{"id": "2124514", "revid": "36426", "url": "https://it.wikipedia.org/wiki?curid=2124514", "title": "Ritonavir", "text": "Il ritonavir (nella fase sperimentale noto con la sigla ABT-538) \u00e8 un farmaco antiretrovirale appartenente alla classe degli inibitori della proteasi, utilizzato nel trattamento della infezione del virus HIV.\nRitonavir fa parte frequentemente della terapia HAART (terapia antiretrovirale altamente attiva) che consiste, appunto nella combinazione di farmaci inibitori della proteasi con altri farmaci atti a bloccare la proliferazione del virus HIV. Ritonavir \u00e8 spesso un farmaco associato alla terapia HAART non tanto per la sua particolare azione antiretrovirale, quanto, impiegato a dosaggi subterapeutici, per la capacit\u00e0 di inibire lo stesso enzima che metabolizza gli altri inibitori della proteasi. Le propriet\u00e0 inibitorie di ritonavir si riflettono in livelli plasmatici molto pi\u00f9 elevati degli altri farmaci, il che permette al medico clinico di somministrarli a dosaggi pi\u00f9 bassi e con minore frequenza, massimizzandone gli effetti benefici.\nStoria.\nRitonavir \u00e8 un farmaco che \u00e8 stato scoperto e sviluppato dai ricercatori della societ\u00e0 farmaceutica Abbott. La Food and Drug Administration (FDA) degli USA ha approvato ritonavir il 1 \u00b0 marzo 1996.\nNel novembre 2003 la societ\u00e0 Abbott ha deciso di incrementare il prezzo del ritonavir (venduto negli Stati Uniti con il nome di Norvir) da 1,71 dollari americani/die a 8,57 dollari americani/die, scatenando proteste ed azioni legali da parte dei consumatori.\nAnche la societ\u00e0 farmaceutica GlaxoSmithKline (GSK), che pochi mesi prima aveva stipulato un accordo commerciale con Abbott per utilizzare ritonavir con un suo inibitore (il fosamprenavir), ha citato in giudizio la Abbott sostenendo che l'aumento dei prezzi di Norvir sia avvenuto in violazione delle leggi antitrust statunitensi in quanto Abbott avrebbe sfruttato la propria posizione di monopolio (unico produttore di Norvir) al fine di tutelare un altro farmaco della stessa societ\u00e0, il lopinavir/ritonavir (nome commerciale Kaletra), dai farmaci della concorrenza.\nInfatti l'aumento strategico di prezzo del Norvir \u00e8 avvenuto al momento cruciale del lancio di nuovi inibitori delle proteasi di case farmaceutiche concorrenti, fra cui la GSK, che necessitano della associazione con ritonavir, e pertanto ne ha causato un aumento dei costi di utilizzo, con l'unico fine di preservare le quote di mercato del Kaletra.\nIn data 30 marzo 2010, una giuria statunitense ha emesso un verdetto che ritiene Abbott colpevole di violazione del suo contratto con la GSK, ma nel contempo rigetta le accuse di GSK sul presunto comportamento di monopolista di Abbott.\nNell'agosto 2011 le due societ\u00e0 si sono accordate, con il benestare della corte, per un pagamento da parte di Abbott di 52 milioni di dollari americani a favore di GSK per l'accertata violazione contrattuale.\nMeccanismo di azione.\nRitonavir \u00e8 stato originariamente sviluppato come un inibitore della proteasi dell'HIV. Negli ultimi anni il farmaco \u00e8 stato raramente sfruttato per la propria attivit\u00e0 antivirale intrinseca, ma rimane ampiamente utilizzato come amplificatore e potenziatore ('booster') di altri inibitori della proteasi. Pi\u00f9 specificamente, ritonavir viene utilizzato per inibire un particolare enzima epatico preposto al normale metabolismo degli inibitori della proteasi, il citocromo P450 3A4 (CYP3A4).\nCYP3A4 \u00e8 presente nel tratto intestinale e nel fegato dove svolge un ruolo chiave nel metabolismo di primo passaggio subito dagli inibitori della proteasi.\nLa struttura molecolare di ritonavir inibisce CYP3A4, quindi anche una bassa dose (dose sub terapeutica) pu\u00f2 essere utilizzata per migliorare l'azione di altri inibitori della proteasi.\nQuesta scoperta ha comportato una drastica riduzione degli effetti avversi e migliorato l'efficacia e la tollerabilit\u00e0 degli inibitori della proteasi e della terapia HAART.\nCome rovescio della medaglia l'inibizione di ritonavir su CYP3A4 comporta anche interazioni ed alterazioni dell'efficacia di numerosi altri farmaci, il che rende estremamente difficile gestire una loro co-somministrazione.\nFarmacocinetica.\nDopo somministrazione orale di una dose di 400\u00a0mg di ritonavir \u00e8 stato rilevato un profilo di assorbimento prolungato. Il picco di concentrazione plasmatica \u00e8 superiore a 5 microgrammi/ml. L'assunzione di ritonavir insieme al cibo determina un miglioramento dell'assorbimento. L'emivita plasmatica del farmaco varia tra le 4 e le 8 ore. Il legame con le proteine plasmatiche (in particolare la glicoproteina acida alfa 1\u2011umana (AAG) e l'albumina) \u00e8 pari a circa il 98- 99%.\nIl farmaco si distribuisce nei vari tessuti biologici (in particolare nel tessuto linfatico) ed organi raggiungendo valori massimi nel fegato, nelle ghiandole surrenali, nel pancreas, reni e tiroide. Ritonavir oltrepassa la barriera ematoencefalica con grande difficolt\u00e0 pertanto penetra nel cervello solo in quantit\u00e0 minima.\nRitonavir \u00e8 metabolizzato dal citocromo P450 epatico, particolarmente dall'isoenzima CYP3A4 e in misura minore dall'isoenzima CYP2D6 e CYP2C9.\nIl principale metabolita \u00e8 l'isopropiltiazolo, derivante da una reazione ossidativa, che esplica un'azione antivirale sovrapponibile a quella del farmaco originario.\nL'eliminazione del farmaco avviene principalmente per via biliare: circa l'86% della dose somministrata viene infatti rinvenuto nelle feci, mentre l'eliminazione per via renale riveste un ruolo di minore importanza.\nUsi clinici.\nRitonavir viene utilizzato in associazione con altri farmaci antiretrovirali nel trattamento di soggetti affetti da HIV-1, adulti e bambini di et\u00e0 superiore ai due anni. Il farmaco ha la funzione, se unito ad altri farmaci in un preciso cocktail, di prolungare la vita del paziente affetto da immunodeficienza e di rallentare l'evoluzione dell'infezione da HIV in AIDS. Infatti i regimi di trattamento che combinano ritonavir con altri inibitori delle proteasi (saquinavir, indinavir, lopinavir o amprenavir) hanno dimostrato l'efficacia in studi clinici su pazienti con una nuova diagnosi di infezione, pazientI che non avevano mai assunto farmaci specifici previsti dal trattamento (pazienti na\u00efve) e pazienti in cui il trattamento con uno o pi\u00f9 regimi antiretrovirali aveva gi\u00e0 fallito.\nEffetti collaterali ed indesiderati.\nFra gli effetti collaterali pi\u00f9 frequenti si riscontrano alterazioni del sangue quali anemia, leucopenia con neutropenia, trombocitopenia, alterazioni del sistema immunitario comprendenti rash cutaneo, orticaria, angioedema, alterazioni della cute quali prurito, sindrome di Stevens-Johnson. Molto comuni anche gli effetti sul sistema nervoso comprendenti vertigini, cefalea, sonnolenza, ansia, iperestesia e parestesie, crisi epilettiche. Altri sintomi comuni sono la nausea, anoressia, , ematuria, diarrea, anemia, dolore addominale, menorragia, febbre, tosse. In letteratura sono segnalati casi di nefrotossicit\u00e0 che possono evolvere fino all'insufficienza renale.\nControindicazioni.\nLa somministrazione del farmaco \u00e8 da evitare in caso di allattamento materno e pancreatite (basta il solo sospettare una diagnosi di tale malattia per procedere alla sospensione del trattamento).\nGravidanza e allattamento.\nLa Food and Drug Administration (FDA) ha inserito il farmaco in categoria B per l'uso in gravidanza. In questa classe sono inseriti i farmaci i cui studi riproduttivi sugli animali non hanno mostrato un rischio per il feto e per i quali non esistono studi controllati sull'uomo o i farmaci i cui studi sugli animali hanno mostrato un effetto dannoso (oltre a un decremento della fertilit\u00e0) che non \u00e8 stato confermato con studi controllati in donne nel I trimestre (e non c'\u00e8 evidenza di danno nelle fasi avanzate della gravidanza).\nUn numero limitato di donne gravide \u00e8 stato esposto a ritonavir durante la gestazione. I dati, pur limitati, non indicano un aumento del tasso di difetti alla nascita rispetto a quello osservabile in una popolazione di controllo. L'uso della molecola pu\u00f2 essere preso in considerazione nella gravida solo quando i benefici sono chiaramente superiori al rischio a carico del feto."}
{"id": "2124517", "revid": "47767", "url": "https://it.wikipedia.org/wiki?curid=2124517", "title": "Quis ut Deus?", "text": "Quis ut Deus? \u00e8 una locuzione latina che tradotta letteralmente significa \"chi \u00e8 come Dio?\".\nLa frase risale alla cosmogonia cristiana, ed \u00e8 attribuita all'arcangelo Michele, che la pronunci\u00f2 scagliandosi contro Lucifero quando questi mise in discussione il potere di Dio.\nIl nome Michele (ebraico: \u05de\u05b4\u05d9\u05db\u05b8\u05d0\u05b5\u05dc, \"Micha'el\" o \"M\u00eekh\u0101'\u0113l\") \u00e8 derivato da questa frase."}
{"id": "2124519", "revid": "486946", "url": "https://it.wikipedia.org/wiki?curid=2124519", "title": "Bottaggio", "text": ""}
{"id": "2124520", "revid": "318966", "url": "https://it.wikipedia.org/wiki?curid=2124520", "title": "Pierre Francheville", "text": ""}
{"id": "2124522", "revid": "318966", "url": "https://it.wikipedia.org/wiki?curid=2124522", "title": "Franchi muratori", "text": ""}
{"id": "2124525", "revid": "57342", "url": "https://it.wikipedia.org/wiki?curid=2124525", "title": "Corbin Allred", "text": "Biografia.\nInfanzia ed esordio.\nFiglio di Diane e Michael Allred, secondo di quattro figli dopo il fratello maggiore Jason e prima delle sorelle minori Aleece e Kelsey, ha iniziato la sua carriera da attore ancora bambino, all'et\u00e0 di 12 anni, selezionato in un provino a cui Allred aveva partecipato quasi per caso: prima di allora infatti l'attore aveva partecipato soltanto ad una rappresentazione scolastica (aveva interpretato la parte di \"Banquo\" nella tragedia Macbeth), ma in realt\u00e0 non aveva mai preso seriamente in considerazione l'idea di recitare.\nVenuta casualmente a sapere di un casting che si sarebbe svolto nella loro citt\u00e0 alla ricerca di attori locali per un film, in cui uno dei ruoli doveva essere interpretato da un ragazzo di 12 anni, sua madre Diane, parlandone quasi per scherzo insieme al figlio Corbin, decise poi di far presentare il ragazzo per l'audizione.\nIncontrarono quindi il direttore del casting per il provino, e quando questi vide il Corbin, pens\u00f2 subito che avrebbe potuto essere il ragazzo perfetto per la parte.\nMalgrado Corbin non avesse mai sostenuto un provino prima di allora, il direttore fu stupito dalla prestazione del ragazzino e, chiamata sua madre in disparte, si profuse in elogi in merito alla naturale abilit\u00e0 recitativa dimostrata da Allred. Le chiese se il figlio avesse mai preso lezioni di recitazione prima di allora o se avesse lavorato in qualche film o produzione cinematografica locale prima di allora, e rimase stupito nell'apprendere che egli non aveva mai fatto niente del genere (all'infuori della recita scolastica a cui aveva preso parte al quarto anno della scuola elementare): quindi insistette affinch\u00e9 Allred andasse a Los Angeles, a perseguire la carriera di attore, promettendogli che se fosse andato avrebbe ottenuto il successo in brevissimo tempo.\nCarriera.\nDa quel momento in poi la carriera di Allred \u00e8 stata costantemente in ascesa: l'attore ha avuto ruoli in svariati film e telefilm, nel corso degli anni relativi al periodo della sua adolescenza, che gli hanno procurato consistente fama e notoriet\u00e0 a livello internazionale riuscendo, malgrado i numerosi impegni professionali, a conciliare vita familiare, carriera, scuola, vita sociale e religiosa.\nHa lavorato inoltre con attori quali Dan Aykroyd, Susan Sarandon, Kirk Douglas e Natalie Portman, oltre che con giovani attori quali Nick Stahl, Kyle Howard, Adam Wylie, Bret Loehr, Patrick Renna.\nTra i lavori che lo hanno reso celebre si annoverano la serie di film di \"Josh Kirby\", realizzata nei suoi anni da teenager.\nDiplomatosi alla Hillcrest High School nel 1997, ha successivamente partecipato alla serie televisiva \"Un angelo poco... custode\" nel corso della sua tarda adolescenza, inoltre ha preso parte a importanti film quali \"La mia adorabile nemica\" (1999).\nVita privata.\nMembro della Chiesa di Ges\u00f9 Cristo dei santi degli ultimi giorni, per la quale \u00e8 stato in missione circa un paio d'anni in Australia sul finire dei suoi anni da teenager, Allred ha sposato McKenzie Marshall il 22 gennaio 2005, nel St. George Utah Temple. Lui e la moglie successivamente hanno scelto come residenza Simi Valley, in California.\nCorbin ha lavorato come istruttore di alpinismo e arrampicata a fianco della moglie, nell'ambito della Contea di Los Angeles.\nTra le passioni dell'attore anche vari altri sport all'aperto quali la pesca (nella fattispecie la \"pesca con la mosca\") e andare in mountain bike, nonch\u00e9 la musica.\nRiconoscimenti.\nNel corso della sua brillante carriera da attore Allred ha conseguito premi e riconoscimenti a conferma del suo talento, apprezzato dal pubblico e anche dalla critica. In particolare ha avuto una nomination per quanto concerne gli \"Young Artist Awards\" nel 1997, relativamente alla serie \"Un angelo poco... custode\"."}
{"id": "2124528", "revid": "599013", "url": "https://it.wikipedia.org/wiki?curid=2124528", "title": "Joe Hamilton", "text": ""}
{"id": "2124530", "revid": "80339", "url": "https://it.wikipedia.org/wiki?curid=2124530", "title": "Aleutskij", "text": ""}
{"id": "2124531", "revid": "287204", "url": "https://it.wikipedia.org/wiki?curid=2124531", "title": "La regina della magia", "text": "La regina della magia (\"Queen of Sorcery\") \u00e8 un romanzo fantasy pubblicato da David Eddings nel 1982. \u00c8 il secondo romanzo del \"ciclo di Belgariad\".\nTrama.\nIl viaggio di Garion verso sud prosegue. Questa volta, il giovane Sendar (che viene sempre pi\u00f9 spesso paragonato a un Rivan) dovr\u00e0 sventare un complotto dei Murgo a danno del Re di Arendia, cercare l'appoggio dell'Imperatore di Tolnedra e sfuggire alle insidie della regina di Nyissa, la perfida Salmissra."}
{"id": "2124533", "revid": "27756680", "url": "https://it.wikipedia.org/wiki?curid=2124533", "title": "Jos\u00e9 Fernando Abascal", "text": ""}
{"id": "2124534", "revid": "767487", "url": "https://it.wikipedia.org/wiki?curid=2124534", "title": "Embrace the Emptiness", "text": "Embrace the Emptiness \u00e8 il primo della band statunitense Evoken.\nFormazione.\ncon la partecipazione di:"}
{"id": "2124535", "revid": "767487", "url": "https://it.wikipedia.org/wiki?curid=2124535", "title": "Giovanni Frollo", "text": "Visse in Romania e fu professore di lingue neolatine all'universit\u00e0 di Bucarest.\nCome glottologo pubblic\u00f2 numerosi saggi di filologia, di grammatica, e dizionari; inoltre fu un grande assertore dell'italianit\u00e0 in quella nazione."}
{"id": "2124536", "revid": "1226", "url": "https://it.wikipedia.org/wiki?curid=2124536", "title": "Accademia Petrarca di lettere, arti e scienze", "text": "L\u2019Accademia Petrarca di lettere, arti e scienze ha sede in Arezzo, nella Casa del Petrarca (via dell'Orto, 28).\nStoria.\nL'Accademia Petrarca nacque ufficialmente nel 1810, anche se erano gi\u00e0 esistite in precedenza varie accademie aretine (l'Accademia dei forzati, l'Accademia dei furibondi).\nNel 1787 alcuni eruditi aretini chiesero al granduca Pietro Leopoldo di poter istituire una nuova Accademia, che per\u00f2 dur\u00f2 pochissimo, a causa dei sommovimenti portati dal periodo napoleonico. Nel maggio 1810, come si \u00e8 detto, il sodalizio risorse, grosso modo con i medesimi soci, ed inizi\u00f2 la propria regolare attivit\u00e0. Solo nel 1828 ebbe degna sede nella biblioteca dell'ex convento di Badia.\nTra gli argomenti trattati nelle riunioni dell'istituzione figuravano \u201cpaleografia, archeologia, numismatica ed altra varia erudizione; ma anche gli studi applicati (\u2026) di economia, di diritto, di medicina, di agronomia, di fisica e di politica\u201d.\nA met\u00e0 Ottocento, tra i soci figuravano personaggi quali Alessandro Manzoni, Giuseppe Giusti, Niccol\u00f2 Tommaseo. Tra il 1841 e il 1847 ne fu presidente il medico Luigi Cittadini.\nNel Novecento, venne istituita la Commissione per l'edizione nazionale delle opere del Petrarca, che port\u00f2 nuovo fervore alla vita dell'Accademia.\nTra i soci pi\u00f9 significativi e noti del Novecento figurarono Ernest Hatch Wilkins, Giovanni Alfredo Cesareo, Nicola Zingarelli, Gioacchino Volpe, Carlo Calcaterra, Lionello Venturi, Giuseppe Billanovich, Bruno Migliorini, Ivano Ricci, Amintore Fanfani.\nL'Accademia Petrarca prosegue attualmente la propria attivit\u00e0 sotto la guida di Giulio Firpo."}
{"id": "2124537", "revid": "287204", "url": "https://it.wikipedia.org/wiki?curid=2124537", "title": "Cioccolata a colazione", "text": "Cioccolata a colazione (Chocolates for Breakfast, letteralmente \"Cioccolatini per colazione\") \u00e8 un romanzo scritto nel 1956 dalla scrittrice americana Pamela Moore, centrato sui problemi adolescenziali di ragazzi con una problematica vita familiare.\nStoria editoriale.\nScritto all'et\u00e0 di 18 anni, quando l'autrice era ancora studentessa, il romanzo ebbe un clamoroso successo di pubblico e critica per la sua spregiudicata descrizione della disinvolta vita sessuale dei \"teenager\" americani degli anni 50, affrontando esplicitamente temi considerati allora scabrosi, come precocit\u00e0 e promiscuit\u00e0 sessuale, bi e omosessualit\u00e0, smodato uso di alcol, suicidio giovanile. Le vicende sono considerate di ispirazione autobiografica, parzialmente basate sulla vita della stessa Moore fra i 15 e 16 anni, che aveva vissuto un'adolescenza allo sbando in seguito al divorzio dei suoi genitori.\nDopo la sua pubblicazione negli Stati Uniti nel 1956, il libro divenne un caso letterario internazionale e fu pubblicato in molti paesi, venendo considerato la risposta americana a \"Bonjour Tristesse\" di Fran\u00e7oise Sagan, che aveva suscitato analogo clamore; fu accostato anche a \"Lolita\" di Vladimir Nabokov, uscito l'anno prima.\nL'Italia e la Francia furono i paesi in cui il libro ebbe pi\u00f9 successo; Elio Vittorini, consulente editoriale per Mondadori, giudic\u00f2 modesta la qualit\u00e0 letteraria del libro, ma la casa editrice decise di pubblicarlo ugualmente, visto il clamoroso successo internazionale. La traduzione, affidata a Tommaso Giglio, non si basava sull'originale inglese, ma sull'edizione francese del libro, che aveva subito parecchi rimaneggiamenti. \nIl romanzo usc\u00ec in Italia in prima edizione nel 1957, nella collana Il Girasole, lanciato con la celebre frase \u00ab\"il libro di una ragazza, ma non per le ragazze\"\u00bb, e mostrava in copertina una bottiglia semivuota di whisky. Fu un immediato successo editoriale e divenne il \"libro proibito\" del momento, soprattutto fra i giovani; nel 1960 fu quindi sequestrato per oscenit\u00e0, e l'editore Alberto Mondadori dovette affrontare un processo in cui testimoniarono a favore del valore artistico del libro intellettuali come Anna Banti, Riccardo Bacchelli e Giacomo Debenedetti. Il processo si concluse con l'assoluzione solo il 26 ottobre 1964, quattro mesi dopo il suicidio dell'autrice, e port\u00f2 molta pubblicit\u00e0 al libro, che arriv\u00f2 a vendere in Italia 400.000 copie e fu pi\u00f9 volte ristampato.\nIl libro \u00e8 stato recentemente riedito in Italia nella collana I Meridiani di Mondadori, con una nuova traduzione pi\u00f9 fedele, basata sull'originale versione americana.\nTrama.\nCourtney Farrel \u00e8 una ragazza di 16 anni che vive nel collegio femminile Scaisbrooke Hall. Sua madre Sondra Farrel \u00e8 un'attrice che da pochi anni vive ad Hollywood, nella speranza di trovare nuovamente lavoro per il cinema o per la televisione. Madre e figlia non hanno un buon rapporto soprattutto a causa del divorzio ma anche per l'et\u00e0 difficile della ragazza e per la ricerca del lavoro, che impegna costantemente la madre.\nCourtney \u00e8 una ragazza chiusa che sembra aver definitivamente perso il sorriso, costantemente attirata da situazioni che risultano torbide. L'intero libro consiste nella continua ricerca di Courtney di una via da percorrere, un tracciato da seguire per non sprecare la sua vita. La sua ricerca sar\u00e0 ostacolata da numerosi imprevisti, tra cui una tragica scomparsa, che aumenteranno in lei le paure e le insicurezze.\nCourtney.\nAl romanzo viene attribuita la diffusione di \"Courtney\" come nome proprio femminile negli Stati Uniti d'America.\nFino agli anni 1950 \"Courtney\" era considerato un nome tradizionalmente maschile, ma dopo la pubblicazione in \"paperback\" nel 1958 il nome divenne popolare per le bambine. Nei decenni successivi ebbe crescente diffusione, fino a raggiungere il picco nella prima met\u00e0 degli anni 1990, quando per alcuni anni fu uno dei primi venti nomi dati alle neonate negli Stati Uniti d'America."}
{"id": "2124538", "revid": "125703879", "url": "https://it.wikipedia.org/wiki?curid=2124538", "title": "The Reader - A voce alta", "text": "The Reader - A voce alta (\"The Reader\") \u00e8 un film del 2008 diretto da Stephen Daldry, adattamento cinematografico del romanzo di Bernhard Schlink del 1995 \"A voce alta - The Reader\" (\"Der Vorleser\"). Il film \u00e8 interpretato da Kate Winslet, Ralph Fiennes e David Kross. Per questa interpretazione la Winslet ha vinto il Premio Oscar per la miglior attrice nel 2009. Il film \u00e8 stato distribuito nelle sale americane il 10 dicembre 2008.\nTrama.\nLa prima parte del film narra la relazione amorosa tra Michael Berg, studente quindicenne, e Hanna Schmitz, all'epoca trentaseienne, che lavora come controllore sulle linee tramviarie di Neustadt, nella Germania Ovest del 1958. I due si conoscono casualmente: Michael, tornando da scuola, si sente male a causa di un attacco di scarlattina e viene aiutato da Hanna a riprendersi e a tornare a casa. Dopo la guarigione il giovane torna dalla donna per ringraziarla, ma fugge quando lei lo sorprende a spiarla mentre si cambia d'abito; alla seconda visita di Michael, la misteriosa donna riesce con un pretesto a farlo spogliare e quindi lo inizia alla sessualit\u00e0.\nSolo al terzo incontro il ragazzo le chieder\u00e0 il suo nome, incontrando iniziali resistenze da parte di lei, diffidente. I due iniziano ad incontrarsi quasi quotidianamente, nonostante alcune difficolt\u00e0: ad ogni incontro, su richiesta di Hanna, Michael legge ad alta voce un'opera letteraria, quindi consumano il loro rapporto sessuale. Quando per\u00f2 nel suo lavoro viene proposta per una promozione ad impiegata di ufficio, Hanna scompare e Michael non avr\u00e0 pi\u00f9 traccia di lei per anni.\nNella seconda parte del film Michael \u00e8 uno studente di giurisprudenza all'universit\u00e0 di Heidelberg e nell'ambito di un corso di specializzazione assiste nel 1966, con il suo docente, a pi\u00f9 sedute di un processo di ex guardie delle SS nei campi di concentramento: con sorpresa riconosce Hanna tra le sei donne imputate di aver lasciato morire, durante la grande marcia di spostamento dei prigionieri dai campi, nel 1945, oltre trecento donne ebree in una chiesa, dove queste si erano rifugiate per passare la notte, successivamente avvolta dalle fiamme a causa di un bombardamento alleato.\nDurante il processo, viene inoltre a scoprire che la donna aveva l'abitudine, durante il suo lavoro come guardia, di costringere le prigioniere, specialmente le pi\u00f9 deboli, a leggere per lei ad alta voce prima che venissero mandate alla camera a gas: era quindi sembrata volerle proteggere, ma infine non le risparmiava dalla loro tragica sorte. Le altre imputate inoltre, indifferenti durante il processo, accusano Hanna d'essere l'unica responsabile della strage sulla base di un documento, che, le altre 5 accusatrici affermano che avrebbe redatto lei, all'epoca come rapporto ai suoi superiori.\nIl giudice pretende un confronto fra la sua calligrafia e quella del documento: le viene data carta e penna, ma Hanna non ha scelte, non pu\u00f2 scrivere alcunch\u00e9; e perci\u00f2 mente, dicendo che l'ha scritto lei, non servono prove di calligrafia. Viene perci\u00f2 condannata all'ergastolo, mentre le altre ad una pena di 4 anni. Michael sa per\u00f2 che ci\u00f2 non poteva essere vero, in quanto, e se ne rende conto solo allora, la donna durante la loro breve relazione aveva dimostrato pi\u00f9 volte di non saper n\u00e9 leggere n\u00e9 scrivere. Capisce tuttavia che ci\u00f2 che la spinge al silenzio \u00e8 la vergogna del proprio analfabetismo, che lei reputa di gran lunga peggiore delle proprie azioni.\nMichael \u00e8 schiacciato dalla stessa propria intuizione, capisce altres\u00ec che \u00e8 la stessa vergogna che l'aveva portata anni prima a far perdere le sue tracce dopo la promozione ad impiegata di ufficio e, forse, ancora prima, ad arruolarsi con il ruolo di sorvegliante nelle SS per sfuggire a una meritata promozione nelle industrie Siemens, e inizia a rivelare una parte di questa intuizione al proprio professor Rohl: potrebbe informare il giudice del tribunale (in questo modo non risulterebbero coinvolgimenti di Hanna nella redazione e sottoscrizione di quel documento), ma si interrompe prima di concludere il ragionamento col docente. E qui \u00e8 inevitabile che lo spettatore percepisca quanto Michael sia stato profondamente vigliacco a non voler comunicare questa semplice verit\u00e0.\nPassano ancora gli anni e Michael, ormai gi\u00e0 sposato, divorziato e padre di una figlia, ricordandosi della sua giovanile storia d'amore e conoscendo la sorte di Hanna, decide di inviarle periodicamente delle registrazioni (senza tuttavia andare mai a farle visita in carcere) nelle quali egli legge ad alta voce dei romanzi, come aveva fatto tanti anni prima, durante la loro relazione. La donna, ormai invecchiata, si procura i testi scritti di ci\u00f2 che riceve registrato a voce ed impara in questo modo a leggere e a scrivere.\nAlcuni anni dopo, un'assistente del carcere contatta Michael in quanto Hanna, prossima a uscire dal carcere, non ha contatti con altre persone se non con lui. Egli si reca a trovarla una settimana prima della scarcerazione ma alla domanda di lui, se abbia mai pensato al suo passato di carceriera e criminale di guerra, Hanna risponde con durezza: \u00abChe cosa sarebbe cambiato? I morti sono morti\u00bb. Michael si irrigidisce e conclude freddamente l'incontro, senza peraltro comprendere un'altra frase pronunciata dalla donna: \u00abChe cosa ho imparato? Ho imparato a leggere\u00bb, che riassume la tragicit\u00e0 della sua esperienza e offre una parziale ma impietosa rilettura di s\u00e9. Il giorno prima della data prefissata Hanna si suicida nella sua cella. Lo spettatore capisce che Michael, senza rendersene conto, l'ha condannata due volte.\nLa storia si conclude quando, nel 1995, Michael decide di raccontare alla figlia la storia della sua relazione d'amore con Hanna, che fino a quel momento aveva nascosto a tutti tranne che a una delle prigioniere scampate da bambina all'incendio della chiesa, con la quale aveva ammesso l'effetto rovinoso della relazione che aveva avuto con Hanna, quando si era fatto ricevere da lei per rivelarle il desiderio della defunta di donare i suoi averi ai sopravvissuti dei lager.\nProduzione.\nLa Miramax Films ha acquistato i diritti del romanzo di Schlink nel 1998. Nell'agosto del 2007 la regia dell'adattamento fu affidata a Stephen Daldry, che ha subito pensato a Kate Winslet per affiancare Ralph Fiennes, ma l'attrice inglese dovette rinunciare alla parte per gli impegni gi\u00e0 presi con la produzione di \"Revolutionary Road\", quindi fu sostituita da Nicole Kidman. Ad un mese dall'inizio delle riprese la Kidman lasci\u00f2 la parte a causa della sua gravidanza, e alla Winslet fu riaffidata la parte di Hanna Schmitz.\nLa produzione del film \u00e8 iniziata in Germania nel settembre del 2007, le riprese sono state effettuate a Berlino e G\u00f6rlitz, e terminate a Colonia nel luglio del 2008.\nIl giovane attore tedesco David Kross ha dovuto attendere il compimento del diciottesimo anno d'et\u00e0, per poter girare le scene di lieve nudo con la Winslet.\nCritica.\nTali scene hanno suscitato accese polemiche per l'impatto sulla figura della protagonista: secondo il critico statunitense Charlie Finch, contribuiscono a banalizzare un tema delicato e drammatico come quello dell'olocausto. Intellettuali della comunit\u00e0 ebraica americana e del Simon Wiesenthal Center, fra cui Ron Rosenbaum e Mark Weitzman, sostengono che il personaggio dimesso e sensuale impersonato dalla Winslet ingentilisce e rende surrettiziamente accettabile una figura squallida quale quella della guardiana nazista, nell'ottica di un'operazione schiettamente revisionista. Di altra tendenza le dichiarazioni della stessa Winslet: \u00abQuesta non \u00e8 una storia sul perdono, n\u00e9 sulla riconciliazione. \u00c8 una storia sul pentimento e su come non si sceglie mai chi si ama.\u00bb.\nUn'ulteriore e ben differente chiave di lettura \u00e8 stata proposta, direttamente o indirettamente, dall'accostamento della lettura del film ad uno dei capolavori di Hannah Arendt, \"La banalit\u00e0 del male\".\nIncassi.\nIn Italia il film ha realizzato al botteghino un incasso di 2.400.000 \u20ac secondo i dati Cinetel. Negli Stati Uniti il film ha realizzato oltre 35 milioni di $. A livello internazionale ha totalizzato oltre 100 milioni di $."}
{"id": "2124544", "revid": "332637", "url": "https://it.wikipedia.org/wiki?curid=2124544", "title": "Lego duplo", "text": ""}
{"id": "2124546", "revid": "85709", "url": "https://it.wikipedia.org/wiki?curid=2124546", "title": "Enrico I di Borbone, Principe di Cond\u00e9", "text": ""}
{"id": "2124547", "revid": "767487", "url": "https://it.wikipedia.org/wiki?curid=2124547", "title": "Sam Robinson", "text": ""}
{"id": "2124548", "revid": "320578", "url": "https://it.wikipedia.org/wiki?curid=2124548", "title": "Louise de Vaud\u00e9mont", "text": ""}
{"id": "2124549", "revid": "320578", "url": "https://it.wikipedia.org/wiki?curid=2124549", "title": "Zat'nik'tel", "text": ""}
{"id": "2124550", "revid": "767487", "url": "https://it.wikipedia.org/wiki?curid=2124550", "title": "Taleta", "text": "Taleta oper\u00f2 a Sparta dove organizz\u00f2 e svilupp\u00f2 assieme ad altri una scuola musicale in cui era preminente la lirica corale e l'aulodia.\n\u00c8 ritenuto tradizionalmente l'inventore degli iporchemi e del metro peone, utilizzo nei suoi componimenti il cretico."}
{"id": "2124551", "revid": "767487", "url": "https://it.wikipedia.org/wiki?curid=2124551", "title": "Mike Butler", "text": "Carriera.\nVenne selezionato dai San Diego Rockets al decimo giro del Draft NBA 1968 (121\u00aa scelta assoluta), ma non gioc\u00f2 mai nella NBA.\nGioc\u00f2 per quattro stagioni nella ABA, vincendo il titolo nel 1971 con gli Utah Stars."}
{"id": "2124555", "revid": "314946", "url": "https://it.wikipedia.org/wiki?curid=2124555", "title": "Pianura di sollevamento", "text": ""}
{"id": "2124556", "revid": "93556", "url": "https://it.wikipedia.org/wiki?curid=2124556", "title": "Prem Chopra", "text": "Ha recitato in quasi trecento film ed \u00e8 uno dei volti pi\u00f9 conosciuti di Bollywood.\nHa vinto nel 1976 i Filmfare Awards come \"miglior attore protagonista\" per il suo ruolo in \"Do Anjaane\"."}
{"id": "2124560", "revid": "1318658", "url": "https://it.wikipedia.org/wiki?curid=2124560", "title": "Palazzo Giacomo Spinola", "text": "Il palazzo Giacomo Spinola o palazzo Giacomo Spinola di Luccoli \u00e8 un edificio sito in Piazza delle Fontane Marose al civico 6 a Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO. Il palazzo \u00e8 oggi sede del Banco di Sardegna.\nStoria e descrizione.\nCostruito per Giacomo Spinola tra il 1445 e il 1459 su lotti gi\u00e0 edificati, \u00e8 presente in tutti i rolli; tra gli anni 1576 e 1595 appartiene ad Antonio Spinola Marmari ma raggiunge la massima posizione nel 1614 con Giovanni Battista Spinola di Tomaso, letterato e doge della Repubblica di Genova nel 1613-1615. Agli inizi del XIX secolo appartiene agli Spinola.\nSituato sulla piazza di Luccoli, nel XIII secolo, luogo marginale ma strategico perch\u00e9 vicino alla Porta di Santa Caterina, ha una facciata a fasce bicrome e nicchie con statue marmoree di familiari illustri, tre delle quali (la prima, la seconda e la quarta da sinistra) eseguite da Domenico Gagini da Bissone. Nel XVI secolo, oltre alla sostituzione delle quadrifore per creare nuove finestre, si espande nell'isolato con una casa da reddito su via di San Sebastiano.\nA met\u00e0 del XIX secolo vengono imposti dal comune pannelli a bassorilievo per mascherare la stiratura delle botteghe verso il basso: una trasformazione della facciata prodotta prima dal generale livellamento della carrabile, dall'Acquaverde all'Acquasola, con parziale demolizione della piazza superiore degli Spinola (1816-1818 circa), poi richiesta dai raccordi successivi della nuova via Carlo Felice (1832 circa) con le vecchie quote della piazza.\nDopo le demolizioni illegittime per ammodernare le finestre nel 1903, gli architetti Alfredo D'Andrade e Marco Aurelio Crotta costruiranno le polifore del piano nobile, gi\u00e0 sostituite da secoli con aperture rettangolari, come all'interno erano stati rilevanti i mutamenti alla scala (XVI secolo).\nAltrettanto pesanti i lavori di fine Ottocento, introdotti dalla propriet\u00e0 Migone per ridurre il palazzo a casa d'affitto, sino a moltiplicare vecchie contro soffittature mascherando il solaio ligneo originario del salone, su mensole recanti l'arme degli Spinola, che oggi \u00e8 restituito da un progetto di recupero patrocinato dal Banco di Sardegna per collocarvi uffici e agenzia."}
{"id": "2124563", "revid": "1919892", "url": "https://it.wikipedia.org/wiki?curid=2124563", "title": "Pamela Moore", "text": "\u00c8 nota principalmente per essere l'autrice di \"Cioccolata a colazione\", romanzo-scandalo sulla giovent\u00f9 americana pubblicato negli anni 50.\nBiografia.\nFiglia di due scrittori che divorziarono pochi anni dopo la sua nascita, durante l'infanzia visse fra New York e Los Angeles. Comp\u00ec i primi studi a Hollywood, per poi completare la propria istruzione, a partire dall'et\u00e0 di sedici anni, al Bernard College di New York. Recit\u00f2 in alcune compagnie teatrali con scarso successo. A soli 18 anni, nel 1956, ancora studentessa pubblic\u00f2 il suo primo e pi\u00f9 celebre libro, \"Cioccolata a colazione\"; il romanzo suscit\u00f2 immediatamente molto clamore, per la spregiudicatezza con cui veniva raccontata la turbolenta vita intima di una teenager americana di quell'epoca, ottenendo un grande successo internazionale (pi\u00f9 di un milione di copie vendute negli U.S.A.) e diventando rapidamente un caso editoriale in tutto il mondo. Dopo l'uscita del libro, la scrittrice si rec\u00f2 in Europa per un breve periodo, per promuovere il romanzo e poi per studiare alla Sorbona di Parigi. Negli anni seguenti la Moore, che per la giovane et\u00e0 e le tematiche affrontate era stata accostata a Fran\u00e7oise Sagan, scrisse altri quattro libri, ma nessuno ebbe il successo folgorante del suo romanzo d'esordio. Si spos\u00f2 nel 1958 con l'avvocato di origini polacche Adam Kanarek e nel 1963 diede alla luce un bambino, Kevin. Pochi mesi dopo, il 7 giugno 1964, mentre stava lavorando al suo ultimo romanzo \"Kathy on the Rocks\", la scrittrice si suicid\u00f2 con un colpo di carabina all'et\u00e0 di ventisette anni."}
{"id": "2124564", "revid": "31185", "url": "https://it.wikipedia.org/wiki?curid=2124564", "title": "Lago Hornindals", "text": ""}
{"id": "2124565", "revid": "1776051", "url": "https://it.wikipedia.org/wiki?curid=2124565", "title": "Quietus (Evoken)", "text": "Quietus \u00e8 il secondo album della funeral doom metal band statunitense Evoken.\nMembri.\ncon la partecipazione di:"}
{"id": "2124567", "revid": "20696421", "url": "https://it.wikipedia.org/wiki?curid=2124567", "title": "Keutschach", "text": ""}
{"id": "2124568", "revid": "1957733", "url": "https://it.wikipedia.org/wiki?curid=2124568", "title": "She Loves Me Not (Papa Roach)", "text": "She Loves Me Not \u00e8 il primo singolo dei Papa Roach dall'album \"LoveHateTragedy\" del 2002.\nLa canzone apparteneva al demo composto nel 1999 per la Warner Bros., ed \u00e8 l'unica parzialmente rappata del disco \"LoveHateTragedy\".\nIl video.\nIl video, diretto da Dave Meyers, rappresenta la band che suona in un luna park abbandonato, dove un gruppo di ragazzi compie atti di vandalismo, tra cui fare skate, gettarsi nel fango, picchiarsi e utilizzarne le malmesse strutture; tutto questo avviene sotto gli occhi di un poliziotto poco lontano, che per\u00f2 non si accorge di nulla.\nVerso la fine del video, la band inizia a suonare in mezzo a una sorta di giostra che gira a velocit\u00e0 folle.\nIn questo video Jacoby Shaddix ha i capelli tinti di arancione.\nTracce.\nEdizione pubblicata nel Regno Unito\nEdizione limitata\nEdizione pubblicata in Europa continentale\nEdizione pubblicata in Giappone"}
{"id": "2124574", "revid": "1652635", "url": "https://it.wikipedia.org/wiki?curid=2124574", "title": "Pop porno", "text": "Pop Porno \u00e8 il singolo di debutto, pubblicato nel settembre/ottobre del 2008, del duo pop italiano di origine leccese Il Genio, tratto dall'omonimo album d'esordio \"Il Genio\", che, sempre del 2008, \u00e8 diventato in poche settimane un autentico fenomeno mediatico.\n\u00c8 la terza di 14 tracce dell'album composto da Alessandra Contini (voce e basso) e Gianluca De Rubertis (voce, chitarra e tastiera). \u00c8 stato presentato il 29 settembre del 2008 nel programma televisivo condotto da Simona Ventura \"Quelli che il calcio\", ma il video \u00e8 stato trasmesso settimane prima sui canali musicali di MTV.\nVideoclip.\nIl video di \"Pop Porno\", interpretato dallo stesso duo e diretto da Stefano Mordini, \u00e8 una citazione di una scena del film \"Questa \u00e8 la mia vita\" di Jean-Luc Godard. La fotografia \u00e8 a cura di Mauro Chiarello e Luca Esposito.\nAmbientato in una scura sala da biliardo anni sessanta dai toni prevalentemente verdi e marroni, il video inizia coi due ragazzi seduti a margine di un tavolo da biliardo, lei si alza, va verso il juke box, ne preme due tasti e fa partire un disco. La musica inizia a suonare e la ragazza, ancheggiando provocatoriamente, rimprovera il fidanzato di essere cattivo in quanto la lascia sola per guardare film \"porno\" (da qui il titolo). Quindi balla attorno a lui, ammiccando, sorridendogli e ripetendo il ritornello.\nIl protagonista maschile inizialmente sembra ignorarla, si rivolge, stecca in mano, verso il biliardo, senza tuttavia concentrarsi troppo su di esso e senza sferrare alcun colpo, distratto dalle movenze di lei. La guarda e le sorride, attratto dalla giovane. Ad un certo punto cede alle lusinghe ed inizia a ballare con lei nella sala da biliardo, sotto gli sguardi degli astanti. Alla fine, la scena si sposta in una discoteca. I due ballano ora molto lentamente, abbracciati e illuminati dalle luci stroboscopiche e si vede un'immagine della stessa Alessandra nuda che solleva gli occhi. L'ultima inquadratura \u00e8 dedicata ad Alessandra che si scosta dall'inquadratura e l'obiettivo percorre la sala da biliardo, ormai vuota, e inizia ad oscurarsi.\nCuriosit\u00e0.\nLa canzone \u00e8 stata inserita in una puntata della seconda stagione di \"Suburra - La serie\"."}
{"id": "2124579", "revid": "486946", "url": "https://it.wikipedia.org/wiki?curid=2124579", "title": "Il Diavolo alle quattro", "text": ""}
{"id": "2124580", "revid": "300067", "url": "https://it.wikipedia.org/wiki?curid=2124580", "title": "Johnny Neumann", "text": ""}
{"id": "2124588", "revid": "767487", "url": "https://it.wikipedia.org/wiki?curid=2124588", "title": "Repulse Bay", "text": "Repulse Bay (Inuktitut: Naujat; \u14c7\u1405\u152e\u1466) \u00e8 un insediamento Inuit situato lungo le coste della Baia di Hudson, nella regione di Kivalliq, nel territorio canadese del Nunavut. Attualmente il paese ha 748 abitanti.\nGeografia fisica.\nTerritorio.\nRepulse Bay \u00e8 posta esattamente sul Circolo polare artico, nella costa settentrionale della baia omonima, la \"Repulse Bay\", e nella costa meridionale del \"Rae Isthmus\". I trasporti verso la comunit\u00e0 sono principalmente i carichi cargo che giungono annualmente. Repulse Bay nel suo territorio ospita una grande variet\u00e0 di animali, fra i quali orsi polari, carib\u00f9, foche, balene, e trichechi. Nell'area inoltre vi sono centinaia di specie di uccelli, fra i quali girfalchi e falchi pellegrini.\nStoria.\nil nome originale Inuktikut \"Naujaat\" \u00e8 traducibile come \u201cluogo di riposo per gabbiani\u201d, a causa di uno scoglio poco lontano dall'abitato dove i gabbiani nel mese di giugno sono soliti fermarsi per nidificare. Naujaat venne visitata dagli europei gi\u00e0 nel 1740, e nell'Ottocento divenne una meta popolare per i cacciatori di balene inglesi e scozzesi. Allora molti abitanti locali iniziarono anch'essi a lavorare con i balenieri. Sebbene vi siano numerose teorie sul nome \"Repulse Bay\", la pi\u00f9 probabile \u00e8 quella che il navigatore Christopher Middleton, alla ricerca del famoso passaggio a nord ovest nel 1742 scopr\u00ec che la baia non era una via d'uscita della Baia di Hudson, ma piuttosto un vicolo cieco. Il navigatore dichiar\u00f2 poi di averla chiamata cos\u00ec, \"bay of Repulse\" (baia della respinta), ossia \"la baia da dove sono stato respinto via\". Altri credono invece che prenda il nome dal vascello inglese \"Repulse\", che visit\u00f2 la regione. La Hudson's Bay Company apr\u00ec un proprio punto a Repulse Bay nel 1916, mentre nel 1923 giunsero i rivali della Revillon Freres, che anch'essi aprirono una postazione per la caccia alle pellicce. Nel 1932 giunse anche una missione cattolica.\nRepulse Bay oggi.\nSecondo il censimento del 2006, la popolazione era di 748 abitanti, con una crescita dal 2001 del 22,2%. LA comunit\u00e0 Inuit mantiene ancora oggi le proprie antiche usanze, come la caccia, la pesca, la scultura, ed \u00e8 orgogliosa della propria storia, sebbene sia intervenuto anche il turismo. Gli abitanti di Repulse Bay sono detti \"Aivilingmiut\"."}
{"id": "2124590", "revid": "256896", "url": "https://it.wikipedia.org/wiki?curid=2124590", "title": "Vicaria di Castro", "text": ""}
{"id": "2124591", "revid": "256896", "url": "https://it.wikipedia.org/wiki?curid=2124591", "title": "Vicaria di Otranto", "text": ""}
{"id": "2124593", "revid": "256896", "url": "https://it.wikipedia.org/wiki?curid=2124593", "title": "Vicaria di Maglie", "text": ""}
{"id": "2124594", "revid": "256896", "url": "https://it.wikipedia.org/wiki?curid=2124594", "title": "Vicaria di Calimera", "text": ""}
{"id": "2124595", "revid": "256896", "url": "https://it.wikipedia.org/wiki?curid=2124595", "title": "Vicaria di Galatina", "text": ""}
{"id": "2124596", "revid": "256896", "url": "https://it.wikipedia.org/wiki?curid=2124596", "title": "Vicaria di Martano", "text": ""}
{"id": "2124597", "revid": "287204", "url": "https://it.wikipedia.org/wiki?curid=2124597", "title": "Antithesis of Light", "text": "Antithesis of Light \u00e8 il terzo album della band funeral doom metal statunitense Evoken.\nMembri.\ncon la partecipazione di:"}
{"id": "2124598", "revid": "56818", "url": "https://it.wikipedia.org/wiki?curid=2124598", "title": "Auscii", "text": ""}
{"id": "2124599", "revid": "256896", "url": "https://it.wikipedia.org/wiki?curid=2124599", "title": "Vicaria di Poggiardo", "text": ""}
{"id": "2124601", "revid": "188323", "url": "https://it.wikipedia.org/wiki?curid=2124601", "title": "Rotazioni per minuto", "text": ""}
{"id": "2124605", "revid": "1318658", "url": "https://it.wikipedia.org/wiki?curid=2124605", "title": "Cornell Capa", "text": "Biografia.\nAppartenente ai fotografi del gruppo Magnum e fratello di Robert Capa, in suo onore ha fondato a New York nel 1974 l'International Center of Photography. Sulla scia del fratello, Cornell Capa ha avuto per trent'anni una carriera come fotogiornalista, prima nello staff di \"Life\", rivista per la quale realizza circa 300 reportage, poi come membro di \"Magnum Photos\".\nCornell Capa si avvicina all'arte della fotografia nel 1936 quando si trasferisce a Parigi a sviluppare negativi e stampare fotografie per il fratello.\nNel 1996 ha vinto il premio alla carriera degli Infinity Awards."}
{"id": "2124607", "revid": "21583", "url": "https://it.wikipedia.org/wiki?curid=2124607", "title": "NGC 3504", "text": "NGC 3504 \u00e8 una galassia a spirale barrata situata nella costellazione del Leone Minore."}
{"id": "2124609", "revid": "767487", "url": "https://it.wikipedia.org/wiki?curid=2124609", "title": "Joaquin Abati y Diaz", "text": "Fu autore di oltre un centinaio di opere teatrali che spesso fecero presa sul pubblico per la loro facile comicit\u00e0. Inoltre scrisse libretti di zarzuela, alcuni dei quali music\u00f2 egli stesso (\"Las Venecianas\", ecc.). Collabor\u00f2 anche con altri commediografi tra cui Carlos Arniches e Antonio Paso."}
{"id": "2124612", "revid": "339392", "url": "https://it.wikipedia.org/wiki?curid=2124612", "title": "28\u00aa Brigata GAP &quot;Mario Gordini&quot;", "text": ""}
{"id": "2124615", "revid": "1318658", "url": "https://it.wikipedia.org/wiki?curid=2124615", "title": "Palazzo Negrone", "text": "Il palazzo Negrone \u00e8 un edificio sito in Piazza delle Fontane Marose ai civici 3 e 4 a Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO.\nStoria e descrizione.\nL'aspetto attuale \u00e8 il frutto di una riedificazione di prospetti (numeri civici 3 e 4) realizzata alla fine del XVIII secolo da Antonio Barabino, padre del pi\u00f9 celebre architetto Carlo Barabino, per il marchese Negrone, incorporando una costruzione eretta tra il 1560 e il 1562 per Francesco De Ugarte, ambasciatore della Corona spagnola presso la Repubblica di Genova.\nFu brevemente Spinola Ayrolo (XVII secolo) e successivamente Negroni;\nCon l'allargamento e il riordino altimetrico della salita di Santa Caterina, oltre all'adeguamento del raccordo tra questa strada, piazza delle Fontane Marose e via Carlo Felice (oggi via XXV Aprile), si rese necessaria la sistemazione dei portali marmorei che vennero rialzati nel 1870 con un ulteriore assestamento compositivo dei prospetti."}
{"id": "2124616", "revid": "212348", "url": "https://it.wikipedia.org/wiki?curid=2124616", "title": "Sogin - Sita", "text": ""}
{"id": "2124622", "revid": "123761420", "url": "https://it.wikipedia.org/wiki?curid=2124622", "title": "Ivan Galamian", "text": "Il suo motto era un detto di Seneca: \"imperare sibi maximum est imperium\" (comandare s\u00e9 stessi \u00e8 il pi\u00f9 grande dei poteri), frase incisa su una piccola targa che egli portava appesa nella cucina di Meadowmount, la scuola estiva dei suoi allievi. \u00c8 la frase che meglio esprime i principi della sua scuola del violino.\nBiografia.\nNato nell'allora Persia il 23 gennaio secondo il vecchio calendario, il 5 febbraio secondo quello attuale, si rec\u00f2 a Mosca con la famiglia nel 1904, dove trascorse l'infanzia. Nel 1919, a soli 16 anni, si diplom\u00f2 in violino alla Scuola della Societ\u00e0 Filarmonica di Mosca, nella classe del professore Konstantin Mostras. Nello stesso anno and\u00f2 a Parigi, dove studi\u00f2 privatamente con Lucien Capet (suggeritore della tecnica del \"roul\u00e8\", o arco rullato). Dal 1925 al 1929 fu membro della Facolt\u00e0 nel Conservatorio Russo di Parigi. Nel 1937 si rec\u00f2 negli Stati Uniti, dove fin\u00ec per stabilirsi; nel 1941 si spos\u00f2 a New York con Judith Johnson. Nel 1944 fond\u00f2 i corsi estivi di violino a Meadowmount, Westport (N.Y., vicino a Elizabethtown), e rimase direttore della scuola fino alla morte. Sempre dal 1944 al 1981 fu insegnante al Curtis Institute di Philadelphia, e dal 1946 fino alla sua scomparsa insegnante anche alla Julliard School di New York.\nNel 1954 ricevette la laurea ad honorem del Curtis Institute, nel 1966 ottenne quella dell'Oberlin College, nel 1968 quella del Cleveland College. Nel 1965 divent\u00f2 membro onorario della Royal Academy of Music di Londra. \nMor\u00ec nel 1981 a New York.\nNel 1991 \u00e8 stato pubblicato da Ricordi il libro \"Principi di tecnica e d'insegnamento del Violino/Principles of Violin Playing &amp; Teaching\", dove \u00e8 contenuta tutta la spiegazione dettagliata della sua scuola dello strumento e tutto il lavoro compiuto durante la sua esistenza.\nAllievi.\nLista parziale \nRevisioni.\nSelezione"}
{"id": "2124623", "revid": "110157", "url": "https://it.wikipedia.org/wiki?curid=2124623", "title": "Chiesina di San Nicola di Bari", "text": "La chiesina di San Nicola di Bari, nota al pubblico con il nome di cappella di San Niccol\u00f2 alle Sacramentine, \u00e8 un edificio di culto di Napoli, ubicato in piazzetta San Giuseppe dei Ruffi, proprio al di sotto della chiesa di San Giuseppe dei Ruffi. All'interno \u00e8 presente un ufficio della curia di Napoli .\nStoria e descrizione.\nLa chiesa originaria, non pi\u00f9 esistente, venne edificata nel 1281 dal chierico di Carlo I d'Angi\u00f2 e si trovava lungo il tracciato dell'attuale via Duomo, ma durante la creazione di questa nuova arteria stradale, nel 1869, la chiesa, insieme ad altri edifici di culto e civili, venne demolita. Pertanto fu adattata a luogo di culto una bottega che si trovava sotto l'atrio settecentesco della chiesa di San Giuseppe.\nAncor oggi esistente in questa collocazione, al suo interno era contenuta una tela del XVII secolo, attribuita a Filippo Vitale. Tale opera \u00e8 oggi esposta nel Museo nazionale di Capodimonte."}
{"id": "2124624", "revid": "188323", "url": "https://it.wikipedia.org/wiki?curid=2124624", "title": "Attrito del mezzo", "text": ""}
{"id": "2124630", "revid": "712828", "url": "https://it.wikipedia.org/wiki?curid=2124630", "title": "Jagger (personaggio)", "text": ""}
{"id": "2124634", "revid": "463935", "url": "https://it.wikipedia.org/wiki?curid=2124634", "title": "Attrito viscoso", "text": ""}
{"id": "2124636", "revid": "217830", "url": "https://it.wikipedia.org/wiki?curid=2124636", "title": "Gran Premio motociclistico di Germania 2002", "text": "Il Gran Premio motociclistico di Germania 2002 corso il 21 luglio, \u00e8 stato il nono Gran Premio della stagione 2002 e ha visto vincere: la Honda di Valentino Rossi in MotoGP, Marco Melandri nella classe 250 e Arnaud Vincent nella classe 125.\nNella MotoGP c'\u00e8 da registrare la pole position ottenuta da Olivier Jacque su una Yamaha YZR500 con motore a due tempi, che l'anno precedente correva nella classe 500.\nLa gara della classe 250 \u00e8 stata interrotta a causa della pioggia e la percorrenza ridotta dai 29 giri previsti ai 22 effettivi; avendo superato in ogni caso i 2/3 della percorrenza prevista, il punteggio \u00e8 stato assegnato integralmente."}
{"id": "2124638", "revid": "122409721", "url": "https://it.wikipedia.org/wiki?curid=2124638", "title": "Gran Premio del Sudafrica 1977", "text": "Il Gran Premio del Sudafrica 1977 \u00e8 stata la terza prova della stagione 1977 del Campionato mondiale di Formula 1. Si \u00e8 corsa sabato 5 marzo 1977 sul circuito di Kyalami. La gara venne vinta da Niki Lauda su Ferrari; per il vincitore si tratt\u00f2 della tredicesima vittoria. Precedette sul traguardo Jody Scheckter su Wolf-Ford Cosworth e Patrick Depailler su Tyrrell-Ford Cosworth.\nLa gara fu funestata dalla morte del commissario di gara Frederik Jansen van Vuuren, investito dalla Shadow di Tom Pryce, che a sua volta fu colpito al capo dall'estintore che lo \"steward\" trasportava, perdendo anch'egli la vita. Inoltre fu l'ultima gara per Carlos Pace, che morir\u00e0 in un incidente aereo due settimane dopo.\nVigilia.\nAspetti tecnici.\nLa Brabham affid\u00f2 a Carlos Pace la versione B della BT45. La nuova versione aveva nuove sospensioni e un cambio a 6 marce fornito dall'Alfa Romeo. La Ferrari present\u00f2 un modello 312 T2 con un nuovo alettone, con i radiatori riposizionati e con un nuovo disegno delle prese d'aria.\nAspetti sportivi.\nLa March sostitu\u00ec Ian Scheckter (infortunatosi a una gamba in una gara proprio in Sudafrica) con Hans-Joachim Stuck, gi\u00e0 impiegato dalla scuderia britannica in 35 gran premi tra il e il . Vennero iscritte anche due March private: una per Boy Hayje dalla RAM (che nel 1976 aveva presentato delle Brabham private), l'altra dalla \"Chesterfield Racing\" per Brett Lunger. Il primo mancava dal Gran Premio d'Olanda 1976, mentre Lunger dal Gran Premio degli Stati Uniti d'America-Est 1976, corso con la Surtees. La Copersucar decise di impiegare il solo Emerson Fittipaldi.\nNella settimana precedente la gara il circuito fu teatro di alcune sessioni di prove libere. Il tempo migliore venne fatto segnare da John Watson su Brabham-Alfa Romeo con 1'15\"10.\nFu l'ultima volta che il team Stanley-BRM riusc\u00ec a qualificarsi e a concludere la gara con il vecchissimo telaio modello P 201 ( che aveva debuttato nello stesso Gran Premio ben tre anni prima, con Jean Pierre Beltoise, cogliendo un insperato secondo posto).\nQualifiche.\nResoconto.\nNelle prime prove libere il tempo pi\u00f9 rapido venne fatto segnare da Niki Lauda in 1'15\"61, precedendo Mario Andretti e John Watson. Il giorno seguente, in quelle ufficiali, il tempo migliore fu di Tom Pryce su Shadow in 1'31\"57, davanti a Lauda e Hans-Joachim Stuck. La giornata fu caratterizzata dalla pioggia, che alz\u00f2 di molto i tempi dei corridori.\nNella seconda giornata di prove del gioved\u00ec la pista fu asciutta e James Hunt su McLaren conquist\u00f2 la terza \"pole\" stagionale, con 1'15\"96, precedendo Carlos Pace e Niki Lauda. Hunt ottenne il tempo nella parte finale della sessione, sfruttando la scia di alcune vetture che lo precedevano. La Brabham contest\u00f2 il tempo attribuito a Pace, indicando in 1'15\"94 il suo tempo migliore, inferiore a quello di Hunt. Inoltre il tempo del britannico non era stato segnalato dai vari centri di cronometraggio delle scuderie.\nNiki Lauda nella sessione ufficiale scont\u00f2 problemi di aderenza, dovuti a gomme e sospensioni, che non gli consentirono di ripetere il tempo delle prove libere del mattino. Anche Mario Andretti, su Lotus fu penalizzato dalla rottura della pompa dell'olio, non potendo prendere parte agli ultimi trentacinque minuti delle prove.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nScattato dalla pole position, James Hunt riusc\u00ec a tenere il comando della gara, precedendo Niki Lauda, Jody Scheckter e Patrick Depailler. Carlos Pace ebbe un problema al cambio e scal\u00f2 in quinta piazza, davanti a Jochen Mass e Mario Andretti.\nAl settimo giro Niki Lauda sorpass\u00f2 James Hunt e prese il comando della gara; nel frattempo Ronnie Peterson fu costretto al ritiro per un problema all'alimentazione e Hunt and\u00f2 in crisi con le gomme, tanto che venne passato da Scheckter al giro 18. Nello stesso giro Carlos Reutemann pass\u00f2 Mario Andretti issandosi al settimo posto.\nAlla fine del 21\u00ba giro, Renzo Zorzi fu costretto a parcheggiare la sua Shadow sulla linea del traguardo, davanti ai box, per problemi al serbatoio della benzina che causarono un principio d'incendio. Il pilota italiano usc\u00ec dall'abitacolo attivando il sistema di estinzione della monoposto: in suo aiuto accorsero due commissari, che estintori alla mano attraversarono imprudentemente la pista, mentre la corsa continuava normalmente (non esisteva ancora la safety car e non era stata esposta la bandiera gialla). Essendo il rettilineo del traguardo conformato a dosso, con conseguente limitata visibilit\u00e0 frontale per i piloti, gli accorrenti Hans-Joachim Stuck, Tom Pryce e Jacques Laffite si accorsero all'ultimo momento della presenza in pista dei due inservienti: Stuck manc\u00f2 di pochissimo l'impatto con il primo, mentre Pryce non pot\u00e9 evitare il secondo, uno studente sudafricano di appena 19 anni, Frederik Jansen van Vuuren, che venne sbalzato violentemente per aria e ricadde dilaniato, e morto sul colpo, nella via di fuga. \nNell'impatto Pryce fu colpito in testa dall'estintore del commissario, il cui peso (quaranta libbre, circa una ventina di chilogrammi), moltiplicato per la velocit\u00e0 della vettura che, in quel tratto, era di circa 275\u00a0km/h, si tradusse in una forza d'urto di diverse centinaia di chili, che fece volar via il casco del pilota, gli sfond\u00f2 il cranio e gli provoc\u00f2 anche una parziale decapitazione. Pryce mor\u00ec all'istante; l'estintore poi rimbalz\u00f2 e vol\u00f2 al di sopra delle tribune che costeggiavano la pista, atterrando su una vettura ferma nel parcheggio del circuito.\nLa Shadow, danneggiata al musetto e al roll-bar, col pilota ormai praticamente gi\u00e0 cadavere, prosegu\u00ec incontrollabilmente la sua corsa: diminuendo leggermente la velocit\u00e0, sband\u00f2 sulla destra, usc\u00ec di pista e strisci\u00f2 contro il guard-rail, mentre la Ligier di Jacques Laffite, che non aveva ancora capito cosa fosse accaduto, la superava. In prossimit\u00e0 della curva \"Crowthorne\", infine, la Shadow rientr\u00f2 in pista dopo aver urtato contro l'uscita per veicoli d'emergenza e centr\u00f2 in pieno la vettura di Laffite che stava curvando, trascinandola con s\u00e9 contro le reti di protezione, dove termin\u00f2 la sua corsa. Laffite non riport\u00f2 conseguenze fisiche.\nIl pilota gallese fu estratto dalla vettura e, pur essendo ormai morto, fu trasportato verso l'ospedale in autoambulanza. Passarono diverse decine di minuti prima che i due fatti (l'incidente al commissario e quello di Pryce) fossero ricollegati e si capisse quindi l'effettiva dinamica.\nLa corsa comunque prosegu\u00ec e Niki Lauda continu\u00f2 a dominare la gara, mentre pi\u00f9 dietro si scald\u00f2 la lotta per il settimo posto tra Reutemann, Andretti e Watson. L'argentino fu autore di un testacoda dopo un contatto con Andretti e venne passato dai due e da Vittorio Brambilla. Il monzese tent\u00f2 poi l'assalto a Watson, ma senza successo.\nAl 48\u00ba giro Carlos Pace fu costretto a una sosta ai \"box\", che lo fece precipitare al quattordicesimo posto. Ora la classifica vedeva in testa Niki Lauda, seguito da Jody Scheckter, James Hunt, Patrick Depailler, Jochen Mass, John Watson e Vittorio Brambilla.\nAlla sessantaseiesima tornata Hunt sbagli\u00f2 un doppiaggio e consent\u00ec a Depailler di passarlo dopo un bel duello fianco a fianco. Niki Lauda, che stava dominando la gara, fu costretto invece a rallentare. Un pezzo della vettura di Pryce, la parte superiore del roll-bar, si era infilata sotto la fiancata e aveva danneggiato il radiatore dell'acqua sinistro della sua Ferrari che, lentamente, perse circa i due terzi del liquido refrigerante. Con il propulsore ormai surriscaldato, il vantaggio di Lauda scese vistosamente ma l'austriaco riusc\u00ec a vincere anche se tagli\u00f2 il traguardo a motore spento. Secondo fu Scheckter, terzo Depailler. Vittorio Brambilla tent\u00f2 fin l'ultimo giro di passare Watson, ma i suoi sforzi per artigliare un punto furono vani.\nIn testa al mondiale and\u00f2 Scheckter, mentre secondo, a due, punti era Lauda. Per il pilota austriaco fu la prima vittoria dopo il rogo del N\u00fcrburgring. Watson conquist\u00f2 il suo primo giro veloce nel mondiale, per il motore Alfa il primo dal Gran Premio di Spagna 1951.\nFu l'ultima gara di Formula 1 in cui riusc\u00ec a qualificarsi e a partire una BRM. La squadra, passata di propriet\u00e0 di Louis Stanley nel 1975 e ridenominata Stanley-BRM, fu costretta a gareggiare con il vecchio modello P 201-B,una vettura che aveva debuttato ben tre anni prima, perch\u00e9 il nuovo modello P 207 non era competitivo.\nRisultati.\nI risultati del gran premio sono i seguenti:"}
{"id": "2124650", "revid": "287204", "url": "https://it.wikipedia.org/wiki?curid=2124650", "title": "Provincia di Oyon", "text": ""}
{"id": "2124652", "revid": "729019", "url": "https://it.wikipedia.org/wiki?curid=2124652", "title": "Pont de Levallois - B\u00e9con (metropolitana di Parigi)", "text": "Pont de Levallois \u2014 B\u00e9con \u00e8 una stazione della metropolitana di Parigi sulla linea 3 ed \u00e8 sita nel comune di Levallois-Perret.\nLa stazione.\nEssa \u00e8 il capolinea ovest della linea 3 e mutua il suo nome dal comune dell'Hauts-de-Seine che porta il nome di un promotore immobiliare, Nicolas Eug\u00e8ne Levallois."}
{"id": "2124654", "revid": "767487", "url": "https://it.wikipedia.org/wiki?curid=2124654", "title": "Le vie del Signore sono finite", "text": "Le vie del Signore sono finite \u00e8 un film del 1987 scritto, diretto ed interpretato da Massimo Troisi e vincitore di un Nastro d'argento per la miglior sceneggiatura.\nTrama.\nLa storia si svolge in epoca fascista. Camillo, un barbiere di Acquasalubre, soffre d'una malattia psicosomatica, di isteria da conversione: ha infatti perso l'uso delle gambe senza avere tuttavia alcuna lesione organica e il suo medico ne indica la causa nell'amore finito tra lui e Vittoria, una ragazza di origine francese da tempo residente in Italia.\nNel treno di ritorno da Lourdes, Camillo conosce Orlando, che \u00e8 realmente paralitico. I due chiacchierano, e Camillo gli parla del suo medico, che gli fa anche da psicanalista il quale \u00e8 seguace e ammiratore di un certo Sigmund Freud, che per\u00f2 non legge le sue lettere, perch\u00e9 cestinate da una cameriera che, memore della sconfitta dell'Austria nell'ancora recente Prima guerra mondiale, ha in odio gli italiani.\nQualche giorno dopo, Camillo scopre che Vittoria s'\u00e8 fidanzata con un altro, un francese di nome Bernard, ma lei non ha interrotto i rapporti con Camillo, dato che s'incontrano ancora. Dopo il loro incontro, Bernard lo scopre e litiga con Vittoria, poich\u00e9 non sopporta che lei l'incontri ancora dopo essersi lasciati. Per la gioia d'un loro possibile riavvicinamento, Camillo guarisce e ritorna a camminare, ma decide di tacere della sua guarigione per non dare un dispiacere a Orlando e rovinare l'amicizia, rivelandolo solamente a Vittoria e al proprio fratello Leone, anche lui barbiere e anche lui anima in pena che, come ammetter\u00e0 alla fine, esiste solo per accudire il fratello malato.\nPer tentare di fare uscire Orlando dal suo profondo stato di solitudine, Camillo organizza con Vittoria un incontro in cui finge d'incontrare casualmente la ragazza, accompagnata dall'amica Anita che, secondo Camillo, s'avvicinerebbe ai gusti di Orlando, allo scopo di favorirne un'eventuale relazione. Anita si dichiara per\u00f2 fervente ammiratrice del Duce e abbandona disgustata la sala da t\u00e8 dopo una battuta di Camillo su Mussolini. Orlando, inoltre, invece che d'Anita, s'innamora di Vittoria e lo rivela all'amico. Qualche giorno dopo, vedendolo per caso uscire dalla vasca da solo, Orlando scopre la guarigione di Camillo.\nIl giorno dopo, Camillo si reca a Roma per brevettare due lozioni di sua invenzione, una contro la calvizie ed una contro il dolore, ma il gerarca fascista che presiede l\u2019ufficio brevetti lo arringa, quasi con disprezzo, dicendo che secondo il duce (che era calvo!) la via della salvezza \u00e8 \u201csegnata dal dolore e dalla sofferenza\u201d. Quindi Camillo ritorna deluso ed amareggiato al paese. Al suo ritorno verr\u00e0 arrestato a causa della battuta rivolta ad Anita, che ha fatto la spia e ha mandato una spedizione punitiva. Rimarr\u00e0 in carcere due anni, dove si riammaler\u00e0 di nuovo. Uscir\u00e0 grazie a Orlando, nel frattempo diventato un importante funzionario del partito. Orlando gli assicura che tra lui e Vittoria non c'\u00e8 mai stato nulla al di l\u00e0 dell'amicizia, e che inoltre s'appresta a partire per un viaggio in Etiopia.\nAl suo ritorno a casa, trover\u00e0 una lettera di Vittoria contenente una fotografia in cui la ragazza indossa una paglietta, che Camillo riconosce come da lui regalata in precedenza a Orlando e si convince, anche per una maliziosa insinuazione da parte di Leone, che Orlando e Vittoria vivano insieme a Parigi. Una volta nella capitale transalpina, dopo averla trovata, scopre che le sue erano solo gelosie (Orlando aveva a sua volta regalato la paglietta a Vittoria prima del congedo definitivo) e i due possono finalmente ritornare insieme.\nProduzione.\nIl film \u00e8 stato quasi interamente girato a Lucera. L'ambientazione per\u00f2 \u00e8 nell'immaginario paese di Acquasalubre, che, almeno a giudicare dal dialetto dominante, sembrerebbe situato in Campania.\nDi Lucera si riconosce la piazza della Cattedrale, che \u00e8 la sede della maggior parte delle location. Alcune riprese furono fatte nel Subappennino Dauno.\nCompletano il film alcune ambientazioni alle terme di Salsomaggiore, Parigi e Roma, in particolare la stazione Ostiense, mentre nei teatri di posa De Paolis \u00e8 stato ricostruito l'interno dei vagoni del treno della Croce Rossa in ritorno da Lourdes.\nCuriosit\u00e0.\nIl fratello di Camillo, Leone, interpretato da Marco Messeri, ha l'accento Toscano ereditato dalla mamma defunta, mentre tutta la propria famiglia si esprime con evidente accento Campano.\nIncassi.\nAl botteghino il film incass\u00f2 9.660.368.000 \u00a3, cifra che lo pone al 6\u00ba posto nella classifica del box office italiano nel biennio 1987-1988.\nColonna sonora.\nLa colonna sonora, pubblicata nel 1988, \u00e8 composta da Pino Daniele.\nEdizioni home video.\nIl DVD di \"Le vie del Signore sono finite\" \u00e8 uscito il 26 luglio 2005, prodotto dalla Cecchi Gori Home video. Esso contiene i seguenti contenuti speciali:"}
{"id": "2124656", "revid": "48344", "url": "https://it.wikipedia.org/wiki?curid=2124656", "title": "Grande Khan", "text": ""}
{"id": "2124661", "revid": "28592", "url": "https://it.wikipedia.org/wiki?curid=2124661", "title": "Califfo di Baghdad", "text": ""}
{"id": "2124664", "revid": "287204", "url": "https://it.wikipedia.org/wiki?curid=2124664", "title": "Christoph Hein", "text": "Biografia.\nCrebbe a Bad D\u00fcben, un villaggio della Germania orientale (la Repubblica Democratica Tedesca, filo-comunista), vicino a Lipsia. Essendo figlio di un pastore protestante, pot\u00e9 frequentare solo il \"gymnasium\" della Berlino occidentale, nella Germania filo-americana, dove si era trasferito all'et\u00e0 di quindici anni. Diplomatosi, fece molti lavori, tra i quali l'assemblatore, il libraio e l'assistente alla regia di film di scarso successo - amava infatti molto il Cinema. Dal 1967 al 1971, tornato a Lipsia, nella Germania orientale, frequent\u00f2 all'universit\u00e0 i vari corsi di Filosofia e Estetica, poi and\u00f2 nuovamente a Berlino, dopo aver vinto una borsa di studio. Dal 1979 \u00e8 uno \"scrittore freelance\" (cio\u00e8 \"professionista\" in Inglese). Nel 1982 ottenne la fama per il romanzo \"Der fremde Freund\" (\"L'amico estraneo\"). Nel 2002 ha vinto l\"'\u00d6sterreichischem Staatpreis f\u00fcr Europ\u00e4ische literatur\", del quale sono stati insigniti scrittori quali gli italiani Italo Calvino, Umberto Eco, Antonio Tabucchi e Claudio Magris, il polacco Stanis\u0142aw Lem e la francese Simone de Beauvoir."}
{"id": "2124668", "revid": "1318658", "url": "https://it.wikipedia.org/wiki?curid=2124668", "title": "Palazzo Paolo Battista e Niccol\u00f2 Interiano", "text": "Il palazzo Paolo Battista e Niccol\u00f2 Interiano o palazzo Interiano Pallavicini \u00e8 un edificio sito in Piazza delle Fontane Marose al civico 2 a Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO.\nStoria.\nFu costruito dall'architetto ticinese Francesco Casella per Paolo Battista e Niccol\u00f2 Interiano tra il 1565 e il 1567. Compare come palazzo della categoria pi\u00f9 elevata nei rolli del 1576, 1599, 1614. Fu incluso da Rubens nella sua edizione dei \"Palazzi di Genova\" del 1622.\nVerso il 1664 divenne propriet\u00e0 di Gio.Batta Negrone; fu poi dei Centurione, quindi Grimaldi (1797) e Vivaldi Pasqua, che restaurarono ampiamente il palazzo, ampliandolo verso nord ad opera dell'architetto Pietro Pellegrini tra il 1844 e il 1851, e infine Pallavicini.\nDescrizione.\nEsterni.\nPresenta un prospetto poco leggibile con quadratura architettonica a nicchie e figure (allegorie della \"Prudenza\", della \"Temperanza\", della \"Giustizia\" e della \"Fortezza\" e delle \"virt\u00f9 cardinali\" eseguite dai pittori manieristi Lazzaro e Benedetto Calvi tra il XVI e XVII secolo), cos\u00ec come sul prospetto posteriore. Il portale, in bozze di pietra e di marmo alternate, con putti e vasi, \u00e8 sormontato dallo stemma della Famiglia Pallavicino.\nSul fianco sinistro del palazzo restano tre epigrafi dei Padri del Comune (1206, 1427, 1559) a testimonianza delle fontane Amorose o Marose, demolite con l'apertura di via G. Interiano, che danno tuttora il nome all'adiacente piazza.\nAncora sul tetto vi \u00e8 un giardino, opera ottocentesca dell'architetto Pietro Pellegrini, costituito da una serie di terrazze consecutive che si arrampicano gradatamente sulla collina, conserva alcuni loggiati, un ninfeo, oltre che alcune statue e vasche di Traverso e Parodi. Verso l\u2019alto il parco, ancor oggi piantumato, \u00e8 scenograficamente concluso da un loggiato al di sopra del quale si staglia il moderno edificio del Museo d'arte orientale Edoardo Chiossone, realizzato da Mario Lab\u00f2 nel 1971, in sostituzione della distrutta Villetta Di Negro.\nInterni.\nNell'atrio, gli affreschi sono di Giovanni Battista Carlone, mentre la statua neoclassica di \"Antinoo\" \u00e8 di Nicol\u00f2 Traverso, e quelle di \"Paride\" e di \"Elena\", di Salvatore Revelli, ottocentesche.\nNel XIX secolo su commissione del Marchese Domenico Pallavicino e della moglie Teresa Corsi, furono restaurate le facciate e realizzata la decorazione interna di numerosi ambienti. Michele Canzio decor\u00f2 un salone con \"Scene dell'Antico Testamento\"."}
{"id": "2124681", "revid": "729019", "url": "https://it.wikipedia.org/wiki?curid=2124681", "title": "Anatole France (metropolitana di Parigi)", "text": "Anatole France \u00e8 una stazione della metropolitana di Parigi sulla linea 3, sita nel comune di Levallois-Perret.\nLa stazione.\nLa stazione deve il suo nome a Jacques Anatole Fran\u00e7ois Thibault, detto Anatole France (1844-1924), scrittore francese, Accademico di Francia e Premio Nobel per la letteratura nel 1921."}
{"id": "2124682", "revid": "1482985", "url": "https://it.wikipedia.org/wiki?curid=2124682", "title": "Dicembre", "text": "Dicembre \u00e8 il dodicesimo e ultimo mese dell'anno secondo il calendario gregoriano, conta 31 giorni e si colloca nella seconda met\u00e0 di un anno civile.\nEtimologia.\nIl nome dicembre deriva da \"decem\", nome latino del numero dieci. Era infatti il decimo mese del calendario romano, che cominciava con il mese di marzo."}
{"id": "2124687", "revid": "28592", "url": "https://it.wikipedia.org/wiki?curid=2124687", "title": "Califfato di Bagdad", "text": ""}
{"id": "2124691", "revid": "28592", "url": "https://it.wikipedia.org/wiki?curid=2124691", "title": "Califfo di Bagdad", "text": ""}
{"id": "2124694", "revid": "146092", "url": "https://it.wikipedia.org/wiki?curid=2124694", "title": "Chiesino di San Nicola di Bari", "text": ""}
{"id": "2124702", "revid": "1305772", "url": "https://it.wikipedia.org/wiki?curid=2124702", "title": "Louis Figuier", "text": "Biografia.\nLaureatosi in medicina nel 1841, Figuier fu nominato professore di chimica alla Scuola di Farmacia della sua citt\u00e0 natale (1846), poi in altre di pari grado di Parigi. Qui inizi\u00f2 una serie di esperimenti di fisiologia, interrotti dopo breve tempo, volti a dimostrare, per confutare le idee di Claude Bernard, la funzione del fegato, all'interno dell'organismo, per condensare i succhi gastrici.\nGi\u00e0 noto per numerose memorie pubblicate, tra il 1847 e il 1854, in alcuni periodici scientifici francesi (quali le \u00abAnnales des sciences\u00bb, il \u00abJournal de pharmacie\u00bb e la \u00abRevue scientifique\u00bb), Figuier si rese particolarmente popolare per delle opere a carattere divulgativo sul mondo della natura, dagli animali alle piante, e sulle scoperte della scienza, che vennero tradotte in numerose lingue \u2013 in Italia per lo pi\u00f9 con le edizioni Treves \u2013, sia grazie ad una semplice ma efficace prosa, sia grazie al loro corredo iconografico, sempre caratterizzato da ricchezza di incisioni.\nTent\u00f2, inoltre, di creare un nuovo genere, il \"teatro scientifico\", ossia una serie di \"pi\u00e9ces\" aventi come eroi i pi\u00f9 grandi inventori, ma l'iniziativa non riscosse particolare successo. Nel 1855, Figuier divenne redattore del \"feuilleton\" scientifico \u00abLa Presse\u00bb. I suoi articoli settimanali, dal 1857 fino alla sua morte, sono stati riuniti in una serie di annali, sotto il titolo di \"L'Ann\u00e9\u00e9 scientifique et industrielle ou Expos\u00e9 annuel des travaux\".\nRifond\u00f2 e diresse la nota rivista \u00abLa Science illustr\u00e9e\u00bb, alla quale collaborarono, tra gli altri, Jules Verne e Camille Flammarion."}
{"id": "2124705", "revid": "767487", "url": "https://it.wikipedia.org/wiki?curid=2124705", "title": "Il segreto di Don Giovanni", "text": "Il segreto di don Giovanni \u00e8 un film del 1947 diretto da Camillo Mastrocinque.\nProduzione.\nProdotto da Lorenzo Pegoraro, il film venne girato negli studi della Scalera Film alla Circonvallazione Appia a Roma.\nIncassi.\nIncasso accertato sino a tutto il 31 dicembre 1952 Lit. 117.500.000"}
{"id": "2124706", "revid": "767487", "url": "https://it.wikipedia.org/wiki?curid=2124706", "title": "Louis-Simon Boizot", "text": "Louis-Simon Boizot era figlio di Antoine Boizot, un disegnatore di tappezzerie che lavorava per la manifattura dei Gobelins. A sedici anni entr\u00f2 all'Accademia reale di pittura e scultura e lavor\u00f2 nell'atelier dello scultore Ren\u00e9-Michel Slodtz (1705-1764), dal quale si form\u00f2 anche Jean-Antoine Houdon. Boizot vinse il primo premio per la scultura nel 1762 che consisteva in un soggiorno all'Accademia francese di Roma dal 1765 al 1770. Poco dopo il suo ritorno a Parigi si spos\u00f2 con Marguerite Virginie Guibert, nipote dello scultore Honor\u00e9 Guibert.\nFu ammesso come membro dell'Accademia reale nel 1778 e esib\u00ec le sue opere nei saloni annuali sino al 1800. Nel 1777 realizz\u00f2 i busti di Luigi XVI e di Giuseppe II d'Asburgo-Lorena, in occasione della visita di quest'ultimo alla sorella Maria Antonietta; i due busti furono riprodotti in porcellana Biscuit dalla manifattura di S\u00e8vres. Per il salone del 1781 realizz\u00f2 un busto della regina Maria Antonietta per il dipartimento degli Affari esteri.\nDal 1773 al 1800 Boizot diresse i lavori di scultura a S\u00e8vres, producendo una serie di figure in porcellana Biscuit bianca in uno stile neoclassico, ammorbidito dalle forme voluttuose del rococ\u00f2. Durante la rivoluzione fu membro della Commissione dei monumenti nel 1792 e cerc\u00f2 di preservare molte opere d'arte, a quel tempo distrutte in gran numero. Nel 1805 tenne una cattedra all'\u00c9cole des Beaux-Arts. Nel 1808 esegu\u00ec la fontana per la Place du Ch\u00e2telet, adattandosi al pi\u00f9 ampolloso e severo stile Impero. Celebr\u00f2 il ritorno di Napoleone dall'Egitto con una \"Vittoria\" dorata che sormonta due sfingi: oggigiorno si trova nei giardini del Mus\u00e9e Carnavalet."}
{"id": "2124707", "revid": "827882", "url": "https://it.wikipedia.org/wiki?curid=2124707", "title": "Plymouth (Massachusetts)", "text": "Plymouth (pronunciato ) \u00e8 un comune degli Stati Uniti d'America, capoluogo assieme a Brockton della contea di Plymouth nello stato del Massachusetts. \u00c8 una localit\u00e0 famosa per essere stato il punto di attracco della \"Mayflower\", l'imbarcazione che port\u00f2 i primi Padri Pellegrini che fondarono le colonie americane. Oggi questo punto di attracco \u00e8 ricordato attraverso la Roccia di Plymouth.\nStoria.\nPeriodo pre-coloniale.\nPrima dell'arrivo dei Padri Pellegrini, Plymouth era un villaggio abitato da indiani Wampanoag ed era chiamato \"Patuxet\".\nQuest'area era gi\u00e0 stata visitata due volte da esploratori europei prima della fondazione della Colonia di Plymouth: nel 1605 Samuel de Champlain attracc\u00f2 in questa regione battezzandola \"Port St. Louis\", mentre in seguito il capitano John Smith la rinomin\u00f2 come \"New Plymouth\".\nGli esploratori inglesi e francesi trasmisero involontariamente alle popolazioni locali alcune malattie che uccisero quasi il 90% dei nativi Wampanoag, di fatto liberando spazio per l'arrivo dei coloni.\nPeriodo coloniale.\nPlymouth ha giocato un ruolo importante nella storia coloniale degli Stati Uniti, in quanto fu l'approdo finale del primo viaggio della nave \"Mayflower\" e il luogo in cui venne fondata la Colonia di Plymouth. L'omonima citt\u00e0 venne fondata da separatisti inglesi nel 1620, in aperto contrasto con la Chiesa anglicana, accusata di non aver portato a compimento la Riforma Protestante.\nOggi, questi primi coloni sono conosciuti come \"Padri Pellegrini\", termine coniato da William Bradford, governatore della colonia dal 1621 al 1657.\nLa \"Mayflower\" attracc\u00f2 l'11 novembre 1620 in quello che sarebbe poi diventato il porto di Provincetown. La reale destinazione dell'imbarcazione erano le coste della Virginia, ma di fatto giunse in New England. Gli storici non conoscono il preciso motivo che spieghi questo cambiamento di rotta: forse fu il maltempo a modificare la destinazione, forse un errore di navigazione, forse gli Olandesi corruppero il capitano della nave per far sbarcare i coloni inglesi lontano dal loro insediamento di New Amsterdam. Ad ogni modo, giunti a destinazione i coloni cominciarono a esplorare l'area di Capo Cod per trovare un buon posto dove insediarsi. Ufficialmente sbarcarono nella baia dove oggi sorge il porto di Plymouth il 21 dicembre 1620. Tradizione vuole che i Padri Pellegrini misero per la prima volta piede in America nel sito dove si trova la Roccia di Plymouth, ma non ci sono prove storiche che lo confermino. Il luogo fu battezzato con il nome \"Plimouth\" in onore del porto di Plymouth in Inghilterra, da cui la \"Mayflower\" era salpata.\nIl nuovo insediamento di Plymouth visse un primo inverno durissimo, a causa della scarsit\u00e0 di cibo e ripari. L'aiuto degli indiani nativi fu fondamentale per superare i primi due anni: essi spiegarono infatti ai coloni come coltivare il granturco, pescare e commerciare in pellame. In seguito a un ottimo raccolto nell'autunno del 1621, i Padri Pellegrini organizzarono una grande festa insieme ad alcune trib\u00f9 indiane: oggi quella celebrazione \u00e8 divenuta l'importante ricorrenza del Giorno del Ringraziamento.\nPlymouth \u00e8 stata capitale dell'omonima colonia fino al 1691, quando venne unificata con la Colonia di Massachusetts Bay.\nXIX secolo.\nNel XIX secolo, Plymouth era ancora una localit\u00e0 costiera isolata che viveva di pesca e commercio. Nel 1824, la fondazione della Plymouth Cordage Company trasform\u00f2 la cittadina in un importante centro manifatturiero di cordame, a cui si aggiunse anche la presenza di alcuni armatori.\nStoria moderna.\nNegli ultimi trent'anni Plymouth si \u00e8 molto sviluppata, anche grazie ai migliorati collegamenti stradali e ferroviari con Boston. La crescita della popolazione locale \u00e8 spiegata anche dai bassi costi dei terreni della zona e da una tassazione contenuta se confrontata con la media degli Stati Uniti. Questi fattori hanno portato Plymouth dai 18.000 abitanti del 1970 agli oltre 45.000 del 1990. Attualmente Plymouth \u00e8 il centro economico-turistico principale del litorale meridionale del Massachusetts.\nGeografia fisica.\nClima.\nIl clima di Plymouth \u00e8 umido-continentale. Durante l'anno, il livello di umidit\u00e0 pu\u00f2 essere molto alto a causa della vicinanza dell'Oceano Atlantico. Questa posizione determina anche temperature meno rigide rispetto alle localit\u00e0 dell'entroterra, ad ogni modo gli inverni sono freddi, ventosi e con frequenti nevicate. Le estati invece sono calde e umide.\nPlymouth deve a volte affrontare gli uragani e le tempeste tropicali provenienti dall'Atlantico.\nCultura.\nMusei.\nPlymouth ospita il museo vivente di Plimoth Patuxet, ove sono presenti le repliche degli edifici costruiti dalla Colonia di Plymouth."}
{"id": "2124710", "revid": "731511", "url": "https://it.wikipedia.org/wiki?curid=2124710", "title": "Igor' Michajlovi\u010d D'jakonov", "text": "Laureato all'Universit\u00e0 di Leningrado nel 1938, entr\u00f2 a far parte, nello stesso anno, dell'organico del Museo dell'Ermitage. Nel 1949 vide la luce la sua storia generale dell'Assiria e, nel 1956, la prima delle sue monografie sui Medi. In seguito collabor\u00f2 a lungo con il linguista Sergej Anatol'evi\u010d Starostin, con il quale elabor\u00f2 importanti studi sulle lingue caucasiche, afro-asiatiche e urrite. Collabor\u00f2 inoltre, con articoli sulla civilt\u00e0 mesopotamica, alla redazione dei primi tre volumi della Storia Universale dell'Accademia delle Scienze dell'URSS. Di particolare interesse per la storia delle interpretazioni, del sistema economico-sociale sumero-akkadico, i suoi contributi raccolti nell'antologia di testi di varii autori \"Ancient Mesopotamia(1969),\""}
{"id": "2124711", "revid": "729019", "url": "https://it.wikipedia.org/wiki?curid=2124711", "title": "Louise Michel (metropolitana di Parigi)", "text": "Louise Michel \u00e8 una stazione della metropolitana di Parigi, sulla linea 3, sita nel comune di Levallois-Perret.\nLa stazione.\nDeve il nome all'istitutrice Louise Michel, soprannominata la vergine rossa, che scrisse dei romanzi a sfondo sociale.\nPrima del 1\u00ba maggio 1946 questa stazione era denominata \"Vallier\" dal nome di una montagna del massiccio dei Pirenei.\nAccessi.\nLa stazione ha un unico accesso dal marciapiede sito al 30, \"rue Louise Michel\"."}
{"id": "2124713", "revid": "228587", "url": "https://it.wikipedia.org/wiki?curid=2124713", "title": "Federazione italiana lavoratori commercio, albergo, mensa e servizi", "text": "La Federazione italiana lavoratori commercio, albergo, mensa e servizi (FILCAMS) \u00e8 un sindacato italiano, facente parte della Confederazione Generale Italiana del Lavoro (CGIL).\nLa FILCAMS-CGIL organizza e tutela i lavoratori dipendenti da aziende del settore terziario, turismo e servizi. Sono compresi gli esercizi commerciali, gli alberghi, i ristoranti, i tour operator, le terme e i servizi in appalto.\nNel 2008 risultano iscritti alla FILCAMS-CGIL 356.608 lavoratori, 11.236 in pi\u00f9 rispetto all'anno precedente.\nLe controparti datoriali principali sono Confcommercio, Confindustria e Confesercenti.\nStoria.\nI sindacati del commercio.\nLe origini della FILCAMS risalgono al 1854, quando fu costituita la prima societ\u00e0 di mutuo soccorso fra gli impiegati e i commessi del commercio privato. A cavallo tra il XIX e il XX secolo le varie societ\u00e0 diedero vita alle \"unioni di miglioramento\", aventi competenze territoriali e ricordate per aver stipulato le prime norme contrattuali del settore commerciale.\nI primi risultati ottenuti dalle Unioni furono le migliori condizioni dell'ambiente di lavoro e della dignit\u00e0 dei lavoratori. Gli obiettivi degli anni successivi furono, tra gli altri, la riduzione dell'orario di lavoro, il riposo festivo settimanale, l'assistenza in caso di malattia e la concessione di congedi annuali retribuiti.\nLe Unioni, riunite sotto la Federazione dei commessi, facevano parte della Confederazione nazionale dell'impiego privato, che si proponeva di ottenere la codifica di norme locali e, soprattutto, di una legge nazionale sul contratto di lavoro. La conquista di questa legge caratterizz\u00f2 l'attivit\u00e0 sindacale della categoria per tutto il primo quindicennio del Novecento. Dopo la pausa indotta dalla grande guerra, il primo decreto in materia venne promulgato nel 1919, mediando \"sulle condizioni di fatto vigenti in materia attraverso gli usi e le consuetudini locali\".\nLa Confederazione dell'impiego privato italiana \u00e8 ricordata come una delle tre organizzazioni sindacali ad aderire all'Internazionale sindacale rossa, creata a Mosca il 12 luglio 1921 nell'ambito del III Congresso della Terza Internazionale.\nI sindacati del turismo.\nIl primo sindacato nazionale del settore turistico venne creato nel 1911 a Firenze, durante un congresso organizzato su iniziativa dei lavoratori degli alberghi e delle mense toscane, e prese il nome di Federazione italiana lavoratori degli alberghi e mense (FILAM). La sede nazionale venne successivamente a Milano, dov'era presente la sezione pi\u00f9 numerosa, durante il II Congresso della Federazione.\nDurante il cosiddetto biennio rosso la FILAM promosse e partecip\u00f2 a un'ondata di scioperi che portarono alla conquista di molti traguardi sindacali: la firma di contratti provinciali di lavoro; l'introduzione della \"percentuale di servizio\", che andava a sostituire la mancia, a quel tempo l'unica forma di salario; la concessione, ai figli bisognosi dei dipendenti, di periodi di vacanza in colonie climatiche balneari.\nIl ventennio fascista.\nLa salita al potere dei fascisti, negli anni Venti del XX secolo, non indusse la Confederazione nazionale dell'impiego privato ad un'opposizione dura e unitaria, preferendo mantenere una linea politica morbida di gestione quotidiana dei diritti di categoria.\nLa FILAM fu invece pi\u00f9 combattiva, opponendosi al nuovo regime proclamando una lunga serie di scioperi ed agitazioni fino al 1924. Per questo molti lavoratori e dirigenti del sindacato subirono persecuzioni e condanne ad opera del neonato Tribunale Speciale.\nIl 1925 segn\u00f2 l'inizio della fine del libero sindacato in Italia: il 2 ottobre venne firmato, al Palazzo Vidoni di Roma, un accordo tra Confindustria e Corporazioni fasciste con cui vennero tolti tutti i diritti di rappresentanza alla CGdL e agli altri sindacati non allineati. L'anno successivo una delle leggi fascistissime, promulgata il 3 aprile, confer\u00ec il potere di contrattazione ai soli sindacati autorizzati, quelli fascisti. Venne cos\u00ec fondata la Confederazione nazionale dei sindacati fascisti del commercio, composta da varie federazioni di categoria suddivise a loro volta in Sindacati di settore o branca merceologica.\nCome negli altri sindacati fascisti, l'ordinamento contrattuale dei lavoratori del Commercio fece pendere la bilancia dei vari provvedimenti a favore dei maggiori gruppi imprenditoriali e a discapito delle condizioni dei dipendenti.\nLa Repubblica Italiana.\nCon il crollo del regime i primi Sindacati dei lavoratori del Commercio si ricostituirono nell'Italia centrale verso la fine del 1944. Una volta terminata la seconda guerra mondiale furono organizzati, su iniziativa dei dirigenti provinciali di Firenze, Milano e Torino, alcuni convegni per la ricostituzione della Federazione dei lavoratori del commercio, che conversero ad un Congresso costitutivo, svoltosi a Roma il 27 ottobre 1946, da cui nacque la Federazione italiana lavoratori commercio e aggregati (FILCEA).\nPer quanto riguarda il Turismo, nel secondo dopoguerra venne rifondata anche la FILAM, a rappresentanza dei lavoratori di alberghi, mense e terme.\nLa nascita della FILCAMS.\nNel 1960, nell'ambito del VI Congresso della FILCEA svoltosi a Roma dal 18 al 21 marzo, i delegati provinciali del commercio e quelli della FILAM discusero e approvarono la fusione dei due sindacati, portando alla nascita della Federazione italiana lavoratori commercio, albergo, mensa e servizi (FILCAMS).\nTra i motivi della decisione, corroborata dall'approvazione dei lavoratori in varie assemblee nei posti di lavoro, c'era la volont\u00e0 della CGIL di lavorare in maniera pi\u00f9 compatta e proficua, dal momento che i datori dei due settori si erano gi\u00e0 da tempo riuniti sotto un'unica sigla, la Confcommercio.\nDopo un iniziale interessamento alla fusione anche da parte della Federazione italiana lavoratori ausiliari impiego (FILAI), il loro esecutivo decise di non accettare l'unificazione. L'evento fu comunque solo rimandato: nell'aprile 1974, in occasione del IV Congresso nazionale della FILCAMS svoltosi a Montecatini, venne sancito l'accorpamento della FILAI."}
{"id": "2124722", "revid": "213136", "url": "https://it.wikipedia.org/wiki?curid=2124722", "title": "Guillaume Louis Figuier", "text": ""}
{"id": "2124726", "revid": "2100199", "url": "https://it.wikipedia.org/wiki?curid=2124726", "title": "Fariborz Lachini", "text": "Biografia.\nFariborz Lachini inizi\u00f2 la sua carriera in Iran scrivendo musica per bambini creando, all'et\u00e0 di 18 anni, il brano \u201c\"Avaz Faslha va Rangha\"\u201d (Canzone delle stagioni e dei colori), che dest\u00f2 l'attenzione della famiglia reale dell'epoca. Uno dei suoi primi lavori fu la colonna sonora di un programma per bambini trasmesso dalla televisione nazionale iraniana per oltre 20 anni.\nPrima della Rivoluzione Islamica ha creato inoltre musica per alcune icone pop iraniane. Dopo la Rivoluzione Islamica si trasfer\u00ec in Europa per studiare musicologia all'Universit\u00e0 di Parigi (Sorbona). \u00c8 in questo periodo che la sua musica risent\u00ec dell'influenza dello stile europeo.\nQuando torn\u00f2 nel suo Paese cre\u00f2 uno dei pi\u00f9 amati album contemporanei di \"solo piano\" caratterizzato da uno stile unico prodotto di una combinazione di stili classici persiani ed europei chiamato \u201cPaeez Talaee\u201d, conosciuto anche come \u201cGolden Autumn\u201d.\nTale album \u00e8 stato per anni al primo posto nelle vendite ed ha conquistato fans da tutte le parti del mondo. Lachini ha iniziato la sua carriera componendo colonne sonore per film utilizzando l'esperienza e la tecnologia acquisita in Europa e fu presto riconosciuto come un leader della \"computer music\" per l'industria cinematografica iraniana.\nDal 1988 ha al suo attivo oltre un centinaio di composizioni per film alcuni dei quali hanno avuto una distribuzione internazionale in Nord America, Europa e Asia."}
{"id": "2124727", "revid": "1318658", "url": "https://it.wikipedia.org/wiki?curid=2124727", "title": "Palazzo Giacomo Lomellini", "text": "Il palazzo Giacomo Lomellini, detto anche Palazzo Patrone, \u00e8 un edificio sito in largo Zecca al civico 2 a Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO.\nL'edificio, assieme al contiguo palazzo De Marini-Spinola, \u00e8 sede dal 1945 del Comando Militare dell'Esercito Italiano in Liguria.\nStoria.\nAnnesso all'attiguo palazzo De Marini-Spinola della prioria di Sant'Agnese, l'edificio fu riedificato da Giacomo Lomellini (doge di Genova dal 1625 al 1627), accorpando due unit\u00e0 edilizie del patrimonio avito, tra cui la dimora gentilizia inclusa nei primi rolli dell'ospitalit\u00e0 pubblica.\nEretta tra il 1619 e il 1623, in un'area caratterizzata da una forte espansione residenziale, la dimora esprime un linguaggio tradizionale di ricerca ostentata della simmetria nella pianta e nel prospetto. Nonostante l'esiguit\u00e0 dello spazio dovuta all'edificio retrostante, il palazzo non \u00e8 privo di un certo gusto scenografico, proponendo, con il suo cortile a triforio, la soluzione aulica di \"entrata reale\" che culmina contro il muro di fondo in un piccolo ninfeo oggi scomparso, ma in parte visibile nell'edizione rubensiana.\nIntorno al 1855 viene ceduto dalla famiglia Lomellini alla famiglia Patrone, che ne fu titolare fino al 1897, quando l'edificio viene ceduto dall'ultimo proprietario, Fausto Patrone, al Municipio di Genova che, per allargare la sezione stradale tra largo della Zecca e piazza della Nunziata, ne demolisce uno spigolo eliminando a ogni piano un salotto e un gabinetto attiguo. Il tamponamento del cortile loggiato, con l'inserimento di due colonne simili a quelle gi\u00e0 esistenti e la creazione di nuove volte nel 1923, fu una scelta di Antonio Orazio Quinzio, allora direttore dei musei comunali, che esegu\u00ec anche la decorazione a grottesche dello scalone di rappresentanza.\nInizialmente utilizzato quale sede di uffici comunali, nel 1928 vi si stabil\u00ec la sede del Fascio genovese, mentre dal 1945 Palazzo Lomellini \u00e8 sede del Comando Militare dell'Esercito Italiano in Liguria.\nDescrizione.\nAl suo interno \u00e8 visibile un ammirato ciclo di affreschi di Domenico Fiasella che illustra \"Storie di Ester\": all'importanza della qualit\u00e0 espressiva si affianca quella di un'allusione politica profonda che il committente ha inteso manifestare scegliendola fra i temi biblici. Il ciclo di affreschi si sviluppa in varie sale, nella volta dell'atrio \"La caduta di Gerusalemme\", in quella del primo piano nobile \"Il banchetto di Assuero\" e in quella del secondo piano nobile \"\"La scelta di Esther da parte di Assuero\".\" Fu direttamente ispirato alla contemporanea opera letteraria di Ansaldo Ceb\u00e0 \"La Reina Esther\". L'eroina biblica Ester, infatti, che rischia la vita per salvare il proprio popolo, allude all'impresa del Doge Giacomo Lomellini, che alla guida della Repubblica dovette fronteggiare numerose avversit\u00e0 quali la congiura dei De Marini, la congiura di Giulio Cesare Vachero e l\u2019assedio di Carlo Emanuele I di Savoia, sconfitto nonostante le dispari forze in campo."}
{"id": "2124732", "revid": "767487", "url": "https://it.wikipedia.org/wiki?curid=2124732", "title": "Exit... Stage Left (video)", "text": "Exit... Stage Left \u00e8 un video concerto della rock band canadese Rush ed \u00e8 stato filmato al \"The Forum\" di Montr\u00e9al, in Qu\u00e9bec, il 27 marzo 1981. Il video \u00e8 stato registrato durante un concerto del \"Moving Pictures Tour\", e comprende solo una parte dello show. \u00c8 stato pubblicato su diversi supporti, videocassetta, laserdisc e DVD. Esiste una versione audio CD con lo stesso nome ma che non contiene le stesse tracce, dato che parte del materiale \u00e8 stato tratto da differenti registrazioni.\nFormati.\nIl video \u00e8 stato originariamente registrato su videocassetta e laserdisc e pubblicato nel 1981 e certificato disco d'oro dalla RIAA il 19 febbraio 1986. Attualmente la versione su questi supporti \u00e8 fuori produzione. Il 13 giugno del 2006 \u00e8 stato nuovamente distribuito, in un DVD facente parte della raccolta \"Rush Replay X 3\", l'intero concerto rimasterizzato digitalmente con l'audio 5.1 sorround remixato da Alex Lifeson e Mike Fraser. Il primo maggio 2007 \u00e8 stata pubblicata singolarmente la stessa versione del concerto in DVD di \"Exit... Stage Left\"."}
{"id": "2124735", "revid": "1305772", "url": "https://it.wikipedia.org/wiki?curid=2124735", "title": "La Feuillie", "text": "Esistono pi\u00f9 comuni francesi con questo nome"}
{"id": "2124736", "revid": "113664", "url": "https://it.wikipedia.org/wiki?curid=2124736", "title": "Router wireless", "text": ""}
{"id": "2124738", "revid": "28592", "url": "https://it.wikipedia.org/wiki?curid=2124738", "title": "Flotta Russa del Pacifico", "text": ""}
{"id": "2124740", "revid": "712828", "url": "https://it.wikipedia.org/wiki?curid=2124740", "title": "Ryuken", "text": ""}
{"id": "2124742", "revid": "1305772", "url": "https://it.wikipedia.org/wiki?curid=2124742", "title": "Racconto d'autunno (romanzo)", "text": "Racconto d'autunno \u00e8 un romanzo di Tommaso Landolfi pubblicato nel 1947. Dal romanzo \u00e8 stato tratto l'omonimo film.\nElementi autobiografici.\nIl romanzo \u00e8 stato scritto nel 1946 a Pico, nel palazzo di famiglia, semidistrutto dagli eventi bellici.\nL'ambientazione realistica della guerra partigiana lascia il posto a un'intricata vicenda d'amore e morte di ambientazione gotica alla Poe. \"Un uomo braccato, un'antica dimora, un vecchio misterioso, l'affascinante donna del ritratto, un sotterraneo che nasconde un funesto segreto, e poi la scena centrale, il rituale di negromanzia: ecco alcune delle componenti del libro\". Dietro la forma narrativa fantastica, si nasconde la drammatica esperienza autobiografica dell'autore: la morte prematura della madre, il difficile rapporto col padre, la devastazione della casa della sua infanzia. Anche se qui in forma narrativa e fantastica, gli elementi fondamentali del \"Racconto d'autunno\" sono gli stessi che si ritroveranno poi nelle successive opere diaristiche: la riflessione sulla morte, la sperimentazione linguistica e la deformazione narrativa.\nOmaggi.\nDal \"Racconto d'autunno\" di Landolfi ha preso spunto Leonardo Bonetti per la composizione di una quadrilogia delle stagioni che ha visto la pubblicazione, tra il 2009 e il 2012, dei tre romanzi \"Racconto d'inverno\", \"Racconto di primavera\", \"Racconto d'estate\"."}
{"id": "2124743", "revid": "1318658", "url": "https://it.wikipedia.org/wiki?curid=2124743", "title": "Palazzo De Marini-Spinola", "text": "Il palazzo De Marini-Spinola \u00e8 un antico edificio un tempo prospettante su via di Vallechiara a Genova, e oggi incorporato nel contiguo palazzo Giacomo Lomellini sito in largo Zecca al civico 2, sede dal 1945 del Comando Militare dell'Esercito Italiano in Liguria.\nStoria e descrizione.\nL'edificio, che era appartenuto a Cattaneo De Marini, sorge, in un ambito urbano del tutto estraneo all'influenza della famiglia Spinola, a ridosso della pi\u00f9 celebre dimora del doge della Repubblica di Genova Giacomo Lomellini (palazzo Giacomo Lomellini al quale \u00e8 stato annesso nel 1922, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO).\nAcquistato da Gio. Luca Spinola nel 1636, il palazzo \u00e8 inquadrato in un programma edilizio dal senatore Gio. Domenico Seniore che, negli anni settanta del XVII secolo, avvia una progressiva espansione verso nord con l'annessione di alcune unit\u00e0 immobiliari attigue.\nNel 1752 passa in propriet\u00e0 al Magistrato dei Poveri fino ai primi decenni del XX secolo, quando viene acquistato dal Comune di Genova. Trasformato prima in residenza borghese, poi in Gabinetto di Geologia e Mineralogia della Regia Universit\u00e0 di Genova e Scuola Tecnica, l'edificio subisce dalla met\u00e0 del XVIII secolo agli inizi del XX numerose modifiche che lo privano della sua articolazione plano volumetrica originaria, di cui rimane una caratteristica torretta di servizio su via di Sant'Agnese, senza tuttavia perdere l'immagine di prestigio."}
{"id": "2124750", "revid": "1305772", "url": "https://it.wikipedia.org/wiki?curid=2124750", "title": "Navi di Skuldelev", "text": "Viene chiamato Navi di Skuldelev un gruppo di cinque antiche imbarcazioni vichinghe scoperte in un canale naturale del fiordo di Roskilde chiamato \"Peberrende\", presso la localit\u00e0 di Skuldelev, circa 20 chilometri a nord della stessa Roskilde, in Danimarca. Le navi vennero recuperate durante uno scavo archeologico durato 4 mesi nel 1962. Si scopr\u00ec che i resti appartenevano a 5 diversi tipi di imbarcazione, tutti risalenti all'XI secolo, importanti perch\u00e9 \u00e8 stato possibile risalire alle tecniche costruttive utilizzate dai vichinghi in quell'epoca. Le imbarcazioni erano state intenzionalmente affondate per bloccare l'ingresso del fiordo in un periodo in cui Roskilde era la capitale della Danimarca, in modo da proteggere la citt\u00e0 da eventuali attacchi portati via mare. Le navi sono poi state restaurate e trasportate al Museo delle navi vichinghe. Tutte e 5 sono state ricostruite per mostrare ai visitatori del museo come dovevano apparire quando vennero varate nel corso dell'XI secolo.\nLe navi sono state inizialmente numerate con numeri da 1 a 6 poich\u00e9 si credette che i resti ritrovati appartenessero a sei imbarcazioni; pi\u00f9 tardi, durante la fase di restauro, ci si rese conto che quella chiamata \"Skuldelev 4\" in realt\u00e0 era parte della \"Skuldelev 2\". I numeri sono preceduti dal nome della localit\u00e0 in cui le navi sono state ritrovate, cio\u00e8 Skuldelev.\nSkuldelev 1.\nLa Skuldelev 1 \u00e8 una nave da carico probabilmente del tipo knarr, una robusta imbarcazione destinata a lunghi viaggi per mare. Essa venne costruita in legno di pino, quercia e tiglio, probabilmente nella Norvegia occidentale, per poi subire varie riparazioni sia in Norvegia che in Danimarca. \u00c8 lunga poco meno di 16 metri, larga 4,80 metri, ha un pescaggio di un metro, aveva un equipaggio composto fra 6 e 8 uomini e 2 o 4 remi; la vela doveva avere una superficie di circa 90 metri quadrati e la nave poteva cos\u00ec navigare ad una velocit\u00e0 media di 5 - 7 nodi, con punte massime di 13 nodi (velocit\u00e0 raggiunta da una copia recente della nave, la \"Saga Siglar\", in condizioni meteorologiche estreme). Quest'imbarcazione probabilmente era di propriet\u00e0 di un mercante o di un gruppo di mercanti, che la usavano per commerciare in tutta l'area del Mare del Nord, del Mar Baltico e dell'Atlantico settentrionale.\nAnalisi di dendrocronologia indicano che la nave venne costruita intorno all'anno 1030 con legno di pino proveniente dal Sognefjord, per poi venire riparata pi\u00f9 volte con legno di quercia della Scandinavia meridionale.\nSkuldelev 2.\nLa Skuldelev 2 \u00e8 una nave da guerra costruita in legno di quercia, pi\u00f9 precisamente un drakkar. Ha una lunghezza di circa 30 metri ed una larghezza di 3,80 metri, un pescaggio di un metro, aveva un equipaggio di 70 - 80 uomini e poteva navigare grazie ad una vela di 112 metri quadrati o a 60 remi; raggiungeva una velocit\u00e0 media di 6 - 8 nodi e poteva avere una velocit\u00e0 massima di 13 - 17 nodi. Venne costruita a Dublino, in Irlanda, intorno all'anno 1042.\nStudi dendrocronologici mostrano che la nave venne riparata pi\u00f9 volte fino agli anni Sessanta dell'XI secolo nella zona delle isole britanniche, dal che si pu\u00f2 dedurre che prima di giungere in Danimarca essa venne utilizzata in quelle localit\u00e0. In seguito alla conquista dell'Inghilterra da parte di Guglielmo I il re Harold Godwinson venne ucciso e i suoi figli si rifugiarono a Dublino; da qui alcuni di essi si recarono dallo zio Sweyn II di Danimarca, per poter organizzare un contrattacco contro i normanni. La storia riporta che questo viaggio avvenne nel 1068 - 1069, una coincidenza di date che rende possibile identificare questa nave con quella effettivamente utilizzata per la spedizione dall'Irlanda alla Danimarca.\nSkuldelev 3.\nLa Skuldelev 3 \u00e8 una nave costruita in legno di quercia lunga circa 14 metri e larga 3,30 metri, con un pescaggio di 90 centimetri; aveva una vela di 45 metri quadrati e ospitava un equipaggio di 5 - 8 uomini, con 5 buchi per i remi; la velocit\u00e0 media era intorno ai 4 - 5 nodi, ma poteva raggiungere punte massime fino a 10 nodi. La nave venne costruita in Danimarca intorno al 1040 e veniva utilizzata come nave da trasporto per il commercio, con una capacit\u00e0 di carico di circa 4 tonnellate. Viste le caratteristiche costruttive essa veniva probabilmente utilizzata nelle immediate vicinanze della costa danese, o al massimo nel Mar Baltico, con i remi che servivano soprattutto a manovrare in assenza di vento pi\u00f9 che a sostituire la propulsione generata dalla vela.\nL'analisi del sistema costruttivo di questa piccola imbarcazione da trasporto ha permesso di capire i principi con cui i vichinghi costruivano le loro navi. Per questa particolare barca venne utilizzato uno strato di fasciame in pi\u00f9 rispetto ai normali sette che venivano tradizionalmente utilizzati (questo per ottenere la medesima forma delle tipiche navi vichinghe, il che ha avuto per\u00f2 la conseguenza di rendere pi\u00f9 difficile il reperimento delle tavole con cui ricoprire il ponte, dovendo essere queste pi\u00f9 larghe).\nSkuldelev 5.\nLa Skuldelev 5 \u00e8 una piccola nave da guerra, lunga 17,3 metri e larga 2,5 metri, con un pescaggio di 60 centimetri; venne costruita in legno di quercia, pino, frassino e ontano, aveva un equipaggio di circa 30 uomini e la propulsione per la navigazione veniva fornita da 26 remi o da una vela di 46 metri quadrati, che le permettevano una velocit\u00e0 media di 6 - 7 nodi con punte fino a 15 nodi. Questa era la pi\u00f9 piccola delle navi da guerra che componevano la flotta vichinga durante un assalto; lungo la parte esterna dello scafo sono visibili alcune decorazioni e i supporti degli scudi su cui venivano piazzati gli scudi stessi.\nUn tale tipo di imbarcazione era ideale per navigazioni lungo le coste danesi o nel Mar Baltico, mentre per viaggi pi\u00f9 lunghi o in aperto oceano venivano utilizzate navi diverse. Questa barca prova quindi l'esistenza di un qualche tipo di organizzazione per la difesa costiera in Danimarca gi\u00e0 nella prima met\u00e0 dell'XI secolo. La Skuldelev 5 venne costruita in Danimarca intorno all'anno 1030, utilizzando legno ed intere parti di nave provenienti da altre imbarcazioni; questo si pu\u00f2 notare nei buchi da cui fuoriescono i remi: visto che la parte superiore della Skuldelev 5 apparteneva ad una nave avente dimensioni diverse da questa, i vecchi buchi dovettero essere chiusi e fu necessario aprirne dei nuovi in modo da parificare la distanza fra i rematori con la distanza dei buchi stessi.\nSkuldelev 6.\nLa Skuldelev 6 \u00e8 una nave costruita in legno di pino, betulla e quercia, la pi\u00f9 piccola delle 5 ritrovate nel fiordo di Roskilde: lunga 11,20 metri e larga 2,50 metri, ha un pescaggio di 50 centimetri; essa aveva un equipaggio fino a 15 uomini e la propulsione per la navigazione veniva fornita da 14 remi o da una vela di 26,5 metri quadrati, che le permettevano una velocit\u00e0 media di 4 - 5 nodi con punte fino a 12 nodi. Venne costruita nella Norvegia occidentale intorno all'anno 1030 con il probabile scopo di essere utilizzata per la pesca, la caccia alla balena o la caccia alla foca.\nStudi dendrocronologici indicano comunque che il legno utilizzato per la costruzione proveniva dal Sognefjord, in Norvegia, ma che successivamente le sue fiancate vennero innalzate per poter trasportare un carico maggiore, riducendo anche il numero di remi: questo fa dedurre che probabilmente l'imbarcazione venne inizialmente utilizzata per la caccia ai mammiferi marini, mentre successivamente venne convertita a nave da trasporto. Dal momento che la costruzione della Skuldelev 1 e della Skuldelev 6 sono del tutto simili sia per quanto riguarda il periodo che per quanto riguarda il luogo, probabilmente vennero utilizzate sulle stesse rotte fra la Danimarca e la Norvegia, almeno dopo che la Skuldelev 6 venne riadattata a nave da carico."}
{"id": "2124756", "revid": "108678", "url": "https://it.wikipedia.org/wiki?curid=2124756", "title": "Skuldelev", "text": ""}
{"id": "2124757", "revid": "182193", "url": "https://it.wikipedia.org/wiki?curid=2124757", "title": "Culver Studios", "text": "Culver Studios \u00e8 un complesso di studi cinematografici e teatri di posa in stile coloniale americano situato al W. Washington Boulevard n\u00b09336 di Culver City (California). \u00c8 stato il principale sito di riprese per \"Via col vento\" e \"Quarto potere\" e di altre storiche produzioni di Hollywood.\nDall'anno della fondazione i Culver Studios sono stati propriet\u00e0 dell'RKO, dei Desilu Productions, Howard Hughes, Cecil B. DeMille e altre personalit\u00e0 influenti nell'industria cinematografica.\nIn aggiunta, lo studio \u00e8 stato la culla di storici sceneggiati e serie televisive tra i quali si citano \"The Andy Griffith Show\", \"Gli eroi di Hogan\", \"Lassie\", \"Innamorati pazzi\", \"Batman\", \"Las Vegas\", \"La tata\", \"Scrubs\" e di numerosi spettacoli e programmi d'intrattenimento come \"Deal or No Deal\", \"The Bonnie Hunt Show\".\nStoria.\nProgetto e costruzione.\nLa messa in cantiere dei Culver Studios affonda le sue radici sulle basi di un accordo stipulato tra Thomas Ince, D. W. Griffith e Mack Sennett.\nIn base al contratto, viene a scaturire che entro un periodo di cinque anni i quattordici ettari liberi su Washington Boulevard vengano utilizzati per fare spazione ad un imponente studio cinematografico dedicato ad Ince, i \"Thomas H. Ince Studios\".\nL'appalto lo conquista senza troppe difficolt\u00e0 la Milwaukee Building Company, che inoltre si dedica all'intera pianificazione. Il 1\u00ba dicembre 1918 (termine della costruzione), i giornalisti di un quotidiano con sede a Los Angeles descrivono l'edificio come una \"residenza estiva tipica del Sud\".\nNel 1936 il produttore David O. Selznick rilev\u00f2 il complesso, basandovi la sua compagnia Selznick International Pictures.\nDesilu Productions.\nLo studio viene comprato dalla casa cinematografica \"Desilu\" nel 1956. Per un periodo di quindici anni vengono messe in primo piano le produzioni televisive e dato aiuto a spettacoli locali.\nTra le serie tv che vengono immatricolate dalla Desilu sono degne note \"The Untouchables\", \"Gli eroi di Hogan\", \"The Real McCoys\", \"Lassie\" e soprattutto \"Star Trek\".\nFallimento e rinascita.\nNel 1968 la Desilu Productions decide di vendere lo studio per problemi finanziari, fallir\u00e0 infatti durante il dicembre del 1970. Il primo acquirente \u00e8 la piccola Perfect Film, che per\u00f2 non riuscendo a gestire la spesa e la produzione mette nuovamente in vendita il titolo, che viene questa volta comprato dalle OSF Industries nel 1969.\nDopo due anni di turbolenza, nel 1970, lo studio viene rinominato Culver (come la citt\u00e0 in cui \u00e8 situato) e riesce ad emergere dal periodo di crisi.\nNel 1977, la casa \u00e8 nuovamente oggetto di perdite e cedute finanziarie, cosicch\u00e9 diventa una struttura per il noleggio di videocassette, la \"Laird International Studios\". Quando la Laird fallisce nel 1986, si occupano di risanare il bilancio e ristabilire ordine Grant Tinker e la Gannett Company vendendo alcune partite alla GTG Entertainment.\nAl successivo blocco di finanza, Tinker e i vertici della Gannett abbandonano la societ\u00e0 sospendendo la partnership con la GTG.\nNel 1991, ci si avvia verso un solido e costante rialzo grazie all'aiuto della Sony Pictures Entertainment, che diventa il nuovo proprietario. Dall'anno dell'acquisizione, la Sony si \u00e8 occupata dell'allargamento del \"Blocco est\" con nuove infrastrutture."}
{"id": "2124765", "revid": "15756", "url": "https://it.wikipedia.org/wiki?curid=2124765", "title": "Parasailing", "text": "Il parasailor \u00e8 una vela da andatura con vento portante che, per la prima volta, sfrutta criteri derivanti dall'aeronautica leggera.\nDescrizione.\nInventata in Germania, \u00e8 composta da una vela simmetrica tipo spinnaker e da una apertura nel punto di massima pressione dell'aria, dietro cui \u00e8 installata un'ala a cassoni (tipo parapendio). Questa costruzione ha ridisegnato il flusso del vento e il gioco delle forze operanti.\nLa vela \u00e8 in grado di sfogare la pressione in eccesso e l'ala da un traino fisso a 45\u00b0. Il risultato \u00e8 una vela che, garantendo altissime prestazioni velocistiche, ha ridotto il rischio di strapoggia e straorza, \u00e8 estremamente stabile e docile, stabilizza fortemente la barca e la sua rotta, permette d'usare il pilota automatico in sicurezza, consente d'essere usata anche con venti molto forti, garantisce dei gradi d'uso rispetto al vento mai raggiunti prima.\nIl termine \"Parasailor\" \u00e8 un neologismo ideato dagli inventori della stessa vela: deriva dal termine aeronautico inglese \"paragliding\" (parapendio), unito alla parola inglese \"sailor\" (marinaio - velista).\nPi\u00f9 recentemente \u00e8 nata, dalla stessa azienda che ha brevettato Parasilor, la vela Parasail. Sfrutta lo stesso principio della prima, ma l'ala non \u00e8 tridimensionale a cassoni ma bens\u00ec bidimensionale a \"pelle unica\". Ci\u00f2 riduce la forza del traino fisso a 45\u00b0 in virt\u00f9 di una vela pi\u00f9 vivace soprattutto con venti leggeri.\nUltima evoluzione di Parasailor \u00e8 l'ala ibrida, in parte a cassoni e in parte a \"pelle unica\", che ne aumenta sia il range di vento verso il basso rendendola gi\u00e0 in performance con 5 nodi di vento apparente, sia verso l'alto aumentandone il tiro e la stabilit\u00e0."}
{"id": "2124767", "revid": "3115", "url": "https://it.wikipedia.org/wiki?curid=2124767", "title": "Gregolischie", "text": "Gregolischie (in sloveno Kregoli\u0161\u010de, in tedesco \"Gregolische\") \u00e8 una localit\u00e0 della Slovenia, frazione del comune di Sesana.\nIl paesino \u00e8 situato sul Carso a 249.3 metri s.l.m. ed a 2,5 kilometri circa dal confine italiano, sulla strada che da Boriano (\"Brje pri Komnu\") porta a Volci (\"Vol\u010dji Grad\").\nSotto il dominio asburgico fu una frazione del comune di Boriano"}
{"id": "2124772", "revid": "81103", "url": "https://it.wikipedia.org/wiki?curid=2124772", "title": "Coworking", "text": "Il coworking \u00e8 uno stile lavorativo che implica la condivisione con altre persone di un ambiente di lavoro, spesso un ufficio, mantenendo un'attivit\u00e0 indipendente. A differenza del tipico ambiente d'ufficio, coloro che sono in coworking solitamente non sono impiegati nella stessa organizzazione. Attrae tipicamente professionisti che lavorano a casa, liberi professionisti o persone che viaggiano frequentemente e finiscono per lavorare in relativo isolamento. L'attivit\u00e0 del coworking \u00e8 il raduno sociale di un gruppo di persone che stanno ancora lavorando in modo indipendente, ma che condividono dei valori e sono interessati alla sinergia che pu\u00f2 avvenire lavorando a contatto con persone di talento.\nStoria.\nIl primo spazio di coworking propriamente detto nacque a San Francisco nel 2005 ad opera di Brad Neuberg.\nAlcuni spazi di coworking furono sviluppati da imprenditori di Internet nomadi alla ricerca di luogo di lavoro alternativo al bar e ai caff\u00e8, o all'isolamento in un ufficio proprio o a casa. Un sondaggio del 2007 mostrava che molti dipendenti si preoccupano della sensazione di essere isolati e di perdere l'interazione umana se dovessero telelavorare. Circa un terzo di lavoratori pubblici e privati del settore riferiva inoltre di non volere rimanere a casa durante il lavoro. Il coworking offre una soluzione al problema dell'isolamento, che tanti \"freelance\" sperimentavano lavorando in casa, mentre allo stesso tempo permette loro di sfuggire alle distrazioni dell'ambiente domestico.\nIl pi\u00f9 delle volte il coworking \u00e8 indirizzato verso i \"freelance\", che spesso affiancano tale attivit\u00e0 con un altro lavoro; per venire incontro a tali utilizzatori, gli orari di accesso ai luoghi di coworking sono di solito molto \"liberi\", il pi\u00f9 delle volte con formule 24 ore su 24 e 7 giorni su 7, con controlli d'ingresso elettronici e servizi di ronda di guardie giurate, con il risparmio sulle spese di portierato.\nIl coworking \u00e8 spesso confuso con altre modalit\u00e0 di lavoro, come gli acceleratori di affari, gli incubatori di impresa, business center e le suite per dirigenti, degli spazi che non sembrano adattarsi al modello di coworking perch\u00e9 spesso manca loro l'aspetto del processo sociale, collaborativo e informale con pratiche di gestione pi\u00f9 vicine a quella di una cooperativa, tra cui la focalizzazione sulla comunit\u00e0 piuttosto che sul profitto. Molti di coloro che partecipano al coworking sono anche partecipanti dei BarCamp e di altre attivit\u00e0 connesse alle tecnologie open source.\nIl coworking non riguarda solo lo spazio fisico, ma inizialmente e soprattutto l'istituzione della comunit\u00e0 di coworking. I vantaggi del coworking possono ormai essere vissuti al di fuori degli spazi di coworking e viene raccomandato in genere di iniziare con la costruzione di una comunit\u00e0 di coworking prima di considerare l'apertura di uno spazio coworking. Tuttavia, alcuni spazi di coworking non costruiscono una comunit\u00e0, ma costituiscono piuttosto una parte di una comunit\u00e0 gi\u00e0 esistente, combinando la loro apertura con un evento che attiri il loro gruppo di riferimento.\nNumerose comunit\u00e0 di coworking si formano attraverso l'organizzazione di eventi di coworking casuale (ad esempio dei \"Jelly\") che pu\u00f2 avvenire nel soggiorno delle persone o in luoghi pubblici come bar adatti, gallerie o spazi multifunzionali. Durante questi avvenimenti, i collaboratori possono sperimentare i vantaggi del coworking e conoscersi l'un l'altro, il che abbassa le barriere per entrare in uno spazio di coworking in seguito.\nSpesso i principali promotori del coworking sono le imprese \"startup\", poich\u00e9 con i suoi bassi costi \u00e8 accessibile e alla portata di tutte le tasche.\nI Coworking fanno parte di un fenomeno pi\u00f9 ampio riguardante gli spazi di lavoro condivisi entro una comunit\u00e0 che includono: i Fab Lab (Fabrication Laboratories), fortemente basati sulla fabbricazione digitale e sull'educazione, solitamente gestiti da comunit\u00e0 spontanee (ma non sempre, vedi ad esempio il Fab Lab di Monaco di Baviera, finanziato da BMW), i Makerspace , spazi spesso privati pensati per offrire condivisione di apparecchiature e strumenti a professionisti, gli Hackerspace, spazi solitamente autoorganizzati che promuovono la filosofia hacker (vedi i CCC, ad esempio), le Multifactory, spazi autogestiti pensati per esaltare l'eterogeneit\u00e0 e lo scambio di saperi come fattori di competitivit\u00e0 per le aziende che ne fanno parte.\nIl coworking in Italia.\nIl fenomeno del coworking \u00e8 arrivato in Italia tra il 2008 e il 2010 e si \u00e8 sviluppato seguendo tre strade. Il \"coworking ibrido\": uno spazio nato come ufficio tradizionale e riadattato per assolvere le funzioni di uno spazio condiviso; il \"coworking importato\": un network estero gi\u00e0 avviato e funzionante che ha aperto filiali anche in Italia; il \"coworking nativo\": un\u2019attivit\u00e0 pensata fin dal principio come coworking e sviluppata in Italia.\nNel 2016 il fenomeno del coworking ha raggiunto, solo in Italia, 300 spazi attivi; quello stesso anno una pubblicazione dell\u2019IRES Piemonte ha indicato gli spazi di coworking come una delle strade percorribili per porre rimedio all\u2019abbandono dei vuoti post-industriali. Nei primi mesi 2018 gli spazi di coworking censiti dalla prima Italian Coworking Survey risultano oltre 550. A fine gennaio 2021, il numero di strutture censite da Italian Coworking \u00e8 salito a 779, nonostante il periodo di emergenza sanitaria."}
{"id": "2124773", "revid": "24443", "url": "https://it.wikipedia.org/wiki?curid=2124773", "title": "Piz Zup\u00f2", "text": ""}
{"id": "2124775", "revid": "104458", "url": "https://it.wikipedia.org/wiki?curid=2124775", "title": "Igor' D'jakonov", "text": ""}
{"id": "2124776", "revid": "104458", "url": "https://it.wikipedia.org/wiki?curid=2124776", "title": "Igor Diakonov", "text": ""}
{"id": "2124784", "revid": "729019", "url": "https://it.wikipedia.org/wiki?curid=2124784", "title": "Porte de Champerret (metropolitana di Parigi)", "text": "Porte de Champerret \u00e8 una stazione della metropolitana di Parigi, sulla linea 3, sita nel XVII arrondissement di Parigi.\nLa stazione.\nQuesta stazione porta il nome dell'antica porta del villaggio di Champerret, che a sua volta prese il nime da un tal Monsieur Perret. La porta di cui al nome era situata su di un terreno di propriet\u00e0 del Perret. La stazione dei bus annessa al metr\u00f2 \u00e8 il terminal della linea Bus RATP PC1.\nIn passato questa stazione costituiva il capolinea ovest della linea 3 della Metropolitana di Parigi."}
{"id": "2124785", "revid": "5695", "url": "https://it.wikipedia.org/wiki?curid=2124785", "title": "Iporchema", "text": "L'Ip\u00f2rchema \u00e8, nell'antica lirica greca, il canto corale, in cretico, accompagnato dalla danza, dalla cetra, dal flauto e anche dalla pantomima.\nLa tradizione attribuisce l'invenzione dell'iporchema a Taleta.\nOriginariamente connesso al culto di Apollo, divenne successivamente un elemento dei cori tragici."}
{"id": "2124788", "revid": "120990330", "url": "https://it.wikipedia.org/wiki?curid=2124788", "title": "Lacab\u00f2n", "text": "Il lacab\u00f2n (o lecab\u00f2n) \u00e8 un dolce artigianale tradizionale di Alessandria.\n\u00c8 fatto a forma di bastoncino impastando il miele insieme allo zucchero.\nSi vende a Sant'Antonio (17 gennaio), e specialmente a Santa Lucia (13 dicembre) nell'omonima piazzetta.\nFacendo un breve viaggio nella storia di questo dolce non si pu\u00f2 non ricordare \"il decano dei fabbricanti di lacab\u00f2n\", Leonardo Fortino, scomparso nel 2004, che impar\u00f2 l'arte dal nonno e dal padre, custode in casa del calderone in cui bollire l'impasto e del chiodo su cui tirarlo e stirarlo . "}
{"id": "2124790", "revid": "119168537", "url": "https://it.wikipedia.org/wiki?curid=2124790", "title": "G\u00e9rard Herter", "text": "Biografia.\nFece il suo debutto nel film \"Caltiki, il mostro immortale\" nel 1959. La sua ultima interpretazione fu nel film \"Ludwig\" nel 1972.\nAttore di buona preparazione teatrale, debutta in Italia grazie alla sua tempra di caratterista volenteroso, e soprattutto alle sue doti fisiche e a una fisionomia ideali per impersonare ufficiali germanici o nobili austriaci, gelidi e perfidi, intolleranti e spietati. \n\u00c8 scelto da \"Mario Monicelli\" per dar vita a un personaggio secondario, ma di buon auspicio per una promettente carriera: quella di un capitano austriaco senza mezze misure e senza un minimo di umanit\u00e0 ne \"La grande guerra\" (1959), grande successo anche a livello internazionale. \nUn ruolo che gli capiter\u00e0 di interpretare sovente in altre pellicole, molte delle quali di buon successo commerciale, ma che diventer\u00e0 anche limitativo per le sue future prospettive, non essendo in fondo che uno stereotipo del genere (pur spaziando Herter anche in altri generi, come lo spaghetti-western o il bellico-avventuroso). "}
{"id": "2124799", "revid": "1318658", "url": "https://it.wikipedia.org/wiki?curid=2124799", "title": "Palazzo Bartolomeo Lomellini", "text": "Il palazzo Bartolomeo Lomellini \u00e8 un edificio sito in largo Zecca al civico 4 a Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO. L'edificio \u00e8 oggi sede dell'Istituto tecnico commerciale \"Vittorio Emanuele II\".\nStoria e descrizione.\nL'opera di costruzione dur\u00f2 tra il 1566 e il 1570 da Bartolomeo, fratello del Nicolosio Lomellino di Strada Nuova (oggi palazzo Podest\u00e0) e nipote di acquisto di Adamo Centurione. Iscritto nei Rolli di Genova dal 1588 al 1664, rimarr\u00e0 alla famiglia Lomellini sino al 1757, passando poi per linea femminile ai Rostan Reggio, sinch\u00e9 nel 1892 non fu venduto ai Raggio.\nAl centro di un nucleo residenziale che, per i grandi vuoti, appare di carattere suburbano essendo fuori dalla cinta del XII secolo ma dentro le mura vecchie (1320-1536), la volumetria originaria sembra adeguarsi alla conca di Vallechiara. Cos\u00ec come del resto appare dal prospetto rubensiano, allungato e armonicamente composto negli assi verticali della quadratura pittorica.\nInteressante \u00e8 anche sapere che la fornitura delle colonne (1566) a cura dei maestri Giacomo Guidetti e Giovanni Lurago, abbia come testimone Bernardino Cantone e giudice della qualit\u00e0 Gio Batta Spinola fratello di quel Tommaso committente di Giovan Battista Castello per il portale della casa di santa Caterina.\nNonostante l'acquisto della \"villa\" di San Bernardo dell'Olivella (1581), sar\u00e0 soltanto dopo il 1775 che Agostino L. incaricher\u00e0 Emanuele Andrea Tagliafichi di progettarvi un bel giardino assieme a certi ammodernamenti interni che si colgono nelle tavole di M. P. Gauthier o nei resti leggibili di porte e busti marmorei incorniciati da bei stucchi rococ\u00f2.\nTutto cambier\u00e0 dopo la vendita delle eredit\u00e0 di Teresa Lomellino fatta dalla marchesa Elisa Rostan Reggio a Edilio Raggio nel 1892, assieme alla villa di Multedo, dichiarata inalienabile secondo il fedecommesso di B. L.\nOggi il mascheramento dovuto alla scala iniziale di raccordo con lo scalone originario, agli adattamenti di una sede scolastica affittata dal Comune nel 1875 come Istituto tecnico commerciale, ai prolungamenti (1908) e al rinnovo neorinascimentale della facciata (ingegner Lodigiani), renderebbero tutto irriconoscibile se non vi fossero le otto tavole dedicategli da Rubens. A iniziare dai due grandi sbancamenti introdotti dal taglio di Strada Nuovissima (1778-1786, oggi via Cairoli) sino a quello della lottizzazione Raggio subito prima dei tunnel veicolari.\nGravi furono anche i danni nella seconda guerra mondiale ai piani superiori, come la scomparsa di un camino monumentale, ma anche della grande decorazione che doveva arricchire una dimora in cui si svolsero le adunanza degli Arcadi, di cui per altro rimane parte di affreschi al piano rialzato (segreteria) con \"Enea e Didone\" di mano vicina a Bernardo Castello."}
{"id": "2124804", "revid": "1305772", "url": "https://it.wikipedia.org/wiki?curid=2124804", "title": "Tallo (disambigua)", "text": " "}
{"id": "2124806", "revid": "1543377", "url": "https://it.wikipedia.org/wiki?curid=2124806", "title": "Bursaphelenchus xylophilus", "text": "Il Bursaphelenchus xylophilus \u00e8 un nematode di interesse forestale che colonizza i canali resiniferi dei pini portandoli a morte.\nViene trasmesso da coleotteri del genere \"Monochamus\" che si nutrono su alberi gi\u00e0 infetti da \"B. xylophilus\" attirati dall'odore terpenoidico particolarmente gradevole. \"B. xylophilus\" penetra nella cavit\u00e0 orale e nelle trachee dei \"Monochamus\" venendo da questi trasportato nella cosiddetta \"forma da viaggio\".\nLa trasmissione al successivo pino avviene quando \"Monochamus\" andr\u00e0 a nutrirsi nella parte alta della pianta. \nDistribuzione.\n\"B. xylophilus\" \u00e8 oggi temuto da tutta la selvicoltura mondiale avendo fatto gi\u00e0 gravi danni in America e Giappone.\nIn Europa attualmente ne \u00e8 segnalata la presenza in Portogallo."}
{"id": "2124808", "revid": "729019", "url": "https://it.wikipedia.org/wiki?curid=2124808", "title": "Pereire (metropolitana di Parigi)", "text": "Pereire \u00e8 una stazione della metropolitana di Parigi, sulla linea 3, sita nel XVII arrondissement di Parigi nonch\u00e9 stazione di interconnessione con la RER C.\nLa stazione.\nQuesta stazione prende il nome dai fratelli \"Pereire\", \u00c9mile 1800-1875 e Isaac 1806-1880, fondatori della \"Compagnie des chemins de fer du Midi\"."}
{"id": "2124810", "revid": "287204", "url": "https://it.wikipedia.org/wiki?curid=2124810", "title": "Piz Scerscen", "text": "Il Piz Scerscen (3.971\u00a0) \u00e8 una montagna del massiccio del Bernina nelle Alpi Retiche occidentali.\nDescrizione.\nSi trova lungo la linea di confine italo-svizzera tra il Pizzo Bernina ed il Piz Roseg. Dal versante svizzero si trova il comune di Samedan; dal versante italiano quello di Lanzada.\nLa prima salita alla vetta avvenne il 13 settembre 1877 da parte di Paul G\u00fcssfeldt con le guide Hans Grass e Kaspar Capat."}
{"id": "2124812", "revid": "486946", "url": "https://it.wikipedia.org/wiki?curid=2124812", "title": "Vladimir Galchenko", "text": ""}
{"id": "2124817", "revid": "547034", "url": "https://it.wikipedia.org/wiki?curid=2124817", "title": "Tallo (storico)", "text": "Biografia.\nTallo \u00e8 un autore di insicura o ignota biografia, in cui \u00e8 stato ravvisato il liberto Tiberio Claudio Tallo, del I secolo.\nOpere.\nSarebbe stato autore di una cronologia in tre libri che andava dall'et\u00e0 mitica della guerra di Troia (circa 1184 a.C., secondo la datazione tradizionale) fino al 112/109 a.C. (167\u00aa olimpiade) secondo la testimonianza di Eusebio di Cesarea, o fino all'88/91 d.C. (217\u00aa olimpiade) secondo alcuni critici moderni (Karst e Petermann).\nTallo \u00e8 stato utilizzato da diversi autori cristiani (ad esempio Giulio Africano) come testimonianza pagana della storicit\u00e0 di Ges\u00f9\u02d0\nDella sua produzione sono rimasti, comunque, sparuti e incerti frammenti."}
{"id": "2124830", "revid": "438678", "url": "https://it.wikipedia.org/wiki?curid=2124830", "title": "Il delitto di Giovanni Episcopo", "text": "Il delitto di Giovanni Episcopo \u00e8 un film del 1947 diretto da Alberto Lattuada, tratto dal romanzo \"Giovanni Episcopo\" di Gabriele D'Annunzio.\n\u00c8 stato presentato in concorso al Festival di Cannes 1947.\nVenne girato negli stabilimenti Safir di Roma. Visto censura n. 2998 del 29 agosto 1947.\nTrama.\nGiovanni Episcopo \u00e8 un modesto impiegato d'archivio che vive sereno e felice, dividendo la sua vita tra il lavoro e la camera in cui vive a pensione presso una modesta famiglia. Una sera esce ed incontra dei colleghi pi\u00f9 giovani di lui che lo trascinano in un caff\u00e8-concerto, dove, in maniera rocambolesca, fa conoscenza di Giulio Wanzer, un avventuriero che vive di espedienti e aspira con tali mezzi a un salto sociale. L'incontro con Wanzer stravolge la sua vita: l'avventuriero, venuto a conoscenza dell'ammontare dei suoi risparmi, lo spinge ad abbandonare il suo modesto \"menage\", facendolo trasferire in una pensione frequentata da persone equivoche.\nNella pensione lavora Ginevra, un'avvenente \"servetta\" dai facili costumi, che, corteggiata da tutti, vagheggia la fuga con Wanzer, in perenne attesa di un colpaccio decisivo. L'ambiguo atteggiamento di Ginevra nei suoi confronti, favorito dalle ruffianerie messe in atto da Wanzer e da altri frequentatori della pensione (tra cui il fatuo Doberti), fa innamorare Episcopo, che si trova pienamente coinvolto nelle \"trappole psicologiche\" tese da Wanzer. Si apre nella sua vita una nuova e dispendiosa parentesi, che inizier\u00e0 a minarne la consistenza delle sostanze e a intaccarne la reputazione sul lavoro.\nWanzer, caduto temporaneamente in disgrazia per un rovescio, \u00e8 ricercato dalle forze dell'ordine e costretto alla fuga in Argentina. Ginevra, rimasta sola, fugge dalla pensione e raggiunge la sorella a Tivoli, dove viene rintracciata da Episcopo, alla cui proposta di matrimonio ella acconsente.\nInizia cos\u00ec una parentesi familiare la cui apparente tranquillit\u00e0 non durer\u00e0 per\u00f2 a lungo. La disinibita disinvoltura della insoddisfatta Ginevra si manifesta durante i festeggiamenti della notte di Capodanno di inizio Novecento, che ella trascorre per le vie di Roma con Doberti.\nEpiscopo, consapevole del comportamento infedele, attende in casa il ritorno della moglie, deciso a una resa dei conti a cui non sapr\u00e0 risolversi: ogni decisione \u00e8 infatti vanificata dalla inattesa notizia che Ginevra \u00e8 incinta di lui. Allo scopo di salvare la famiglia, per il bene del nascituro, accetta un nuovo umiliante \"menage\" che lo porter\u00e0 alla perdita dell'impiego, costringendolo cos\u00ec a un tenore di vita pi\u00f9 modesto e alla ricerca di lavori pi\u00f9 duri e meno remunerativi.\nNonostante le difficolt\u00e0, Episcopo sembra almeno riuscire nel suo scopo: far crescere il figlio in condizioni quasi dignitose, nonostante la degradazione del suo ruolo.\nMa una nuova svolta \u00e8 ancora da arrivare, il giorno in cui Wanzer, superati i rovesci e raggiunto il successo oltreoceano, fa ritorno in Italia e incontra Ginevra. Si presenta cos\u00ec a casa Episcopo per rivendicare a s\u00e9 la donna, che non resistendo al suo fascino prepara il bagaglio apprestandosi a seguirlo.\nMa il comportamento di Wanzer, ed un suo scatto inopportuno con cui reagisce all'ostilit\u00e0 del bambino, fanno precipitare la situazione: Episcopo, preso da un raptus, assassina l'avventuriero accoltellandolo alle spalle. Quindi fugge con il figlio febbricitante, vagando per la citt\u00e0, prima di scegliere di rifugiarsi presso la modesta famiglia della sua pensione di un tempo, dove il bambino viene adeguatamente accudito e curato.\nQuando sopraggiunge Ginevra, Episcopo si congeda dal figlio: salutatolo con la promessa di un futuro ritorno, si presenta ai Carabinieri deciso ad affrontare il suo nuovo destino.\nDistribuzione.\nIl film venne distribuito nelle sale cinematografiche italiane il 27 settembre del 1947.\nIncassi.\nIncasso accertato nelle sale sino al 31 dicembre 1952: 73.750.000 lire dell'epoca.\nBibliografia.\nCine-tv \"Rossellini\", \"Intorno al film \"Il delitto di Giovanni Episcopo\" e altre questioni di cinema, 1947\", Roma 2020"}
{"id": "2124832", "revid": "1543377", "url": "https://it.wikipedia.org/wiki?curid=2124832", "title": "Diaspora africana", "text": "La diaspora africana \u00e8 la migrazione dei popoli africani e dei loro discendenti prevalentemente verso le Americhe, e successivamente in Europa, Medioriente ed altri luoghi in tutto il mondo. Gran parte degli appartenenti alla diaspora africana discendono dalle persone che erano state ridotte in schiavit\u00f9 durante la tratta atlantica degli schiavi, ed una gran parte di essi vivono in Brasile.\nStoria.\nBasandosi sulla genetica umana, \u00e8 opinione diffusa che le popolazioni preistoriche africane, che lasciarono il continente negli ultimi centomila anni, siano gli antenati di tutti gli umani non africani. Con la formazione delle prime comunit\u00e0, specialmente in Egitto e in medioriente, queste migrazioni si ridussero perch\u00e9 l'unico passaggio per uscire dal continente africano via terra era la penisola del Sinai. Con lo sviluppo della civilt\u00e0 e la scoperta della vela, i neri africani viaggiarono verso il medioriente, l'Europa e l'Asia con diverse occupazioni. Molti di loro si stabilirono in Europa e Asia ed ovviamente ebbero discendenti dalle popolazioni locali. Oggi le ricerche sulla genetica umana suggeriscono che il DNA mitocondriale e gli aplotipi del cromosoma Y negli europei e negli asiatici hanno un'ascendenza africana.\nQueste prime migrazioni sono minime se confrontate con la tratta atlantica degli schiavi e con quella araba.\nDispersione attraverso la schiavit\u00f9.\nGran parte della diaspora africana si \u00e8 dispersa in Europa, Asia e nelle Americhe durante la tratta atlantica e araba degli schiavi. A partire dal IX secolo gli schiavi africani venivano presi dall'Africa del nord e dell'est e portati in medioriente e Asia. A cominciare dal XV secolo gli africani vennero presi anche dal resto del continente, specialmente dall'Africa occidentale, e condotti prima in Europa e poi nelle Americhe. Sia la tratta atlantica che quella araba finirono nel XIX secolo.\nLa dispersione attraverso la tratta degli schiavi rappresenta una delle pi\u00f9 grandi migrazioni della storia umana. Gli effetti economici sul continente africano furono devastanti. Alcune comunit\u00e0 create dai discendenti degli schiavi neri africani in Europa ed Asia sono sopravvissute fino ad oggi, ma in altri casi la popolazione nera ebbe discendenti dalla popolazione locale, i quali si dispersero a loro volta nella popolazione. Nelle Americhe la confluenza di vari gruppi etnici da molte parti del mondo ha creato un vero e proprio miscuglio di diverse etnie. In America Centrale e America del Sud gran parte della popolazione ha antenati europei, nativi americani ed africani. In Brasile, dove nel 1888 quasi met\u00e0 della popolazione discendeva dagli schiavi africani, le variazioni somatiche si estendono per una vasta gamma. Negli Stati Uniti, le leggi Jim Crow e quelle che impedivano matrimoni misti diedero inizio alla segregazione razziale e mantennero una distinzione tra gruppi etnici.\nSebbene il commercio degli schiavi venne bandito in molti paesi nella prima met\u00e0 del XIX secolo, il traffico illegale di schiavi continu\u00f2 attraverso l'Atlantico fino alla fine del secolo. Una delle testimonianze conservate sull'intercettazione di una nave di schiavi durante questo periodo \u00e8 un fascicolo dell'Ammiragliato britannico contenente rare fotografie delle condizioni di vita durante la traversata.\nDispersione attraverso la migrazione.\nFin dalla comparsa delle prime attivit\u00e0 spagnole nelle Americhe, gli africani erano presenti sia come volontari nel corpo di spedizione che come coloni involontari. Juan Garrido fu uno dei conquistadores neri. Attravers\u00f2 l'Oceano Atlantico come liberto negli anni 1510 e partecip\u00f2 all'assedio di Tenochtitl\u00e1n.\nL'immigrazione africana \u00e8 diventata la principale forza della moderna diaspora. \u00c8 stato stimato che la popolazione corrente di africani immigrati nei soli Stati Uniti \u00e8 di 600.000 individui. I paesi con pi\u00f9 immigrati negli Stati Uniti sono: Nigeria, Ghana, Etiopia, Eritrea, Egitto, Sierra Leone, Somalia e Sudafrica. Altri sono immigrati da: Angola, Capo Verde, Mozambico, Guinea Equatoriale, Kenya e Camerun. Solitamente gli immigrati si concentrano nelle aree urbane, spostandosi poi nelle aree suburbane.\nUn significativo numero di africani sono immigrati in molti altri paesi come Regno Unito e Francia.\nDefinizioni.\nL'Unione Africana definisce la diaspora africana come un movimento \u00abcostituito da persone di origini africane che vivono al di fuori del continente, a prescindere dalla loro nazionalit\u00e0 e cittadinanza, e che desiderano contribuire allo sviluppo di un continente e alla costruzione dell'Unione Africana\u00bb. Il suo atto costitutivo \u00abinvita ed incoraggia la piena partecipazione alla diaspora africana come una parte importante in Europa, nella costruzione dell'Unione Africana\u00bb.\nTra il 1500 e il 1900, approssimativamente quattro milioni di neri africani vennero schiavizzati e portati nelle piantagioni nelle isole dell'Oceano Indiano, circa otto milioni vennero portati nei paesi mediterranei, e circa undici milioni sopravvissero al viaggio verso il nuovo mondo. I loro discendenti ora si trovano in tutto il mondo. A causa dei matrimoni misti e all'assimilazione genetica, non \u00e8 del tutto evidente chi discenda dalla diaspora africana.\nAlcuni esempi di popolazioni di continenti diversi dall'Africa che sono visti o vedono loro stessi come neri a causa della discendenza dai neri africani sono:\nStime e distribuzione della popolazione.\nLe statistiche provengono da diverse fonti e i paesi usano metodi di valutazione molto diversi per definire un'etnia, o nazionale o genetica degli individui, metodi che vanno dall'osservazione per caratteristiche somatiche, al chiedere direttamente alle persone di scegliere tra alcune opzioni predefinite, a volte con l'opzione \"Altra categoria\", e a volte a risposta libera, cos\u00ec che differenti popolazioni nazionali tendono a scegliere in diversi modi. Colore della pelle e caratteristiche somatiche non sono considerati attendibili per determinare l'appartenenza generica ad un'etnia in antropologia, cos\u00ec i dati non riflettono realisticamente le attuali popolazioni africane nel mondo.\nAmerica settentrionale.\nMolte ondate migratorie verso le Americhe, cos\u00ec come gli spostamenti all'interno del continente stesso, hanno portato le persone di discendenza africana in America del Nord. Secondo il Schomburg Center for Research in Black Culture, le prime popolazioni africane arrivarono in Nordamerica nel XVI secolo attraverso il Messico e i Caraibi diretti nelle colonie spagnole della Florida, Texas ed in generale nel sud degli attuali Stati Uniti. Su 12 milioni di persone che vennero portate nelle americhe durante la tratta atlantica degli schiavi, 645.000 sbarcarono nelle colonie britanniche sul continente americano e negli Stati Uniti, 1.840.000 arrivarono in altre colonie britanniche, principalmente nelle Indie Occidentali. Nell'interpretazione della diaspora africana la tratta atlantica degli schiavi \u00e8 spesso considerata come un elemento fondamentale, ma ci furono altri undici flussi migratori dall'Africa verso l'America settentrionale a partire dal XVI secolo, molti dei quali erano composti da immigranti volontari, sebbene diretti in un territorio ostile ed economicamente basato sullo sfruttamento.\nStati Uniti.\nNegli anni 1860, africani dell'Africa subsahariana, soprattutto dall'Africa occidentale e da Capo Verde, emigrarono volontariamente per cercare lavoro come balenieri in Massachusetts. Questa migrazione continu\u00f2 fino alle leggi restrittive che vennero approvate nel 1921 con lo scopo di impedire l'immigrazione di popolazioni non europee, ma in questo periodo i discendenti degli immigrati africani erano in numero maggiore nell'industria baleniera del New England, e di conseguenza marinai, maniscalchi, costruttori navali, ufficiali e armatori afroamericani spostarono le loro attivit\u00e0 in California. 1.7 milioni di persone negli Stati Uniti discendono degli immigrati volontari dell'africa subsahariana. Gli immigrati africani rappresentano il 6% di tutti gli immigrati negli Stati Uniti e quasi il 5% della comunit\u00e0 afroamericana dell'intera nazione. Circa il 57% sono immigrati tra il 1990 e il 2000. Gli immigrati nati in Africa costituiscono l'1,6% della popolazione di colore. Gli appartenenti alla diaspora africana degli immigrati sono stati per la maggior parte educati negli Stati Uniti, la met\u00e0 di loro ha una laurea o una laurea specialistica, rispetto al 23% degli afroamericani nati nel Paese. La pi\u00f9 numerosa comunit\u00e0 di afroamericani negli Stati Uniti si trova nello stato di New York, seguito da California, Texas e Maryland. Gli stati con la pi\u00f9 alta percentuale di africani sono Washington, seguito da Mississippi e Louisiana. I rifugiati rappresentano una minoranza.\nL'U.S. Boreau of the Census categorizza la popolazione in base alla razza su autoidentificazione, e non prevede un'identit\u00e0 multietnica, anche se dal 2000 gli intervistati possono scegliere diverse etnie di appartenenza.\nNel 2000 gli afroamericani erano il 12,1 percento della popolazione totale negli Stati Uniti, e costituiscono la pi\u00f9 numerosa minoranza etnica del Paese; sono concentrati nelle aree urbane, soprattutto negli stati del sud.\nCanada.\nGran parte dei primi afro-canadesi emigrarono dagli Stati Uniti, compresi quegli afroamericani che arrivarono come lealisti o fuggitivi lungo la \"Underground Railroad\", una serie di itinerari segreti dai quali gli emigranti neri arrivarono in Nuova Scozia e Ontario. La schiavit\u00f9 inizi\u00f2 ad essere fuori legge nel Nord America Britannico dall'inizio del 1793. Pi\u00f9 tardi i flussi migratori verso il Canada arrivavano principalmente dai Caraibi, cos\u00ec oggi il 70% degli afro-canadesi ha origini caraibiche.\nCome conseguenza della maggior immigrazione dai Caraibi, il termine afro-canadese, bench\u00e9 a volte utilizzato per riferirsi alla minoranza di neri canadesi aventi una diretta discendenza africana o afroamericana, non \u00e8 normalmente usato per definire i neri canadesi. I neri dei Caraibi sono solitamente definiti come canadesi delle Indie Occidentali, canadesi caraibici o pi\u00f9 raramente afro-caraibici canadesi, ma il termine pi\u00f9 usato resta neri canadesi, che include sia le comunit\u00e0 africane che caraibiche del Canada.\nAmerica latina.\nAd un livello intermedio, sia in America latina che nelle ex piantagioni dell'Oceano Indiano e dei suoi dintorni \u00e8 difficile stabilire quali siano i discendenti degli schiavi africani perch\u00e9 gran parte della popolazione si \u00e8 mescolata con gli schiavi originari del posto. In luoghi dove sono stati importati relativamente meno schiavi (come Argentina e Cile) pochi di loro sono considerati neri oggi, mentre al contrario dove sono stati importati molti schiavi (come in Brasile o in Repubblica Dominicana) il numero dei neri \u00e8 maggiore, ma molti hanno un'ascendenza mista.\nEuropa.\nPer approfondire vedi Afroeuropeo\nRegno Unito.\n2 milioni (senza includere i britannici di etnia mista) sono gli afro-britannici, che si dividono tra africani e afro-caraibici.\nFrancia.\nSi stima che in Francia vivono 4 milioni di discendenti africani, anche se un quarto di essi risiedono nei territori d'oltremare.\nItalia.\nSi stima che in Italia vivano circa 800.000 cittadini di discendenza africana, la maggior parte provengono dal Nord Africa, altri dall'Africa subsahariana, e una minima parte dai Caraibi.\nPaesi Bassi.\nNei Paesi Bassi circa 300.000 sono originari del Suriname e dei Caraibi olandesi. Gran parte vivono nelle isole di Aruba, Bonaire, Cura\u00e7ao e Sint Maarten, ma molti afro-olandesi vivono anche nei Paesi Bassi.\nRussia.\nI primi neri arrivarono in Russia con la tratta degli schiavi dell'Impero Ottomano e i loro discendenti continuano a vivere nelle coste del Mar Nero. Allo zar Pietro il Grande venne consigliato dal suo amico Lefort di importare gli africani in Russia e affidargli i lavori pesanti. Alexander Pushkin era il discendente dello schiavo africano Abram Petrovich Ganniball, protetto di Pietro il Grande, che divenne ingegnere militare in Francia e alla fine generale capo, responsabile per la costruzione di fortificazioni e canali in Russia.\nDurante gli anni trenta quindici famiglie afroamericane si trasferirono in Unione Sovietica come esperti di agraria. Quando gli stati africani divennero indipendenti negli anni sessanta, l'Unione Sovietica offr\u00ec loro la possibilit\u00e0 di studiare in Russia. In quarant'anni 400.000 africani divennero studenti in Unione Sovietica, e molti si stabilirono l\u00ec.\nSi noti che anche qui i non africani all'interno dell'ex Unione Sovietica si riferiscono colloquialmente agli afro-russi come \"neri\" (\"chernye\"). Della stessa categoria sono considerati anche rom, georgiani e tartari.\nTurchia.\nGli afro-turchi, stimati in 2 milioni di persone di ascendenza africana anche parziale vivono nel litorale tra la provincia di Antalya e Istanbul.\nOceano Pacifico e Indiano.\nAlcuni panafricanisti considerano anche altri popoli africoidi come parte della diaspora africana, come, tra gli altri, i pigmei asiatici, come nel caso di gruppi della penisola malese (Orang Asli), Nuova Guinea (papuani), andamanesi, alcune popolazioni del subcontinente indiano, tra cui i vedda, dravida, tamili e le popolazioni aborigene della Melanesia e Micronesia.\nMolte di queste teorie sono per\u00f2 considerate dagli etnologi come pseusoscienza e pseudoantropologia ideologicamente motivata dall'africocentrismo irredentista, ed accettate principalmente da alcuni estremisti negli Stati Uniti, i quali non riflettono il pensiero generale della comunit\u00e0 afroamericana. La maggior parte degli antropologi pensano che gli andamanesi ed altri popoli siano parte di una rete di gruppi etnici di proto-australoidi e paleomediterranei presenti in Asia meridionale le cui origini genetiche sono riconducibili ai flussi migratori che culminarono negli aborigeni australiani, piuttosto che alle popolazioni africane (bench\u00e9 indirettamente siano discendenti di alcuni gruppi preistorici che emigrarono dall'Africa, come tutti gli esseri umani)."}
{"id": "2124834", "revid": "729019", "url": "https://it.wikipedia.org/wiki?curid=2124834", "title": "Wagram (metropolitana di Parigi)", "text": "Wagram \u00e8 una stazione della metropolitana di Parigi, sulla linea 3, sita nel XVII arrondissement di Parigi.\nLa stazione.\nEssa mutua il suo nome dalla localit\u00e0 austriaca di Wagram."}
{"id": "2124835", "revid": "92723", "url": "https://it.wikipedia.org/wiki?curid=2124835", "title": "Olga Galchenko", "text": ""}
{"id": "2124838", "revid": "110157", "url": "https://it.wikipedia.org/wiki?curid=2124838", "title": "Streetman", "text": "Streetman \u00e8 un comune degli Stati Uniti d'America nella Contea di Freestone e parzialmente anche in quella di Navarro, nello Stato del Texas. Nel 1990 la popolazione era di 260 individui. Da una stima del 2007 la popolazione risulta ridotta a 208 unit\u00e0.\nGeografia fisica.\nStreetman \u00e8 sulla US Highway 75. La maggior parte della citt\u00e0 \u00e8 nella Contea di Freestone, circa un terzo \u00e8 in quella di Navarro. Secondo l\"'Ufficio del censo degli Stati Uniti\", la citt\u00e0 ha una superficie totale di 1,3\u00a0km\u00b2, con tutti i suoi territori.\nSociet\u00e0.\nEvoluzione demografica.\nNel censimento del 2000 vi erano 203 persone; formate da 55 famiglie che risiedono in citt\u00e0. \nLa densit\u00e0 di popolazione \u00e8 di 421 abitanti per miglio quadrato. Ci sono 128 unit\u00e0 abitative ad una densit\u00e0 media di 103,0/km\u00b2. La composizione razziale della citt\u00e0 \u00e8 dell'83% di bianchi, il 14% di afroamericani, lo 0,99% di altre razze e lo 0,49% di ispanici e latini. Ci sono 102 famiglie, di cui il 17% erano bambini al di sotto dei 18 anni di et\u00e0 che vivono con loro; il 42% sono le coppie sposate che vivono insieme; l'8% di sesso femminile ha un padrone di casa con il marito non presente, e il 45% non forma una famiglia. Il 40% di tutte le famiglie \u00e8 costituito da singoli individui e il 22% ha qualcuno che vive da solo con 65 anni di et\u00e0 o pi\u00f9.\nNella citt\u00e0 la popolazione \u00e8 formata dal 15% di et\u00e0 inferiore ai 18 anni; dal 5% di media fra i 18 e i 24 anni; il 26% dai 25 ai 44 anni; dal 27% dei quarantenni e sessantenni; e dal 25% di coloro che hanno pi\u00f9 di 65 anni. L'et\u00e0 media \u00e8 di 47 anni. Per ogni 100 femmine ci sono 93 maschi. Per ogni 100 femmine di 18 anni d'et\u00e0 e oltre, ci sono 85 maschi. Il reddito medio per una famiglia nella citt\u00e0 \u00e8 di 19.531 dollari, e il reddito medio per una famiglia \u00e8 di 33.750. I maschi hanno un reddito medio di 31.667 dollari rispetto al 20.313 delle donne. Il reddito pro capite della citt\u00e0 \u00e8 13.599 dollari. Circa il 5% delle famiglie e il 9% della popolazione \u00e8 al di sotto della soglia di povert\u00e0."}
{"id": "2124848", "revid": "1784425", "url": "https://it.wikipedia.org/wiki?curid=2124848", "title": "Ivan Matteo Lombardo", "text": "Esponente del Partito Socialista Italiano, ufficialmente non ader\u00ec a nessuna corrente interna, ma le sue simpatie per le posizioni riformiste erano note.\nBiografia.\nOper\u00f2 come segretario del partito dal 17 aprile 1946 al 13 gennaio 1947. Curioso il modo in cui ottenne tale incarico: al termine del congresso socialista di Firenze, le correnti di \"destra\" (Saragat e Mondolfo), \"sinistra\" (Nenni, Basso e Lizzadri) e \"centro\" (Pertini e Silone) non riuscirono ad accordarsi sulla scelta del nuovo segretario e alla fine decisero di attribuire il ruolo a un uomo di transizione e al di sopra delle parti, Lombardo appunto, che per\u00f2 in quel momento si trovava a Washington in qualit\u00e0 di sottosegretario al commercio con l'estero e non era stato avvisato; quando, ancora negli Stati Uniti d'America, ricevette tale notizia, Lombardo inizialmente la ritenne frutto di un errore di trasmissione e chiese pi\u00f9 volte delle conferme prima di ritenerla veritiera.\nSuccessivamente, dopo la scissione di palazzo Barberini, inizialmente rimase nel partito, ma poco pi\u00f9 di un anno dopo fu tra i fondatori dell'Unione dei Socialisti che nell'aprile 1948 present\u00f2 liste con il Partito Socialista Democratico Italiano. Fu segretario dell'UDS da febbraio 1948 al giugno 1949. \nDopo l'uscita dal PSI fu due volte ministro: dell'industria e del commercio dal 23 maggio 1948 al 7 novembre 1949 (quinto governo De Gasperi) e del commercio con l'estero dal 27 gennaio 1950 al 5 aprile 1951 (sesto governo De Gasperi).\nNel 1963 sottoscrisse il manifesto per la nuova Repubblica insieme con Randolfo Pacciardi, Tomaso Smith, Alfredo Morea, Raffaele Cadorna e Mario Vinciguerra per realizzare in Italia una repubblica presidenziale.\nDopo la prima legislatura non fu pi\u00f9 eletto.\nPartecip\u00f2 al convegno dell'hotel Parco dei Principi, noto il \"Convegno sulla guerra rivoluzionaria\"; organizzato dal 3 al 5 maggio del 1965 dall'Istituto di studi militari Alberto Pollio a Roma all'hotel Parco dei Principi, con un intervento intitolato \"Guerra comunista permanente contro l'Occidente\".\nIl fondo di Ivan Matteo Lombardo \u00e8 stato depositato presso gli Archivi storici dell'Unione europea a Firenze.\nRiposa al Cimitero Monumentale di Milano."}
{"id": "2124852", "revid": "125793622", "url": "https://it.wikipedia.org/wiki?curid=2124852", "title": "Resolute", "text": "Resolute (Inuktitut: \"Qausuittuq\"; \u1583\u1405\u14f1\u1403\u1466\u1450\u1585, \"luogo senza alba\") \u00e8 un insediamento Inuit situato nell'Isola Cornwallis nel Nunavut, in Canada. Resolute si trova in una posizione fondamentale lungo la famosa rotta del passaggio a nord ovest, ed \u00e8 inclusa nella regione di Qikiqtaaluk.\nResolute \u00e8 una delle comunit\u00e0 pi\u00f9 a nord di tutto il Canada, seconda soltanto a Grise Fiord, sull'Ellesmere Island (Alert ed Eureka sono ancora pi\u00f9 a nord ma vengono considerate soltanto stazioni meteorologiche). Resolute inoltre \u00e8 uno dei luoghi abitati pi\u00f9 freddi, con una temperatura media di -16.4\u00a0\u00b0C. Secondo il censimento del 2006 la popolazione era di 229 abitanti, in crescita del 6,5% dal 2001. Come nella maggior parte delle comunit\u00e0 artiche le strade e i terreni sono soltanto in ghiaia.\nStoria.\nFu fondata nel 1947 come sede di una base aerea e una meteorologica, dal nome del vascello HMS \"Resolute\".\nNel periodo della guerra fredda servivano basi militari in regioni delicate come quelle artiche, e proprio a Resolute si era deciso di stabilirne una. Per questo motivo il governo prelev\u00f2 nel 1953 degli abitanti di varie comunit\u00e0 del Qu\u00e9bec settentrionale e da Pond Inlet, promettendo loro nuove condizioni di vita pi\u00f9 favorevoli; in realt\u00e0 si trovarono in un luogo disabitato con condizioni estreme. Dovettero inoltre abituarsi ai sei mesi di oscurit\u00e0 e a sei mesi di completa illuminazione, fatto che non accade nel nord del Qu\u00e9bec. Nonostante le lamentele gli Inuit furono costretti a rimanere a Resolute, sebbene fosse stato loro promesso di potersene andare liberamente. Alla fine riuscirono a sopravvivere, grazie all'acquisita tecnica della caccia alla beluga..\nEconomia.\nServizi.\nSebbene sia meno utilizzato di prima, il Resolute Bay Airport resta ancora il centro della comunit\u00e0, e permette collegamenti diretti con i centri di Iqaluit e di Cambridge Bay. The Tadjaat Co-op gestisce alcuni punti vendita, un hotel, un ristorante, TV via cavo, Internet e noleggio motoslitte.\nL'hotel pu\u00f2 contare tre strutture alberghiere: il \"Narwhal Inn\", il \"Qausuittuq Inns North\" e il \"South Camp Inn\". Altri servizi sono una postazione permanente della Royal Canadian Mounted Police, una scuola e una palestra.\nGeografia fisica.\nClima.\nResolute ha un clima polare con lunghi e freddi inverni ed estati brevi e fresche. La media annuale \u00e8 di -13,3 \u00b0C per la temperatura massima, e -19,5 \u00b0C per la minima. Resolute ha un clima particolarmente secco, con scarsissime precipitazioni, 150\u00a0mm in un anno, soprattutto nei mesi estivi di luglio e agosto. La temperatura massima mai raggiunta a Resolute \u00e8 stata di 18,3 \u00b0C, raggiunti il 18 luglio 1962. Invece la temperatura pi\u00f9 bassa mai raggiunta \u00e8 stata di -52,2 \u00b0C, toccati il 7 gennaio 1966.\nCuriosit\u00e0.\nResolute \u00e8 la sede di partenza della Polar Race e del Polar Challenge, e in entrambe le corse il traguardo dopo 350\u00a0km di gara \u00e8 il Polo Nord magnetico.\nNel 2007 una squadra della trasmissione britannica di successo Top Gear si \u00e8 imbarcata verso Resolute ed \u00e8 diventato il primo team a raggiungere il Polo Nord magnetico in automobile, con Jeremy Clarkson e James May, utilizzando una Toyota Hilux 3.0 Diesel modificata appositamente da un'officina dell'Islanda con una miscela di diesel e avgas, contro Richard Hammond, a bordo di una slitta per cani."}
{"id": "2124855", "revid": "729019", "url": "https://it.wikipedia.org/wiki?curid=2124855", "title": "Ittiosi", "text": "Le ittiosi (inglese e latino \"ichthyosis\") sono un'ampia ed eterogenea famiglia di disordini della cheratinizzazione che fanno apparire la pelle come fosse coperta da squame, screpolata e inspessita. Il termine deriva dal greco \u1f30\u03c7\u03d1\u03cd\u03c2, \u00abpesce\u00bb, e dal suffisso -\u03c9\u03c3\u03b9\u03c2, \u00abstato, condizione (in genere morbosa)\u00bb, per la relativa somiglianza con la pelle a squame dei pesci. Con l'eccezione delle ittiosi acquisite si tratta di genodermatosi, ossia disordini della pelle dipendenti da fattori genetici.\nClassificazione.\nLe ittiosi sono classificate distinguendo forme ereditarie e acquisite. Le forme ereditarie sono ulteriormente suddivise in non-sindromiche e sindromiche ciascuna delle quali comprende vari gruppi.\nIttiosi acquisita.\nL'ittiosi acquisita \u00e8 normalmente una manifestazione associata ad alcune malattie o ad alcuni trattamenti medicali che compare in et\u00e0 adulta.\nPu\u00f2 manifestarsi associata ad alcuni tumori: linfoma di Hodgkin e non Hodgkin, papulosi linfomatoide, sarcoma, mieloma multiplo, cancro al seno, fegato o polmoni o a malattie che riducono l'assorbimento di lipidi e vitamine (malattia di Crohn, celiachia). \nPu\u00f2 essere associata a malattie e disturbi del fegato, reni, tiroide, alla lebbra e alla sarcoidosi.\nRaramente si associa a malattie autoimmuni del connettivo (lupus eritematoso, dermatomiosite) ma sono stati riportati casi di malati di AIDS con ittiosi acquisita.\nAlcune medicazioni possono esserne la causa, in particolare quelle basate su: acido nicotinico, butirrofenone, triparanol.\nEpidemiologia.\nCon l'eccezione dell'ittiosi volgare (incidenza 1:250-1000) e della ittiosi X-linked (incidenza 1:2000-6000) si tratta di malattie rare la cui incidenza sulla popolazione generale \u00e8 normalmente inferiore a 1:100000.\nLa frequenza con cui le ittiosi appaiono non sembra legata a fattori quali la provenienza geografica, il sesso (salvo le X-linked). Il clima freddo e asciutto tende a rendere la patologia pi\u00f9 evidente mentre il contrario accade in climi caldo-umidi.\nEziopatogenesi.\nCaratteristica comune delle varie forme di ittiosi \u00e8 l'accentuato accumulo di cellule morte che si ammassano le une sulle altre e desquamano a causa di un difetto di cheratizzazione caratteristico e differente per ciascuna forma. Trattandosi di patologie di origine genetica, a ciascuna di esse corrisponde un diverso difetto nel DNA.\nClinica.\nLe manifestazioni cliniche possono essere presenti gi\u00e0 alla nascita o manifestarsi entro i primi mesi di vita. Si tratta comunque di patologie genetiche, pertanto non \u00e8 a oggi possibile curare le ittiosi in maniera risolutiva, anche se esistono vari trattamenti, topici o sistemici, in grado di controllarne i sintomi. \u00c8 possibile anche il verificarsi di una sintomatologia di tipo ittiosiforme in soggetti geneticamente sani dovuta a agenti esterni o ad altre patologie. In questo caso il sintomo \u00e8 suscettibile di cura risolutiva all'esaurirsi delle condizioni che l'avevano provocato.\nTrattamento.\nIl trattamento si avvale nei casi pi\u00f9 gravi di preparati a base di retinoidi sistemici utilizzati per via orale mentre in tutti i casi \u00e8 utile un trattamento topico basato sull'uso di creme idratanti, emollienti e cheratolitiche di varia composizione i cui principi attivi pi\u00f9 frequenti sono urea, vaselina, glicerina, l'ammonio lattato, acido salicilico o acido glicolico."}
{"id": "2124857", "revid": "1444886", "url": "https://it.wikipedia.org/wiki?curid=2124857", "title": "Ordine dei gerosolimitani", "text": ""}
{"id": "2124859", "revid": "1444886", "url": "https://it.wikipedia.org/wiki?curid=2124859", "title": "Ordine dei Gerosolimitani", "text": ""}
{"id": "2124861", "revid": "484362", "url": "https://it.wikipedia.org/wiki?curid=2124861", "title": "Dragonball (film)", "text": ""}
{"id": "2124863", "revid": "6923", "url": "https://it.wikipedia.org/wiki?curid=2124863", "title": "Les Dirouilles", "text": "Les Dirouilles (J\u00e8rriais: Les Dithou\u00efl'yes) sono una serie di scogli a nord-est di Jersey.\nOgnuno degli scogli ha un nome e sono complessivamente noti anche come \"Les Pi\u00e8rres\" (le rocce)."}
{"id": "2124869", "revid": "4252", "url": "https://it.wikipedia.org/wiki?curid=2124869", "title": "Incmaro di Laon", "text": "Era nipote dell'omonimo arcivescovo di Reims.\nPer avere osteggiato Carlo il Calvo e lo zio, fu deposto ed accecato.\nLasci\u00f2 alcuni scritti polemici."}
{"id": "2124872", "revid": "438678", "url": "https://it.wikipedia.org/wiki?curid=2124872", "title": "The Monad of Creation", "text": "The Monad of Creation \u00e8 il secondo full-length della band funeral doom australiana Mournful Congregation. Il materiale registrato in questo disco si basa su lavori realizzati nel corso degli anni novanta."}
{"id": "2124873", "revid": "1833487", "url": "https://it.wikipedia.org/wiki?curid=2124873", "title": "Sportronic", "text": "Lo Sportronic, \u00e8 un tipo di cambio robotizzato, utilizzato dall'Alfa Romeo per equipaggiare (se richiesto), alcune versioni di quella che ad oggi, \u00e8 l'ultima ammiraglia costruita dalla casa di Arese, ossia la 166.\nStoria in breve.\nLo Sportronic \u00e8 stato realizzato dalla Magneti Marelli, che ne ha curato la parte elettronica e di attuazione, assieme al Gruppo Fiat, ed \u00e8 stato disponibile su un solo modello, come detto l'Alfa Romeo 166, dal novembre del 2003 fino al termine del 2007, quando la vettura venne ritirata dal mercato, nove anni dopo il suo esordio.\nCome si nota per\u00f2, lo Sportronic non comparve immediatamente alla presentazione dell'auto, ma venne reso disponibile solo cinque anni dopo.\nQuesto \u00e8 dovuto al fatto che la 166 \u00e8 stata realizzata essenzialmente in due versioni, una commercializzata dal 1998 al 2003, ed una seconda affinata in alcuni particolari nonch\u00e9 nell'estetica del frontale.\nTecnica.\nIl cambio Sportronic dunque, \u00e8 stato montato solo sulla seconda serie della 166.\nIn realt\u00e0 questo dipese dal fatto, che la seconda serie ha beneficiato di diversi aggiornamenti, soprattutto per ci\u00f2 che concerne i motori, i quali sono stati potenziati e disponevano di una coppia motrice superiore rispetto al primo modello, oppure esordirono motori di nuova generazione, anch'essi pi\u00f9 potenti sia per quanto concerne la potenza massima erogata che la coppia.\nQuest'ultima \u00e8 stata un parametro fondamentale per lo sviluppo dei cambi della seconda serie, in quanto una coppia motore maggiore, significa sforzi torsionali sugli alberi maggiori, e per questo motivo alberi e ruote dentate vennero riprogettati, cos\u00ec da sopportare le nuove sollecitazioni.\nPer quanto riguarda lo Sportronic, va detto che ebbe il compito di rimpiazzare questi cambi per quanto concerne la parte meccanica, mentre prese il posto dei vecchi cambi automatici, denominati CAE, per quanto riguarda la parte di gestione elettronica.\nIn sostanza quindi, questo sistema aveva lo scopo principale di fungere da cambio automatico, e per questo motivo era disponibile solo come optional, poich\u00e9 le vetture venivano fornite di base dalla casa madre, con cambio meccanico manuale.\nTuttavia anche lo Sportronic era un cambio meccanico, che per\u00f2 poteva funzionare come un cambio automatico, ma cos\u00ec non era in quanto disponendo della stessa struttura del cambio meccanico, differentemente da questo veniva solamente gestito da un computer.\nEra dunque un cambio robotizzato.\nNon per niente \u00e8 derivato dal Selespeed, anch'esso utilizzato dall'Alfa Romeo anche se su molti pi\u00f9 modelli, il quale \u00e8 ugualmente un cambio robotizzato.\nSostanzialmente se si analizza lo Sportronic dal punto di vista meccanico, si nota che la campana del cambio contiene due alberi, un primario e un secondario con calettate delle ruote dentate, tramite le quali \u00e8 possibile realizzare cinque rapporti in avanzamento, pi\u00f9 un rapporto di retromarcia.\nIl cambio viene reso solidale all'albero a gomiti, tramite un classico disco di frizione meccanico.\nLe differenze rispetto al cambio manuale, risiedono in un sistema elettronico, costituito da una centralina elettronica appunto, che comanda i leveraggi di innesto e disinnesto della frizione e degli ingranaggi, per mezzo di una serie di attuatori idraulici. Il cambio Sportronic aveva 4 marce.\nUtilizzo.\n\u00c8 chiaro dunque che all'interno dell'abitacolo non \u00e8 presente il pedale della frizione, la quale non viene mai gestita da chi guida, bens\u00ec sempre e solo dalla centralina di gestione del cambio.\nLo stesso non vale nei confronti del cambio di velocit\u00e0.\nInfatti sul tunnel centrale, di fianco al posto guida, \u00e8 montata la classica leva di comando degli innesti, ma differentemente da quanto succede con un cambio manuale, \u00e8 abbastanza vincolata, poich\u00e9 pu\u00f2 essere mossa soprattutto in senso longitudinale.\nCi\u00f2 \u00e8 dovuto al fatto che lo Sportronic poteva operare sia come cambio automatico che come cambio semiautomatico sequenziale.\nNella modalit\u00e0 automatica, tutto \u00e8 gestito completamente dalla centralina che tramite impulsi elettrici, comanda i leveraggi tramite gli attuatori.\nLa particolarit\u00e0 dello Sportronic, sta nel fatto che \u00e8 un cambio autoadattativo, ossia si adatta allo stile di guida del pilota.\nIn funzione di quanto si sfrutta la corsa dell'acceleratore, comanda delle cambiate pi\u00f9 o meno rapide, e ad un regime di giri motore pi\u00f9 o meno elevato.\nPerci\u00f2 se si desidera delle reazioni pi\u00f9 pronte, bisogner\u00e0 premere pi\u00f9 a fondo il pedale dell'acceleratore, e tenerlo premuto per pi\u00f9 tempo, in modo tale che la centralina di gestione del cambio interpreti la manovra come richiesta di guida pi\u00f9 sportiva.\nTra le varie funzioni, vi \u00e8 anche quella di spunto.\nLa centralina comanda anche la frizione, perci\u00f2 in caso di partenza, il pilota non dovr\u00e0 rilasciare la frizione, ma la manovra verr\u00e0 eseguita dall'attuatore comandato dalla centralina, che in funzione del regime di rotazione del motore, \"decide\" quanto ed in che tempi rilasciare la frizione.\nOvviamente lo stesso vale anche quando la vettura \u00e8 in marcia.\nFunzione Sport.\nAd ogni modo, chi desiderasse cambiare marcia di propria mano, ha facolt\u00e0 di farlo, utilizzando la funzione \"sport\", che pu\u00f2 essere abilitata posizionando la leva in folle, anzich\u00e9 tenerla innesta in verso la plancia.\nIn questa maniera funziona da selettore del rapporto desiderato.\nOgni qualvolta la spinge in avanti si seleziona un rapporto in progressione, mentre tirandola verso di s\u00e9, si scala marcia.\nCome tutti i sistemi sequenziali, non \u00e8 possibile passare direttamente da un rapporto ad un altro, senza seguire la sequenza di cambiata.\nIn pratica, se si volesse scalare dalla quarta alla seconda senza passare prima per la terza, non sarebbe possibile.\nCi\u00f2 vale con tutti i rapporti, sia in progressione che in scalata.\nNonostante sia derivato dal Selespeed, e dunque nato dopo di questo, lo Sportronic pur godendo di ottime doti dispone di un numero inferiore di funzioni, \u00e8 meno preciso e pi\u00f9 lento.\nQuesto perch\u00e9 \u00e8 stato pensato per un'ammiraglia anzich\u00e9 una berlina media, perci\u00f2 serviva per privilegiare il comfort di marcia e fornire al tempo stesso delle prestazioni esaltanti anche se non estreme come col Selespeed.\nLo Sportronic, non \u00e8 pi\u00f9 presente sul mercato, perch\u00e9 disponibile su un unico modello, ormai fuori produzione.\nAd ogni modo il suo posto \u00e8 stato preso da un nuovo sistema, pi\u00f9 veloce ed evoluto con possibilit\u00e0 di cambio marcia anche al volante denominato Q-Tronic, e montato su parecchie Alfa Romeo, anche se a differenza dello Sportronic non \u00e8 un cambio robotizzato ma un cambio automatico a tutti gli effetti."}
{"id": "2124874", "revid": "767487", "url": "https://it.wikipedia.org/wiki?curid=2124874", "title": "Dorm Daze - Un college di svitati", "text": "Dorm Daze - Un college di svitati (\"National Lampoon Presents Dorm Daze\") \u00e8 una commedia del 2003 diretta dai fratelli David e Scott Hillenbrand e scritta da Patrick Casey e Worm Miller. Il film \u00e8 stato girato completamente in California, al botteghino in Russia ebbe un incasso di 400\u00a0000 dollari, mentre al botteghino USA, di soli 60\u00a0000 dollari.\nL'uscita in dvd, nel 2004, ebbe una popolarit\u00e0 inaspettata, collocandosi al 12\u00ba posto per la vendite di dvd e incassando 2,13 milioni di dollari solo nella prima settimana.\nTrama.\nDurante il periodo prenatalizio, nel collegio universitario, Styles McFee contatta una squillo (Dominique) per suo fratello (Booker) ancora vergine. Nel frattempo, un altro studente (Wang) sta aspettando l'arrivo di una studentessa francese (Dominique) per uno scambio culturale. Gli equivoci cominciano quando Wang esce per lavoro e la studentessa francese non conoscendo perfettamente la lingua viene scambiata per la squillo.\nCuriosit\u00e0.\nIn una scena del film, sullo sfondo \u00e8 raffigurata Alita, la protagonista del manga Alita l'angelo della battaglia di Yukito Kishiro. L'immagine \u00e8 tratta da una delle copertine del sequel Alita Last Order."}
{"id": "2124875", "revid": "339392", "url": "https://it.wikipedia.org/wiki?curid=2124875", "title": "National Lampoon Presents Dorm Daze", "text": ""}
{"id": "2124878", "revid": "318966", "url": "https://it.wikipedia.org/wiki?curid=2124878", "title": "Interamnia Praetutiana", "text": ""}
{"id": "2124883", "revid": "1318658", "url": "https://it.wikipedia.org/wiki?curid=2124883", "title": "Palazzo De Marini-Croce", "text": "Il palazzo De Marini-Croce \u00e8 un edificio sito in piazza De Marini al civico 1, nel quartiere del Molo, nel centro storico di Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO. L'edificio \u00e8 oggi adibito ad uffici ed abitazioni.\nStoria e descrizione.\nRealizzato nella seconda met\u00e0 del XVI secolo dalla famiglia De Marini sulla piazza aperta nella prima met\u00e0 del secolo, il palazzo viene edificato su resti medievali appartenenti allo stesso \"albergo\" nobiliare. Attorno al cortile interno, un tempo comunicante con la piazza mediante un vicolo cieco sormontato da un archivolto ancora oggi visibile, si snoda lo scalone monumentale a tre ordini di logge.\nIl portale marmoreo con allegorie della \"pace\" \u00e8 opera di Gian Giacomo della Porta. All'interno vi sono affreschi di Giacomo Antonio Boni e Giovanni Agostino Ratti.\nL'aspetto odierno \u00e8 frutto di una radicale ristrutturazione attuata nel XVIII secolo quando sono proprietari la famiglia Negrone; anche gran parte del basamento, apparentemente medievale, viene trasformato in questo periodo. Ceduto nel 1830 ad Andrea Croce, subisce la chiusura della loggia sul cortile, riaperta solamente nel dopoguerra."}
{"id": "2124884", "revid": "188323", "url": "https://it.wikipedia.org/wiki?curid=2124884", "title": "Ipocus\u00eca", "text": ""}
{"id": "2124885", "revid": "57872", "url": "https://it.wikipedia.org/wiki?curid=2124885", "title": "Giovanni Agostino Ratti", "text": ""}
{"id": "2124886", "revid": "729019", "url": "https://it.wikipedia.org/wiki?curid=2124886", "title": "Malesherbes (metropolitana di Parigi)", "text": "Malesherbes \u00e8 una stazione della metropolitana di Parigi, sulla linea 3, sita nel XVII arrondissement di Parigi.\nLa stazione.\nEssa prende il nome dall'accademico di Francia Chr\u00e9tien Guillaume de Lamoignon de Malesherbes (1721-1794) che fu ghigliottinato durante il Terrore."}
{"id": "2124887", "revid": "729019", "url": "https://it.wikipedia.org/wiki?curid=2124887", "title": "Battaglia del fiume Ebro", "text": "La battaglia del fiume Ebro fu una battaglia navale combattuta tra una flotta cartaginese di circa 40 quinqueremi sotto il comando di Imilcone e una flotta romana di 55 navi comandata da Gneo Cornelio Scipione Calvo vicino alla foce del fiume Ebro nella primavera del 217 a.C. Asdrubale Barca, il comandante cartaginese in Iberia, aveva lanciato una spedizione congiunta per distruggere la base romana a nord dell'Ebro. Il contingente navale cartaginese fu completamente sconfitto dopo un attacco a sorpresa delle navi romane, perdendo 29 navi ed il controllo del mare intorno all'Iberia. La reputazione dei Romani crebbe ulteriormente in Iberia dopo questa vittoria, causando ribellioni tra alcune delle trib\u00f9 iberiche che erano sotto il controllo cartaginese.\nContesto storico.\nDopo aver sconfitto Annone nella battaglia di Cissa nell'inverno del 218 a.C., Gneo Cornelio Scipione Calvo utilizz\u00f2 il tempo per consolidare il territorio nelle regioni iberiche a nord dell'Ebro sotto il controllo romano e a fare scorrerie nel territorio iberico sotto il controllo cartaginese a sud dell'Ebro dalla sua base a Tarraco. Scipione non aveva ricevuto rinforzi da Roma che potessero incrementare le sue forze. Intanto il comandante cartaginese in Iberia, Asdrubale Barca, aveva arruolato diverse leve iberiche cosicch\u00e9 aveva aumentato sostanzialmente le proprie forze.\nIl contingente navale punico in Iberia comprendeva 32 quinqueremi e 5 triremi nel 218 a.C., quando Annibale era partito dall'Iberia. Durante l'inverno del 218 a.C., Asdrubale aveva aggiunto altre 10 quinqueremi alla sua flotta e preparato altri equipaggi. Nella primavera del 217 a.C. Asdrubale organizz\u00f2 una spedizione congiunta verso il territorio romano a nord dell'Ebro. Asdrubale stesso comandava l'esercito, la cui esatta consistenza non ci \u00e8 nota e il suo legato Imilcone comandava la flotta. La spedizione seguiva la linea di costa, e le navi di notte venivano portate a terra, accanto all'esercito.\nGneo Scipione, temendo che l'esercito terrestre cartaginese superasse il proprio, part\u00ec da Tarragona, deciso a combattere una battaglia navale. Anche se poteva disporre solo di 35 quinqueremi (25 navi erano state inviate indietro in Italia dopo che un'incursione cartaginese aveva causato severe perdite tra gli equipaggi, ed alcuni marinai erano stati inviati nelle guarnigioni), la citt\u00e0 greca alleata di Massilia aveva fornito 20 navi per la sua flotta.\nLa battaglia.\nDopo aver raggiunto il fiume Ebro, la flotta cartaginese si ancor\u00f2 vicino all'estuario. I marinai e il resto dell'equipaggio lasciarono le navi per rifornirsi dato che la flotta non aveva trasportato con s\u00e9 quanto necessario. Anche se Asdrubale aveva mandato gli esploratori per controllare l'attivit\u00e0 dei Romani, Imilcone non aveva navi in mare per controllare le navi romane. Un paio di navi di Massalia trovarono la flotta punica che era ancorata, e si ritirarono senza essere state avvistate per avvertire Scipione della presenza cartaginese. La flotta romana veleggiava da Tarraco e si era posizionata solo 10 miglia a nord della posizione cartaginese, quando fu allertata dalle navi alleate. Scipione rinforz\u00f2 le sue navi con legionari scelti e veleggi\u00f2 verso sud per attaccare la flotta punica.\nGli esploratori dell'esercito di Asdrubale si accorsero dell'arrivo della flotta romana prima della flotta punica e l'avvisarono del pericolo incombente con segnali di fuoco. La maggior parte degli equipaggi era in cerca di cibo, e dovette armare precipitosamente le navi e uscire in mare in modo disordinato. Ci fu poca coordinazione e qualche nave era sotto-equipaggiata a causa della sorpresa creata dai Romani. Appena Imilcone salp\u00f2, Asdrubale dispose il proprio esercito sulla foce, per dare incoraggiamento alla propria flotta.\nI Romani ebbero il vantaggio di una totale sorpresa e quello dei numeri (40 navi cartaginesi contro 55 di Roma e Massalia), ma l'inefficienza nel combattimento dei Cartaginesi non fu solo espressione del numero delle loro navi dato che 1/4 della loro flotta era composta da equipaggi di nuova formazione. I Romani formarono 2 linee con le 35 navi romane davanti e le 20 massaliesi dietro, e con questa formazione e le abilit\u00e0 navali dei massaliesi annullarono la superiore manovrabilit\u00e0 della flotta cartaginese. I Romani impegnarono le navi cartaginesi man mano che uscivano dal fiume, speronando e affondando 4 navi ed abbordando e catturando altre 2. Gli equipaggi cartaginesi persero fiducia, arenarono le loro navi e cercarono rifugio presso il proprio esercito. I Romani rampinarono e trainarono via 23 delle navi arenate.\nConseguenze ed importanza.\nLa sconfitta si dimostr\u00f2 decisiva nel lungo periodo. Asdrubale fu costretto a marciare indietro a Cartagena, temendo attacchi portati per mare ai territori dei Cartaginesi. Con il contingente della marina cartaginese in Iberia sconquassato, Asdrubale era obbligato o a chiedere rinforzi a Cartagine o a costruire nuove navi. Ma non fece nessuna delle due cose. La prestazione degli equipaggi iberici era stata misera in battaglia, ed il loro congedo accese una ribellione nella trib\u00f9 dei Turdetani, costringendo Cartagine ad inviare 4.000 fanti e 500 cavalieri. Asdrubale dovette impiegare tutto il 216 a.C. per sottomettere i ribelli.\nAnche se la flotta cartaginese principale aveva catturato una flotta di rinforzo inviata in Iberia nel 217 a.C. al largo di Cosa in Italia, Publio Cornelio Scipione, fratello di Gneo, arriv\u00f2 in Iberia con 8.000 soldati nell'autunno di quell'anno e con l'ordine del Senato di impedire che qualche aiuto arrivasse ad Annibale in Italia dall'Iberia. Questo fu l'unico rinforzo che la Repubblica Romana pot\u00e9 mandare in Iberia prima del 211 a.C. I due Scipioni fecero incursioni nell'Iberia cartaginese, e si scontrarono con Asdrubale nella battaglia di Dertosa nel 215 a.C.\nGneo Scipione si assicur\u00f2 cos\u00ec che i rifornimenti via mare dei Romani non sarebbero stati intercettati da navi cartaginesi con base in Iberia, e che la flotta romana in Iberia potesse fare delle incursioni nei territori cartaginesi liberamente. L'unica rilevante spedizione navale contro i Romani proveniente dall'Iberia sarebbe stata quella di Magone Barca in Italia nel 204 a.C."}
{"id": "2124891", "revid": "729019", "url": "https://it.wikipedia.org/wiki?curid=2124891", "title": "Brecqhou", "text": "Brecqhou (o Brechou; pronuncia ) \u00e8 una delle Isole del Canale, sita a ovest di Sark, su una superficie di 0,65\u00a0km\u00b2. Si tratta di un possedimento vassallo di Sark (sebbene ci sia attualmente una disputa su tale \"status\"), a sua volta parte del Baliato di Guernsey.\nIl nome deriva dall'unione di \"brekka\" (scogliera o scarpata, vedi Bricquebec) ed il suffisso \"-hou\" tipico di molte isole della Manica, che deriva dal norreno \"holm\" (isola o isolotto).\nStoria.\nL'isola \u00e8 separata da Sark da un piccolo stretto (Le Goulliot Passage) che, secondo la leggenda, \u00e8 stato attraversato in barca con l'alta marea una sola volta. In realt\u00e0 viene attraversato di frequente durante tutto l'anno.\nDurante il XX secolo l'isola venne nuovamente alla ribalta in occasione della sua occupazione tedesca delle isole del Canale tra il 1940 e il 1945.\nDal 1993 la propriet\u00e0 di Brecqhou appartiene ai fratelli Barclay, co-proprietari del \"The Daily Telegraph\" e in passato anche del \"The Scotsman\". Secondo la Reform (Sark) Law 1951, il \"tenant\", ossia il proprietario di riferimento, \u00e8 David Barclay, che occupava tale posto nel Chief Pleas, il parlamento di Sark, prima che un referendum rendesse elettivi i suoi membri. Sin dall'acquisizione della posizione i fratelli hanno avuto una serie di dispute legali con il governo dell'isola, e hanno espresso il desiderio di rendere Brecqhou politicamente indipendente da Sark. Possiedono infatti automobili e un elicottero, entrambi mezzi proibiti dalla legge di Sark.\nBandiera.\nIl proprietario precedente, Leonard Joseph Matchan, aveva concepito una propria bandiera personale (identica a quella di Sark, con l'unica eccezione che il simbolo dei Matchan era posto in basso a destra). Sebbene esso sia solitamente considerato come una sorta di \"bandiera dell'isola\", tuttavia essa era solo un simbolo personale e non \u00e8 attualmente in uso."}
{"id": "2124900", "revid": "212348", "url": "https://it.wikipedia.org/wiki?curid=2124900", "title": "Speak and Spell Tour", "text": ""}
{"id": "2124901", "revid": "610351", "url": "https://it.wikipedia.org/wiki?curid=2124901", "title": "Helena Rojo", "text": "Biografia.\nHelena Rojo inizi\u00f2 la sua carriera come modella nel 1960. Nel 1969, studi\u00f2 teatro con registi di fama messicana: Carlos Ancira e Jos\u00e9 Luis Ib\u00e1\u00f1ez, rendendo il suo film di debutto nel 1968 con il film \"El club de los suicidas\". Nello stesso anno, Helena apparve anche nel suo secondo film, \"Los amigos\". Nel 1974, il suo primo ruolo televisivo fu il ruolo di primo piano nella telenovela \"Extra\u00f1o en su pueblo\". Attualmente, si \u00e8 sposata con Benjamin Fern\u00e1ndez ed \u00e8 la madre di tre figli: Leo, Patricia e Elena. Lavor\u00f2 con i pi\u00f9 importanti registi messicani dal 1970 al 1980, lavor\u00f2 con i registi Felipe Cazals, Arturo Ripstein, Rafael Corkidi, Alberto Boj\u00f3rquez, Marcela Fern\u00e1ndez Violante e Jorge Fons. Lavor\u00f2 anche con il regista Tedesco Werner Herzog e l'attore Klaus Kinski, nel film \"Aguirre, furore di Dio\" (titolo originale: \"Aguirre, der Zorn Gotte's\") nel 1972. Apparve infine nel film \"The Other Side of Paradise\" nel 1976, diretto da Arturo Ripstein e con l'attore Charlotte Rampling, Peter O'Toole e Max von Sydow. Nel 2006 apparve sulla serie americana \"Ugly Betty\", dove svolge una madre che cerca di orientare il figlio lontano dalla matrigna."}
{"id": "2124902", "revid": "712828", "url": "https://it.wikipedia.org/wiki?curid=2124902", "title": "Shin (Ken il guerriero)", "text": ""}
{"id": "2124904", "revid": "1543377", "url": "https://it.wikipedia.org/wiki?curid=2124904", "title": "Municipalit\u00e0 locale di Victor Khanye", "text": "La municipalit\u00e0 locale di Victor Khanye (in inglese: Victor Khanye Local Municipality), gi\u00e0 municipalit\u00e0 locale di Delmas, \u00e8 una municipalit\u00e0 locale del Sudafrica situata nella provincia di Mpumalanga e appartenente alla municipalit\u00e0 distrettuale di Nkangala.\nIn base al censimento del 2001 la sua popolazione \u00e8 di 56.207 abitanti.\nIl suo territorio si estende su una superficie di ed \u00e8 suddiviso in 8 circoscrizioni elettorali (\"wards\"). Il suo codice di distretto \u00e8 MP311.\nGeografia fisica.\nConfini.\nLa municipalit\u00e0 locale di Delmas confina a nord e a ovest con quella di Kungwini (Metsweding/Gauteng), a nord e a est con quella di Emalahleni, a sud con quelle di Govan Mbeki (Gert Sibande) e Lesedi (Sedibeng/Gauteng) e a ovest con il Municipio metropolitano di Ekurhuleni (Gauteng)."}
{"id": "2124906", "revid": "254059", "url": "https://it.wikipedia.org/wiki?curid=2124906", "title": "Askole", "text": "Askole o Ascole (\u0627\u0633\u06a9\u0648\u0644\u06d2) \u00e8 una cittadina situata nella valle di Shigar, nella parte pi\u00f9 remota della regione Gilgit-Baltistan, in Pakistan, a circa 3000 metri di altitudine. \u00c8 l'ultimo centro abitato prima del ghiacciaio Baltoro ed \u00e8 noto come il pi\u00f9 vicino centro abitato per raggiungere alcuni ottomila tra cui il K2 ed il Broad Peak.\nStoria.\nSecondo la tradizione locale, il villaggi fu fondato verso nel XVI secolo da tre fratelli originari di Yarkand: Sangar, Goud e Chow. Questi nomi sopravvivono nei nomi dei gruppi familiari odierni.\nPopolazione.\nLa popolazione appartiene all'etnia Balt\u00ec, una popolazione sempre vissuta a cavallo tra il Tibet ed il mondo indo-europeo, che presenta caratteristiche culturali di entrambi i mondi. Anticamente i Balt\u00ec erano buddisti, ma nel XIV secolo si convertirono all'islam, ed oggi la popolazione di Askole \u00e8 principalmente di religione islamica sciita. \nEconomia.\nL'economia \u00e8 essenzialmente di tipo agricolo e pastorizio; nel periodo estivo, molti degli uomini si impiegano come portatori per le spedizioni occidentali, mentre le donne partecipano al lavoro dei campi.\nServizi.\nNon esiste telefono e le comunicazioni sono garantite da un telegrafo e dai corrieri che, in parte a piedi, in parte in jeep, collegano i villaggi della valle, fino alla citt\u00e0 di Skardu.\nFino a met\u00e0 degli anni novanta, Askole era raggiungibile solo a piedi. In seguito fu costruita una strada da Skardu, che permette di raggiungere il villaggio con mezzi fuoristrada.\nDal 1997 \u00e8 presente un presidio medico, e dal 2003 il villaggio \u00e8 dotato di un ambulatorio permanente, che offre servizi di medicina di base alla popolazione.\nDal 2004 il villaggio \u00e8 servito da un acquedotto realizzato dal comitato Ev-K2-CNR del Consiglio Nazionale delle Ricerche italiano nell'ambito di una missione celebrativa del cinquantenario della prima ascensione del K2.\nTurismo.\nAskole costituisce il punto di partenza per quattro dei quattordici Ottomila (le montagne con altezza superiore a 8.000 m); inoltre, \u00e8 punto di appoggi per trekking sul ghiacciaio Baltoro e per le spedizioni alpinistiche dirette alle montagne che circondano il ghiacciaio medesimo.\nTra le montagne per cui Askole costituisce un punto di appoggio vi sono:"}
{"id": "2124908", "revid": "292559", "url": "https://it.wikipedia.org/wiki?curid=2124908", "title": "John Francis Wade", "text": "Non si sa se Wade nacque in Gran Bretagna o presso Douai, nella regione francese di Calais; egli si rifugi\u00f2 in Francia dopo che la seconda ribellione giacobita fu annientata. Essendo un fedele cattolico, egli visse in Francia con gli altri cattolici inglesi esuli per il resto della sua vita. Nel corso del suo lungo soggiorno francese, Wade insegn\u00f2 musica al collegio inglese di Douai e lavor\u00f2 alla musica di chiesa per uso privato. Incluse l\"'Adeste fideles\", di cui \u00e8 riconosciuto l'autore, nella sua pubblicazione \"Cantus diversi\" del 1751. Fu amico anche di altri compositori cattolici, come Thomas Arne e Samuel Webbe."}
{"id": "2124917", "revid": "1318658", "url": "https://it.wikipedia.org/wiki?curid=2124917", "title": "Palazzo Gio Carlo Brignole", "text": "Il palazzo Gio Carlo Brignole \u00e8 un edificio sito in piazza della Meridiana al civico 2 nella zona di Via Garibaldi, gi\u00e0 Strada Nuova, nel centro storico di Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO. L'edificio \u00e8 oggi adibito ad uffici ed abitazioni.\nStoria e descrizione.\nRicostruito nel 1671 da Gio. Carlo Brignole (rollo 1664), annettendo al palazzo paterno alcune case di Gio. Luca De Franchi; rimane di propriet\u00e0 della famiglia Brignole, anche abitazione di Giacomo Maria Brignole, ultimo doge della Repubblica di Genova oligarchica, sino a passare ai Durazzo a met\u00e0 del secolo scorso.\nNella prima fase l'edificio, progettato dal \"capo d'opera\" Pietro Antonio Corradi, aveva ingresso su vico di Santa Maria degli Angeli, mentre la piazza attuale era occupata dai giardini. Con l'apertura di Strada Nuovissima (1778-1786, oggi via Cairoli) l'ingresso viene spostato nella posizione attuale e decorato con i due telamoni di Filippo Parodi nel 1671 che originariamente chiudeva Strada Nuova all'ingresso del Giardino Brignole.\nGli affreschi del piano nobile sono di Gregorio e del figlio Lorenzo De Ferrari, \"Flora\", \"Prometeo che d\u00e0 vita alla statua\", \"Aurora\", \"Diana in cerca di Endimione\", mentre quelli della volta e del portico anteriore risalgono alla propriet\u00e0 Durazzo, opera di Giuseppe Isola, cos\u00ec come la decorazione a grottesche dell'atrio superiore, opera di Federico Leonardi."}
{"id": "2124918", "revid": "4175", "url": "https://it.wikipedia.org/wiki?curid=2124918", "title": "800 m piani", "text": ""}
{"id": "2124920", "revid": "121916393", "url": "https://it.wikipedia.org/wiki?curid=2124920", "title": "Accademia lucchese di scienze, lettere e arti", "text": "L\u2019Accademia lucchese di scienze lettere e arti ha sede in Lucca, nel Palazzo Pretorio.\nStoria.\nL'Accademia lucchese origina dall\"'Accademia degli Oscuri\", attiva gi\u00e0 dalla seconda met\u00e0 del secolo XVI. Si ha infatti notizia delle prime adunanze per il 1584, quando esse avvenivano nel palazzo dell'erudito Giovan Lorenzo Malpigli.\nL'istituzione conobbe in seguito periodi di interruzione, mentre la sede si trov\u00f2 in vari palazzi delle famiglie patrizie. Solo nel 1780 l'istituzione ebbe stabile dimora nell'aula magna dell'antico monastero di San Frediano che stava per essere trasformato in universit\u00e0 degli studi (si vedano Universit\u00e0 di Lucca e Real Collegio di Lucca). L'Accademia ebbe tra i propri soci, nel Seicento e Settecento, nomi prestigiosi, quali quelli di Francesco Maria Fiorentini, Giovan Domenico Mansi, Giovanni Battista Arnolfini, Girolamo Tiraboschi, Giovanni Lami, Ruggero Giuseppe Boscovich, Ippolito Pindemonte, Carlo Botta, Saverio Bettinelli, Vincenzo Monti, e vari altri.\nNel 1805, con il passaggio di Lucca al Principato retto da Felice Baciocchi ed Elisa Bonaparte, la vecchia Accademia degli Oscuri venne sostituita dall'attivissima Accademia Napoleone, che dur\u00f2 per\u00f2 solamente nove anni. In quel periodo nacque anche il nuovo orientamento culturale del sodalizio, volto quasi esclusivamente alla storia patria, ed all'esplorazione metodica degli antichi archivi lucchesi.\nDell'Accademia Napoleone fecero parte, tra gli altri, Cesare Lucchesini, Girolamo Lucchesini, Lazzaro Papi, Teresa Bandettini, Melchiorre Cesarotti, Antonio Canova, Paisiello, Alessandro Volta, Laplace.\nCon la caduta di Napoleone, il governo provvisorio austriaco ripristin\u00f2 l'antico nome dell'Accademia, fino a quando, nel 1819, il Ducato Borbonico le impose il nome di \"Reale accademia lucchese\".\nNel Novecento, dopo la caduta del fascismo e la fine della Seconda guerra mondiale, l'istituzione si \u00e8 data un nuovo statuto, assumendo la denominazione attuale.\nL'Accademia lucchese prosegue attualmente la propria attivit\u00e0 sotto la guida di Raffaello Nardi."}
{"id": "2124922", "revid": "446353", "url": "https://it.wikipedia.org/wiki?curid=2124922", "title": "Stato senza sbocco al mare", "text": "Uno Stato senza sbocco al mare \u00e8 uno Stato non bagnato dal mare, l'opposto di uno Stato insulare, ovvero confinante solo col mare, cio\u00e8 interamente circondato da acque; al 2020, nel mondo vi sono 47 stati senza sbocco al mare: il Kazakistan \u00e8 il pi\u00f9 grande fra questi (che per\u00f2 ha uno sbocco sul Mar Caspio), seguito dalla Mongolia; il Nord America e l'Oceania sono gli unici continenti che non hanno stati che non siano costieri.\nUno Stato si dice doppiamente senza sbocco al mare se non ha sbocco sul mare e confina con stati anch'essi tutti senza sbocco sul mare: i soli due paesi al mondo doppiamente senza sbocco al mare sono il Liechtenstein e l'Uzbekistan.\nStoria e significato.\nStoricamente essere senza sbocco al mare era considerata una posizione di svantaggio. Veniva a mancare la possibilit\u00e0 di accedere a risorse come la pesca, ma, cosa ancora pi\u00f9 importante, al traffico marittimo che raccoglie una vasta percentuale del commercio internazionale. Le regioni costiere tendevano a essere pi\u00f9 ricche e pi\u00f9 popolate dell'entroterra, e ci\u00f2 \u00e8 vero ancora nell'epoca moderna.\nDi seguito sono elencati alcuni esempi in cui uno Stato ha dedicato molti sforzi per evitare di divenire senza sbocco al mare.\nDi seguito sono elencati alcuni esempi in cui uno Stato ha perso l'accesso al mare, il che \u00e8 spesso considerato un avvenimento critico.\nLa convenzione delle Nazioni Unite sul diritto del mare consente agli stati senza sbocco al mare il diritto di accesso al e dal mare, senza tassazione del traffico attraverso gli stati di transito. Le Nazioni Unite hanno un programma di azione per assistere gli stati senza sbocco al mare in via di sviluppo, e l'attuale responsabile Sottosegretario-generale \u00e8 Anwarul Karim Chowdhury.\nAlcuni stati possono avere una grande estensione della linea costiera, ma gran parte di essa pu\u00f2 non essere utilizzata per commerci. Ad esempio, all'inizio della sua storia, la Russia aveva porti solo sul Mar glaciale artico ed erano ghiacciati per la maggior parte dell'anno. L'ottenimento del controllo su porti ad acqua temperata fu una delle grandi motivazioni per l'espansione russa verso il mar Baltico, il mar Nero e l'oceano Pacifico. D'altra parte alcuni stati senza sbocco al mare possono avere accesso agli oceani attraverso i grandi fiumi navigabili. Ad esempio il Paraguay e la Bolivia hanno accesso all'oceano attraverso i fiumi Paraguay e Paran\u00e1, rispettivamente.\nDiversi stati hanno coste solo su mari senza sbocco all'oceano, come il mar Caspio e il Mare d'Aral, ma, dato che questi sono spesso considerati laghi e non permettono l'accesso al commercio marittimo, questi stati sono considerati senza sbocco al mare. Il mar Caspio \u00e8 tuttavia collegato al Mar Nero tramite il canale Volga-Don tra il Volga e il Don.\nStati senza sbocco al mare.\nA questi si aggiungono il Kosovo, l'Ossezia del Sud, la Transnistria e la Repubblica dell'Artsakh, che godono tuttavia di un limitato riconoscimento internazionale.\nAlcuni possono essere raggruppati in gruppi \"contigui\" come segue:\nI restanti non confinano con alcun altro paese senza sbocco sul mare:\nSe Armenia e Azerbaigian sono considerati parte dell'Europa, allora l'Europa risulta essere il continente con il maggior numero di stati senza sbocco al mare, 17 (compreso il Kosovo). Il Kazakistan \u00e8 un paese transcontinentale, pertanto se fosse incluso anch'esso il conteggio per l'Europa salirebbe. Se questi stati fossero invece conteggiati come parte dell'Asia, allora l'Africa sarebbe il continente con pi\u00f9 stati senza sbocco sul mare, 16. A seconda dello status dei tre stati transcontinentali, l'Asia ha tra 9 e 12 stati che non affacciano sul mare, mentre il Sud America solo 2. Il Nord America e l'Oceania sono gli unici continenti senza stati che non hanno sbocchi sul mare (da notare anche che l'Oceania ha ben pochi confini di terra).\nStati doppiamente senza sbocco al mare.\nUno Stato che non affaccia al mare circondato da altri stati che non hanno sbocco al mare pu\u00f2 essere definito uno Stato \"doppiamente senza sbocco al mare\". Una persona che si trovi in uno di questi paesi deve pertanto attraversare almeno due confini prima di giungere a una costa.\nNel mondo esistono solo due stati che soddisfano tale descrizione:\nL'Uzbekistan confina con Turkmenistan e Kazakistan, che non confinano con il mare, ma con il Mar Caspio (lago salato), da cui le navi possono raggiungere il Mar d'Azov tramite il Canale Volga-Don, e in seguito il Mar Nero, il Mar Mediterraneo, l'Oceano Atlantico e fino agli altri oceani.\nIl Liechtenstein confina con la Svizzera e con l'Austria, che non confinano con il mare. Dall'Austria, attraverso il Danubio internazionalizzato si accede al Mar Nero.\nStati quasi senza sbocco al mare.\nGli stati quasi senza sbocco al mare sono gli stati in cui il litorale rappresenta una piccola parte della loro frontiera.\nCon una percentuale inferiore al 4% vi sono:"}
{"id": "2124923", "revid": "4175", "url": "https://it.wikipedia.org/wiki?curid=2124923", "title": "200 m piani", "text": ""}
{"id": "2124927", "revid": "729019", "url": "https://it.wikipedia.org/wiki?curid=2124927", "title": "American Basketball Association 2003-2004", "text": "La stagione di American Basketball Association 2003-2004 fu la 3\u00aa stagione della nuova ABA. La stagione fin\u00ec con la vittoria dei Long Beach Jam, che sconfissero i Kansas City Knights per 126 a 123 nella finale unica disputata.\nEntrarono a far parte della Lega altre tre franchigie: i Fresno Heatwave, gli Ju\u00e1rez Gallos de Pelea, e i Tijuana Diablos.\nCessarono invece di esistere i Detroit Dogs, i Memphis Houn'Dawgs, gli Indiana Legends, i Kentucky Pro Cats e i Phoenix Eclipse.\nInfine i Southern California Surf si trasferirono a Long Beach, diventando i Long Beach Jam, mentre i Las Vegas Slam cambiarono nome in Las Vegas Rattlers."}
{"id": "2124928", "revid": "318966", "url": "https://it.wikipedia.org/wiki?curid=2124928", "title": "Jubbulpore", "text": ""}
{"id": "2124929", "revid": "4175", "url": "https://it.wikipedia.org/wiki?curid=2124929", "title": "2000 m piani", "text": ""}
{"id": "2124930", "revid": "22643", "url": "https://it.wikipedia.org/wiki?curid=2124930", "title": "Stato senza sbocco sul mare", "text": ""}
{"id": "2124931", "revid": "318966", "url": "https://it.wikipedia.org/wiki?curid=2124931", "title": "Lotta giapponese", "text": ""}
{"id": "2124932", "revid": "4711", "url": "https://it.wikipedia.org/wiki?curid=2124932", "title": "ABA 2000", "text": ""}
{"id": "2124936", "revid": "2184720", "url": "https://it.wikipedia.org/wiki?curid=2124936", "title": "Quando, quando, quando/Blu", "text": "Quando, quando, quando \u00e8 un singolo del cantante italiano Tony Renis, pubblicato nel febbraio 1962.\nDescrizione.\nIl disco racchiude due brani, scritti entrambi da Alberto Testa (per il testo) e Tony Renis (per la musica). \"Quando quando quando\", pubblicato sul lato A del singolo, \u00e8 il brano presentato al Festival di Sanremo 1962 dallo stesso Renis in doppia esibizione con Emilio Pericoli."}
{"id": "2124937", "revid": "318966", "url": "https://it.wikipedia.org/wiki?curid=2124937", "title": "Guebri", "text": ""}
{"id": "2124938", "revid": "1318658", "url": "https://it.wikipedia.org/wiki?curid=2124938", "title": "Europe (metropolitana di Parigi)", "text": "Europe \u00e8 una stazione della metropolitana di Parigi sulla linea 3, sita nell'VIII \"arrondissement\" di Parigi.\nLa stazione.\nEssa si affaccia sulla \"place de l'Europe\", nel cuore del quartiere omonimo. Il nome del quartiere \u00e8 dato dal fatto che in esso sono presenti numerose vie intitolate a citt\u00e0 europee come Roma, Milano, Napoli, San Pietroburgo, Londra, etc.)"}
{"id": "2124941", "revid": "318966", "url": "https://it.wikipedia.org/wiki?curid=2124941", "title": "Malattia Heine-Medin", "text": ""}
{"id": "2124942", "revid": "339392", "url": "https://it.wikipedia.org/wiki?curid=2124942", "title": "Hemidosauro", "text": ""}
{"id": "2124945", "revid": "729019", "url": "https://it.wikipedia.org/wiki?curid=2124945", "title": "Aeroporto di Valencia", "text": "L'Aeroporto di Valencia, situato presso Manises, \u00e8 l'ottavo aeroporto spagnolo per termini di traffico e il secondo della regione dopo Alicante-Elche.\nL'aeroporto si trova a 9\u00a0km ad ovest di Valencia e permette 15 collegamenti con altrettanti paesi europei e nel 2007 ha visto transitare quasi 6 milioni di passeggeri. L'aeroporto possiede un terminal e due piste. La pista 04/22 \u00e8 molto corta e quindi non viene utilizzata di frequente, anche perch\u00e9 \u00e8 priva del sistema ILS. \u00c8 presente anche un eliporto.\nL'aeroporto di Valencia \u00e8 situato vicino all'autostrada A-3, che collega Valencia con Madrid, ed \u00e8 raggiungibile dalla citt\u00e0 tramite una fitta rete di mezzi pubblici; gli autobus normali impiegano circa 45 minuti per raggiungere il centro, mentre il servizio di navetta dedicato riduce il tempo a circa soli venti minuti.\nL'aeroporto di Valencia \u00e8 diventato ad agosto 2007 un hub della compagnia low cost Ryanair, che vi ha insediato tre aeromobili. Un anno dopo, a causa dei difficili rapporti con la Comunidad Valenciana, la compagnia irlandese ha annunciato la chiusura della base, con la conseguente perdita di molte rotte. Ryanair per\u00f2 non ha abbandonato definitivamente lo scalo, annunciando nuovi collegamenti per tutto il 2009.\nNel 2010, grazie al raggiungimento di un nuovo accordo, viene riannunciata la riapertura della base, con due aeromobili e 10 nuove rotte.\nL'aeroporto \u00e8 inoltre hub della compagnia aerea Air Nostrum, sussidiaria di Iberia, e della principale low cost spagnola, Vueling."}
{"id": "2124946", "revid": "767487", "url": "https://it.wikipedia.org/wiki?curid=2124946", "title": "Brain Drill", "text": "I Brain Drill sono una band technical death metal statunitense, formatasi a Ben Lomond, in California nel 2005.\nStoria.\nInizialmente, i Brain Drill erano un side-project: furono formati nel 2005 da Dylan Ruskin dopo l'abbandono della sua band principale Burn at the Stake. Dylan incominci\u00f2 a cercare un batterista, trovando Marco Pitruzzella (precedente batterista di Vile, Vital Remains, The Faceless e altre band metal). Dopo qualche mese di jam session, il cantante Steve Rathjen si un\u00ec alla band. Il trio entr\u00f2 nel Castel Ultimate Studios con il produttore Zach Ohren dove registrarono l'EP \"The Parasites\". Nel frattempo, Rathjen lasci\u00f2 la band e fu rimpiazzato dell'ex cantante dei Dead Syndicate Andre Cornejo. L'ex bassista dei Vile Jeff Hughell si un\u00ec alla band come nuovo membro permanente, e Rathjen rientr\u00f2 nella band dopo l'uscita di Cornejo.\nIn un'intervista del 2007, il bassista dei Cannibal Corpse raccomand\u00f2 i Brain Drill all'etichetta Metal Blade, che approv\u00f2 la band un anno dopo. La band rientr\u00f2 a Caste Ultimate Studios con il produttore Zack Ohren, questa volta per lavorare sul loro album di debutto per intero, registrato nell'agosto del 2007.\nDopo la pubblicazione di \"Apocalyptic Feasting\", i membri Marco Pitruzzella e Jeff Hughell lasciarono la band per motivi dovuti a complicazioni durante il tour. Basandosi su una deposizione del chitarrista Dylan Ruskin che post\u00f2 sulla pagina di Myspace del gruppo, si sparse la voce che i Brain Drill si fossero divisi. Subito dopo le dicerie furono negate, e la band incominci\u00f2 a cercare nuovi batteristi e bassisti. Dopo aver trovato due nuovi membri (Ivan Munguia al basso e Ron Casey alla batteria), il gruppo pubblic\u00f2 il secondo album \"Quantum Catastrophe\"."}
{"id": "2124948", "revid": "123296240", "url": "https://it.wikipedia.org/wiki?curid=2124948", "title": "Negro World", "text": "Negro World fu un settimanale fondato nel gennaio del 1918 a New York da Marcus Garvey che fu la voce della Universal Negro Improvement Association and African Communities League, un'organizzazione fondata dallo stesso Garvey quattro anni prima per diffondere le sue idee in merito all'orgoglio nero e identit\u00e0 razziale. La rivista costava cinque centesimi ed includeva un editoriale in prima pagina di Garvey, seguito da poesie ed articoli di interesse internazionale per le persone di discendenza africana. Sotto la direzione di Amy Jacques Garvey il giornale aveva una rubrica di un'intera pagina intitolata, \"Le nostre donne e quello che pensano\".\nIl giornale aveva una distribuzione di pi\u00f9 di cinquecentomila copie settimanali (tra abbonati e non) al suo picco di vendite. In alcuni territori coloniali la rivista fu bandita, in Africa orientale anche con la pena di morte per i possessori, cos\u00ec veniva distribuita clandestinamente dai marinai neri che arrivavano in quelle zone. La rivista cess\u00f2 la pubblicazione nel 1933.\nAlcuni direttori e contributori di \"Negro World\" sono stati:"}
{"id": "2124950", "revid": "533647", "url": "https://it.wikipedia.org/wiki?curid=2124950", "title": "Medaglia di pubblica benemerenza della Protezione civile", "text": "La medaglia di pubblica benemerenza del Dipartimento della Protezione civile \u00e8 un riconoscimento della Repubblica Italiana.\nStoria.\nIl riconoscimento fu istituito con decreto del Presidente del Consiglio dei ministri del 22 ottobre 2004; tale decreto \u00e8 stato successivamente abrogato e sostituito dal decreto del Presidente del Consiglio dei ministri del 19 dicembre 2008, a sua volta abrogato, in ultimo, da altro decreto del Presidente del Consiglio dei ministri del 5 maggio 2014 \"Istituzione dell'attestazione di pubblica benemerenza del Dipartimento della Protezione Civile\", che fissa la normativa vigente.\nIstituita nel 2004 come \"pubblica attestazione di benemerenza del Dipartimento della protezione civile della Presidenza del Consiglio dei Ministri\", concessa per \u00abtributare un giusto riconoscimento a quanti hanno prestato attivit\u00e0 di soccorso, di assistenza e di solidariet\u00e0 nelle operazioni di protezione civile in zone interessate da eventi calamitosi di rilevante gravit\u00e0, in Italia e all'estero\u00bb, l'onorificenza era articolata con diplomi e relative medaglie in tre classi (I, II e III, con medaglie in metallo dorato, argentato e di bronzo, rispettivamente). Era stato previsto che le medaglie fossero appese ad un nastro di seta arancione, colore identificativo della protezione civile, largo mm 37, e caricato al centro da un palo tricolore di verde, di bianco e di rosso, largo mm 9. ll nastrino per uniforme, con gli stessi colori del nastro, era caricato al centro da una corona turrita, per il personale civile, o da una stella di cinque raggi per il personale militare, degli stessi metalli della medaglia rispettiva. Inoltre, erano stati istituiti speciali distintivi in plastica, con gli stessi colori del nastro, anch'essi diversificati tra i civili e i militari, come sopra, da applicare al petto della divisa della Protezione civile. Infine, era prevista una rosetta in seta con i colori del nastro, caricata al centro dalla corona turrita o dalla stella di cinque raggi, similmente al nastrino da uniforme, per l'abito civile (D.P.C.M. del 21 ottobre 2004). Successivamente, nel 2008, prima dell'effettiva distribuzione delle medaglie, la normativa fu modificata con l'intento di meglio valorizzare l'onorificenza e il riconoscimento dell'attivit\u00e0 prestata dagli insigniti, introducendo regole, procedure e specifiche attuative uniformi nella realizzazione e nella distribuzione degli attestati. La decorazione fu suddivisa in due tipologie, una \"di eccellenza\" (art. 1) e una pi\u00f9 prestigiosa \"di merito\" (art. 6). La categoria \"di eccellenza\" era suddivisa a sua volta in tre classi: la I in bronzo dorato, la II in bronzo argentato e la III in bronzo (artt. 2, 3, 4). Sul nastro della medaglia di III classe, prima fascia, erano apposte delle fascette di bronzo, in relazione al numero degli eventi, con la denominazione dell'evento. Al conseguimento della quinta attestazione di benemerenza, le fascette di bronzo sul nastro della medaglia erano sostituite da una fascetta di bronzo argentato, recante al centro il numero cinque in cifre romane (V). Successivamente, al conferimento della decima attestazione di benemerenza la fascetta era sostituita con altra di bronzo dorato, con il numero dieci in cifre romane (X) (art. 5, commi 2, 3, 4). Il set completo era composto dalla medaglia, la medaglia in formato ridotto, il nastrino da uniforme, lo speciale distintivo in metallo smaltato, da apporre sul petto sinistro della divisa, anche civile, in attivit\u00e0 operative di protezione civile o durante le esercitazioni e una rosetta in metallo smaltato da indossare sugli abiti civili (art. 6). Anche l'attestato della categoria \"di merito\" era diviso in tre gradi: I grado con medaglia d'oro; II grado con medaglia d'argento; III grado con medaglia di bronzo (artt. 7, 8, 9). I decorati persone giuridiche, per entrambe le categorie, si fregiavano della sola medaglia e del diploma. Fu eliminata ogni distinzione tra il personale di protezione civile operante come soggetto militare o soggetto civile. Il nastro della medaglia fu, inoltre, modificato in seta blu lungo 7 cm e largo mm 37, con al centro una fascia tricolore (verde, bianco e rosso), larga mm 9. Il nastrino da uniforme, con gli stessi colori del nastro, della larghezza di mm 37 e dell'altezza di mm 10, portava al centro il logo della Protezione civile nazionale. Il nastro della medaglia e il nastrino da uniforme della categoria \"di merito\" si differenziavano per avere entrambi i bordi laterali evidenziati dai rispettivi colori del grado, di mm 1 (D.P.C.M. del 28 aprile 2009). \nNormativa vigente.\nDal 2014 la normativa vigente \u00e8 stata modificata. L'attestazione, ora, \u00absegnala la meritoria partecipazione alle operazioni di protezione civile e il contributo recato ad elevare l'immagine del Sistema nazionale attraverso significative capacit\u00e0 propositive e gestionali o singolari doti di altruismo e abnegazione\u00bb (art. 1) e pu\u00f2 essere concesso, per i soli eventi \u00abper i quali sia stato deliberato lo stato di emergenza\u00bb (art. 2, c. 1), \u00aba titolo collettivo, alle amministrazioni ed enti pubblici e privati, alle istituzioni ed alle organizzazioni costituenti le componenti e le strutture operative del Servizio nazionale di protezione civile (...), a titolo individuale, ai cittadini italiani o stranieri appartenenti agli organismi di cui [sopra] che siano stati allo scopo segnalati dagli organismi stessi, per essersi particolarmente distinti in occasione della partecipazione agli eventi (...)\u00bb, (art. 2, c. 2), \u00ab(...) alla memoria, qualora l'avente diritto sia perito nel corso delle operazioni (...) o a seguito di accadimenti occorsi in tali circostanze\u00bb (art. 2, c. 3), esclusivamente per gli eventi riferiti a stati di emergenza dichiarati definitivamente conclusi (art. 2, c. 4). L'attestazione \u00e8 conferita dal Presidente del Consiglio dei Ministri, su proposta del Capo del Dipartimento della protezione civile (art. 2, c. 5, DPCM 5 maggio 2014).\nLe insegne sono state determinate con successivo provvedimento del Capo del Dipartimento della protezione civile, in tre gradi: I, II, e III livello (art. 7). Le medaglie sono appese ad un nastro di seta blu largo mm 37, caricato al centro da un palo tricolore di verde, di bianco e di rosso largo mm 9. La miniatura della medaglia del diametro di mm 16, \u00e8 appesa invece ad un nastro di seta blu largo mm 13 caricato al centro da un palo tricolore di verde, di bianco e di rosso largo mm 4. Il nastrino per uniforme con i medesimi colori del nastro, ha la larghezza di mm 37 e l'altezza di mm 10, ed \u00e8 caricato al centro dal logo del Dipartimento della protezione civile nel medesimo metallo della rispettiva medaglia. Il set si completa con un distintivo metallico con i medesimi colori del nastro, della larghezza di mm 40 e dell'altezza di mm 13, caricato al centro dal logo del Dipartimento della protezione civile, similmente, del medesimo metallo della rispettiva medaglia (artt. 8, 9 e 10). Sulle medaglie vanno apposte tante fascette in bronzo, con incise la denominazione e l'anno dell'emergenza, quanti sono le partecipazioni alle missioni riconosciute. Al conseguimento di un livello superiore, le fascette pregresse si dispongono sul nastro della nuova medaglia in ordine cronologico dal basso verso l'alto, a partire dalla meno recente. Dal sesto conferimento, corrispondente alla quarta concessione di I livello, le fascette di bronzo sono sostituite da una fascetta in metallo argentato, posta al centro del nastro e le successive si appuntano in ordine cronologico, dal basso verso l'alto, sopra la fascetta argentata che viene spostata alla base del nastro. Dall'undicesimo conferimento, corrispondente alla nona concessione di I livello, la fascetta d'argento e le fascette di bronzo sono sostituite da una fascetta in metallo dorato, posta al centro del nastro. Ulteriori fascette si collocano in ordine cronologico, dal basso verso l'alto, sopra la fascetta dorata che viene spostata alla base del nastro (art. 12). Il conferimento dell'attestato a titolo collettivo \u00e8 caratterizzato da una medaglia coniata in bronzo dorato del diametro di mm 80, raffigurante nel recto il logo del Dipartimento della protezione civile in rilievo, contenuta in un cofanetto, non portativa. Per gli organismi insigniti che possiedono bandiere o labari associativi \u00e8 prevista la possibilit\u00e0 di appuntare i propri stendardi di una copia della medaglia del diametro di mm 35, appesa a un nastro di seta blu largo mm 37, caricato al centro da un palo tricolore di verde, di bianco e di rosso largo mm 9 (art. 13), privo di altri simboli, della quale, ovviamente non \u00e8 stata prevista l'istituzione del nastrino da uniforme (Decreto del Capo del Dipartimento della protezione civile, n. 937 del 20 marzo 2015).\nRequisiti.\nL'attestazione a titolo individuale \u00e8 conferibile a coloro che abbiano svolto \u00abun'attivit\u00e0 significativa, per un periodo non inferiore a cinque anni, presso l'organismo di appartenenza che effettua la segnalazione\u00bb e abbiano \u00abpartecipato alle attivit\u00e0 connesse all'emergenza per cui viene segnalato, presso il luogo dell'evento, per un periodo non inferiore a 15 giorni, anche non continuativi\u00bb (art. 3., c. 1). Il Capo del Dipartimento della protezione civile pu\u00f2 proporre il conferimento \u00aba titolo onorifico, a organismi nazionali ovvero a individui, associazioni ed enti stranieri che abbiano illustrato, con singoli atti o con prolungato impegno, lo spirito e i valori della protezione civile\u00bb (art. 4, c. 4, DPCM 5 maggio 2014).\nInsegne non pi\u00f9 in vigore.\nAttestazione di benemerenza del Dipartimento della protezione civile della Presidenza del Consiglio dei Ministri (22 ottobre 2004 - 18 dicembre 2008; 19 dicembre 2008 - 5 maggio 2014).\nGradi di merito (art. 6, DPCM 28 aprile 2009; 28 aprile 2009 - 5 maggio 2014)\nI gradi di merito si conseguivano mediante ripetuta partecipazione ad eventi di protezione civile riconosciuti con decreto del sottosegretario di Stato.\nAttenzione! Queste onorificenze non sono state attribuite a nessuna persona, n\u00e9 fisica, n\u00e9 giuridica.\nLe classi di eccellenza (art. 1, DPCM 28 aprile 2009; 28 aprile 2009 - 5 maggio 2014).\nLe classi si conseguivano mediante ripetuta partecipazione ad eventi di protezione civile riconosciuti con decreto del sottosegretario di Stato.\nA differenza dei precedenti riconoscimenti, che non costituiscono base per il nuovo percorso, il beneficiario delle benemerenze aveva un bagaglio di eventi che portava con s\u00e9 nel corso della propria esperienza di protezione civile e che accresceva con la partecipazione ad eventi riconosciuti con nuovi decreti del Presidente del Consiglio dei ministri. Va chiarito che al soggetto non spettavano tanti attestati per ogni evento al quale aveva partecipato, bens\u00ec un'unica attestazione che risulta dalla somma complessiva degli eventi.\nInsegne vigenti.\nIstituite con decreto del Capo del Dipartimento della protezione civile n. 937 del 20 marzo 2015 (sono omessi i distintivi metallici e le versioni in miniatura).\nAttestazione di pubblica benemerenza del Dipartimento della protezione civile (20 marzo 2015 - vigente).\nConferimenti individuali.\nL'insegna di livello pi\u00f9 elevato assorbe ogni concessione di grado inferiore."}
{"id": "2124959", "revid": "110157", "url": "https://it.wikipedia.org/wiki?curid=2124959", "title": "Domenico Oranges", "text": "Biografia.\nDomenico Oranges esegu\u00ec i suoi lavori artistici non solo nella citt\u00e0 dei Bruzi ma anche nei paesi della provincia cosentina: Corigliano Calabro, S. Fili, Pietrafitta, Domanico, Castrolibero.Del suo tratto pittorico sono riconoscibili in tutte le sue opere la scelta dei toni scuro-rossastri.\nOranges fu chiamato, insieme ai pittori D. Giuseppe Maradei, D. Pasquale Maio, e D. Francesco Antonio Trojano anche professore di pittura, a constatare le fessure prodottesi nel miracolo del 1783, sulla sacra Immagine della Madonna del Pilerio a Cosenza, i quali giudicarono unanimemente i segni sull'Immagine non prodotti naturalmente, ma in maniera soprannaturale."}
{"id": "2124960", "revid": "111319", "url": "https://it.wikipedia.org/wiki?curid=2124960", "title": "Hanna-Maria Seppaelae", "text": ""}
{"id": "2124966", "revid": "757396", "url": "https://it.wikipedia.org/wiki?curid=2124966", "title": "Be\u015fikta\u015f Jimnastik Kul\u00fcb\u00fc (pallacanestro maschile)", "text": "Il Be\u015fikta\u015f Jimnastik Kul\u00fcb\u00fc Erkek Basketbol Tak\u0131m\u0131 \u00e8 una societ\u00e0 di pallacanestro di Istanbul, in Turchia, facente parte della polisportiva Be\u015fikta\u015f Jimnastik Kul\u00fcb\u00fc. Noto per ragioni di sponsorizzazione anche come Be\u015fikta\u015f Milangaz, gioca le partite casalinghe alla BJK Akatlar Arena, ed ha anche una squadra femminile.\nStoria.\nIl club cestistico viene fondato nel 1933 e dal 1940 ha sempre militato nella massima divisione turca con l'eccezione della stagione 1988/89. Fino agli anni recenti il club non aveva raccolto grandi successi, affermandosi come campione di Turchia una sola volta nel 1975. Il club non riusc\u00ec ad affermarsi nemmeno in campo europeo, toccando il suo massimo risultato con i quarti di finale in Coppa Korac ed in ULEB Cup. Il nome del Besiktas inizia ad essere famoso in Europa e nel mondo quando ingaggia Allen Iverson per la stagione 2010-2011. Nonostante il clamore suscitato dall'acquisto, \"The Answer\" non dar\u00e0 l'apporto sperato e la stagione si concluder\u00e0 senza titoli.\nLa stagione seguente i bianconeri ci riprovano, mettendo sotto contratto Deron Williams, fino al termine del lockout NBA 2011-2012, ancora senza ottenere risultati. Per il campionato 2011-2012 il coach Ergin Ataman decide di rivoluzionare la squadra, riuscendo a creare un team solido e forte, senza rinunciare al talento di giocatori come Carlos Arroyo, David Hawkins e Marcelus Kemp. Al termine della stagione il club completa uno strepitoso \"Grand Slam\" vincenco tutti e tre i trofei a cui ha preso parte, cio\u00e8 il campionato turco, la coppa di Turchia e la coppa europea EuroChallenge, divenendo la seconda squadra turca di sempre ad affermarsi in una competizione europea. La fame di vittorie non finisce qui, ed anche il campionato 2012-13 inizia con un nuovo trofeo conquistato, la prima Coppa del Presidente della storia del club.\nRoster 2021-2022.\n\"Aggiornato al 14 gennaio 2022.\"\nNumeri ritirati.\n8 Deron Williams"}
{"id": "2124970", "revid": "114038248", "url": "https://it.wikipedia.org/wiki?curid=2124970", "title": "Effetto Sabato", "text": "Effetto Sabato \u00e8 stato un talk show italiano, andato in onda su Rai 1 dal 2007 al 2009, il sabato dalle ore 14:30 alle 17:00.\nIl programma.\nLa prima edizione del programma, trasmessa tra il 2007 e il 2008, \u00e8 stata condotta da Elisa Isoardi con la partecipazione di Giampiero Galeazzi, delle voci fuori campo di Massimo Cirri e Filippo Solibello e della comicit\u00e0 di Maurizio Battista.\nNella seconda edizione, avviata il 13 dicembre 2008, la conduzione \u00e8 stata affidata a Luca Calvani e Lorella Landi, con gli interventi comici di Pino Campagna. Le voci fuori campo sono di Giorgio Lauro e Filippo Solibello.\nIl programma tratta di attualit\u00e0, ospita personaggi dello spettacolo e racconta storie e fatti da tutto il mondo. Spazio anche allo sport, commentato dal citato Giampiero Galeazzi.\nEntrambe le edizioni non ottengono grandi consensi da parte del pubblico. La media di entrambe le due edizioni \u00e8 di circa 1.300.000 per uno share del 10%. Negli ultimi mesi del 2009 il programma viene sostituito con \"Le amiche del sabato\", spin-off de \"La vita in diretta\", condotto sempre da Lorella Landi con Danilo Fumiento."}
{"id": "2124972", "revid": "767487", "url": "https://it.wikipedia.org/wiki?curid=2124972", "title": "Andronico (nome)", "text": "Origine e diffusione.\nDeriva dal greco \u0391\u03bd\u03b4\u03c1\u03cc\u03bd\u03b9\u03ba\u03bf\u03c2 (\"Andron\u00eckos\"), composto da \u1f00\u03bd\u03b4\u03c1\u03cc\u03c2 (\"andros\", genitivo di \u1f00\u03bd\u03ae\u03c1, \"aner\", \"uomo\", come in Andrea) e \u03bd\u03b9\u03ba\u03b7 (\"nik\u00e9\", \"vittoria\"), quindi significa \"[uomo] vittorioso\" o \"vittoria di un uomo\" o \"vincitore di guerrieri\". Gli stessi elementi, disposti invertiti, compongono il nome Nicandro e, secondo alcune interpretazione, anche il nome Nicanore.\nIl nome \u00e8 presente nella Bibbia, dove Andronico (assieme a Giunia) \u00e8 salutato da Paolo nella sua lettera ai Romani (). Anticamente era molto comune nell'Oriente cristiano (venne portato da svariati santi orientali e imperatori bizantini), mentre non prese piede nei territori romani pi\u00f9 occidentali; la sua diffusione odierna in Italia \u00e8 molto scarsa, debolmente sostenuta dal culto dei santi cos\u00ec chiamati.\nOnomastico.\nL'onomastico pu\u00f2 essere festeggiato in memoria di pi\u00f9 santi, alle date seguenti:"}
{"id": "2124975", "revid": "104458", "url": "https://it.wikipedia.org/wiki?curid=2124975", "title": "Gauthier de Tessi\u00e8res", "text": "Biografia.\nStagioni 1997-2005.\nAttivo in gare FIS dal novembre del 1996, ed esord\u00ec in Coppa Europa il 7 dicembre 1998 a Valloire in slalom gigante (40\u00ba). Il primo risultato importante della carriera arriv\u00f2 nel febbraio del 2001, quando conquist\u00f2 la medaglia di bronzo nel supergigante ai Mondiali juniores di Verbier. L'esordio in Coppa del Mondo avvenne il 9 dicembre 2001 nello slalom gigante di Val-d'Is\u00e8re, in cui si piazz\u00f2 25\u00ba conquistando cos\u00ec i suoi primi punti nel circuito.\nIn Coppa Europa ottenne il primo podio il 15 febbraio 2001 a Ravascletto in slalom gigante (2\u00ba) e la prima vittoria il 15 gennaio 2002 a San Martino di Castrozza nella medesima specialit\u00e0. Negli anni successivi non raccolse risultati particolarmente significativi in Coppa del Mondo, a parte due quindicesimi posti. Al suo esordio iridato, Bormio/Santa Caterina Valfurva 2005, non concluse la prova di slalom gigante.\nStagioni 2006-2009.\nDebutt\u00f2 ai Giochi olimpici invernali a , dove si classific\u00f2 39\u00ba nel supergigante e non concluse lo slalom gigante; l'anno dopo ai Mondiali di \u00c5re fu 22\u00ba nel supergigante e 29\u00ba nello slalom gigante.\nIl 13 dicembre 2008 conquist\u00f2 il suo unico podio in Coppa del Mondo: in quella data arriv\u00f2 infatti terzo sulle nevi di casa di Val-d'Is\u00e8re, in slalom gigante, grazie all'ottima seconda manche disputata, nella quale, partendo per primo (dopo la prima frazione era infatti 30\u00ba), sfrutt\u00f2 al meglio la pista e si rese cos\u00ec protagonista di una grande rimonta. Ai Mondiali di quell'anno, disputati nella medesima localit\u00e0 francese, si classific\u00f2 11\u00ba nel supergigante e 15\u00ba nello slalom gigante.\nStagioni 2010-2014.\nAi XXI Giochi olimpici invernali di , sua ultima presenza olimplica, si classific\u00f2 31\u00ba nel supergigante e non concluse lo slalom gigante; l'anno dopo ai Mondiali di Garmisch-Partenkirchen vinse la medaglia d'oro nella gara a squadre (partecipando come riserva) e fu 9\u00ba nello slalom gigante. Il 22 febbraio 2012 conquisto a Sella Nevea in supergigante la sua ultima vittoria, nonch\u00e9 ultimo podio, in Coppa Europa.\nAi Mondiali di Schladming 2013, suo congedo iridato, colse il miglior risultato individuale in carriera, riuscendo a conquistare la medaglia d'argento iridato nel supergigante. Il 26 gennaio 2014 disput\u00f2 la sua ultima gara in Coppa del Mondo, il supergigante di Kitzb\u00fchel che chiuse al 48\u00ba posto, e al termine di quella stessa stagione 2013-2014 si ritir\u00f2 dalle competizioni; la sua ultima gara fu lo slalom speciale dei Campionati mondiali militari 2014, il 27 marzo a Pampeago, non completato da De Tessi\u00e8res.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante\nGS = slalom gigante"}
{"id": "2124978", "revid": "729019", "url": "https://it.wikipedia.org/wiki?curid=2124978", "title": "Sneakernight", "text": "Sneakernight \u00e8 il primo singolo tratto da \"Identified\", il secondo album di Vanessa Hudgens.\n\u00c8 stato presentato a Radio Disney l'11 aprile 2008, e da maggio 2008 \u00e8 stato possibile scaricare il brano da iTunes.\nIl singolo \u00e8 rimasto 9 settimane nella classifica \"Hot Dance Club Pay\" di Billboard e ha raggiunto la posizione #8.\nVideo.\nLa premi\u00e8re del videoclip di \"Sneakernight\" \u00e8 stata mandata in onda su Disney Channel il 13 giugno 2008.\nLa protagonista del video \u00e8 la stessa Vanessa Hudgens, che, insieme ad alcune sue amiche, si reca a un party il cui tema principale \u00e8 il ballo. Il video \u00e8 stato anche mezzo di pubblicit\u00e0 per la Sears by Ecko, in quanto la Hudgens e tutte le comparse del video indossano le sneakers della succitata marca, di cui la cantante \u00e8 testimonial.\nRemix.\nDi \"Sneakernight\" sono stati realizzati diversi remix ed \u00e8 anche pubblicata una raccolta di remix chiamata \"Sneakernight The Remixes!\".\nClassifiche.\nNell'Australian ARIA Singles Chart riesce a raggiungere la 94\u00aa posizione.\nNella Canadian Hot 100 la 95\u00b0.\nNella German Singles Chart la 98\u00b0.\nNell'U.S. Billboard Hot 100 l'88\u00b0.\nNell'U.S. Billboard Hot Dance Club Play l'8 posizione.\nIn Italia, nella classifica di TRL (Total Request Live), raggiunge la 4 posizione, fermandosi per diversi giorni alla 6\u00aa,poi la 7\u00b0."}
{"id": "2124980", "revid": "767487", "url": "https://it.wikipedia.org/wiki?curid=2124980", "title": "Attacco alla base spaziale U.S.", "text": "Attacco alla base spaziale U.S. (\"Gog\") \u00e8 un film di fantascienza stereoscopico diretto da Herbert L. Strock.\nTrama.\nUn investigatore deve fare luce su alcuni misteriosi omicidi di scienziati all'interno di una segretissima base sotterranea, dove si sperimentano tecniche innovative per i viaggi interstellari, tra cui ibernazione, forza centrifuga, assenza di gravit\u00e0, energia atomica. Dopo uccisioni, indagini e sabotaggi, la colpa ricade su di una fantomatica potenza straniera che, controllando il moderno computer che comanda la base e che agisce tramite due automi di moderna concezione, vuole sabotare la base stessa e l'intero progetto spaziale americano."}
{"id": "2124985", "revid": "124132344", "url": "https://it.wikipedia.org/wiki?curid=2124985", "title": "Ferdinando Marinelli", "text": "Biografia.\nDopo essersi laureato giovanissimo presso la facolt\u00e0 di giurisprudenza dell'Universit\u00e0 di Bari con una tesi in diritto penale il cui relatore fu Aldo Moro, nei primi anni del dopoguerra, divenne allievo dello studio legale Ungaro di Roma e del celebre penalista Alfredo De Marsico di Sala Consilina. Collabor\u00f2 per oltre quaranta anni alla \"Rivista di Diritto Penale\", fondata da Filippo Ungaro.\nDi formazione cattolica, Dino Marinelli ricopr\u00ec numerosi incarichi politici per il Movimento Sociale Italiano - Destra Nazionale a tutti i livelli istituzionali: dapprima consigliere comunale a Torremaggiore e San Severo, consigliere alla Provincia di Foggia e consigliere alla Regione Puglia, negli anni settanta fu eletto deputato alla Camera, e divenne componente della Commissione Sanit\u00e0. Eletto al Senato della Repubblica negli anni novanta, fu vicepresidente della Commissione Affari Costituzionali.\nNel 1998, in occasione dei cinquanta anni di professione forense, fu insignito della Toga d'Oro da parte del Consiglio dell'Ordine degli Avvocati presso il Tribunale di Lucera. Si spense nella notte di Natale del 1999, amorevolmente assisto da sua moglie Ada."}
{"id": "2124987", "revid": "486946", "url": "https://it.wikipedia.org/wiki?curid=2124987", "title": "4\u00b0 Psychological Operations Group", "text": ""}
{"id": "2124989", "revid": "287204", "url": "https://it.wikipedia.org/wiki?curid=2124989", "title": "Gauthier De Tessieres", "text": ""}
{"id": "2124990", "revid": "1318658", "url": "https://it.wikipedia.org/wiki?curid=2124990", "title": "Palazzo Belimbau", "text": "Il palazzo Belimbau, detto anche palazzo Antoniotto Cattaneo o Palazzo Francesco De Ferrari, \u00e8 un edificio sito in piazza della Nunziata al civico 2 a Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO.\nStoria.\nIl palazzo fu inizialmente edificato da Antoniotto Cattaneo, appartenente all'antica nobilt\u00e0 genovese, che termin\u00f2 la costruzione dell'edificio nel 1594.\nLa dimora divenne quindi propriet\u00e0 di Francesco De Ferrari, che con la moglie Delia Giustiniani, tra il 1604 e il 1611, affidando probabilmente l'opera all'architetto Ceresola detto il Vannone, la ristruttur\u00f2 e la un\u00ec ad un\u2019altra sua residenza attigua, conferendo in tal modo all\u2019edificio l\u2019attuale consistenza architettonico-volumetrica.\nLa decorazione barocca.\nNel primo decennio del XVII secolo la famiglia incaric\u00f2 Lazzaro Tavarone (Genova 1556 - 1641), allievo di Luca Cambiaso, per la decorazione del palazzo con un vasto ciclo pittorico a tematica storico celebrativa, che si sarebbe dispiegato sulle pareti e le volte del vestibolo, dello scalone e di vari ambienti del piano nobile. Gli affreschi che decorano il vestibolo d'ingresso, che d\u00e0 accesso allo scalone monumentale, sono dedicati alla vita di Cleopatra. Al centro della volta, il riquadro principale raffigura la regina d'Egitto che naviga nelle acque del fiume Cnido, sulla grandiosa nave dalla poppa d'oro e dai remi d'argento, come narrato da Plutarco nelle sue Vite. Tutto attorno entro finte architetture dipinte sono racchiusi fantasiosi decori a grottesca di gusto ancora tardomanierista, intervallati da ritratti di condottieri a figura intera. Il ciclo dedicato a Cleopatra prosegue sullo scalone monumentale, dove \u00e8 rappresentato \"L'incontro di Antonio e Cleopatra\".\nGiunti al termine della scalinata, un vestibolo d'ingresso introduce al salone monumentale che si affaccia sulla balconata prospiciente Piazza dell'Annunziata, interamente rivestito dagli affreschi dedicati dal Tavarone alle \"Imprese di Cristoforo Colombo\". I personaggi e le vicende rappresentate sono tratti dalle \"Historie della vita e dei fatti di Cristoforo Colombo\" di Fernando Colombo, secondogenito del celebre navigatore, pubblicate a Venezia nel 1571. La narrazione delle vicende del navigatore genovese, di umili origini, giunto a compiere le eroiche imprese che lo resero immortale, allude alla storia del committente, Francesco De Ferrari, che aveva guadagnato il rango nobiliare a con le leges novae del 1575, sposando poi Delia Giustiniani, appartenente ad una delle famiglie di pi\u00f9 antica nobilt\u00e0, cui si allude invece nelle vicende della storia di Cleopatra.\nSecondo la consuetudine della decorazione pittorica cinquecentesca, anche qui la decorazione ha il fulcro principale in un vasto riquadro che copre il centro della volta, raffigurante l'episodio pi\u00f9 saliente, \u201cIsabella di Castiglia e Ferdinando d\u2019Aragona ricevono Colombo al ritorno dal nuovo mondo\u201d, quando il sovrano di Spagna abbraccia il navigatore genovese ritornato trionfante dall'impresa. Le dodici lunette alle pareti contengono altrettanti episodi della vita del navigatore, ciascuna corredata da putti con cartigli esplicativi che ne costituiscono una sorta di didascalia. Le pareti sono affrescate con sfondati prospettici a Trompe-l'\u0153il, che fingono paesaggi della riviera, finte architetture e alcuni personaggi, tra cui probabilmente l'artista stesso ed il suo committente, mentre sopra gli architravi sono raffigurati indios e putti reggenti i due stemmi di famiglia (De Ferrari e De Ferrari Giustiniani), nei quali il Tavarone sfodera la sua perizia nella rappresentazione dei nudi.\nAlcuni anni dopo il 1611, il palazzo pass\u00f2 di propriet\u00e0, per via femminile, ai Chiavari.\nDopo il 1768 pass\u00f2 ai Cambiaso che, a partire dal 1780, commissionarono una ristrutturazione generale dell\u2019edificio all\u2019architetto Giovanni Battista Pellegrini: la facciata verso la piazza, scandita da una quadratura mista, con un ordine architettonico di gusto classicista e specchiature ad affresco, e lo scalone, sono opera degli architetti Giovanni Battista Pellegrini e Bartolomeo Bernasconi, che nel 1785 diressero la ristrutturazione dell'edificio per la famiglia Cambiaso.\nNel 1815 fu residenza di papa Pio VII, prigioniero di Napoleone Bonaparte di passaggio a Genova, come ricorda un'iscrizione posta sul portale di ingresso al piano nobile.\nDopo il 1824, con il matrimonio di Marina Chiavari e Giovanni Battista Negrotto Cambiaso, il palazzo divenne propriet\u00e0 dei Negrotto Cambiaso.\nIl palazzo nel XX Secolo.\nNel 1890 il palazzo pass\u00f2 ai Cohen Belimbau - prima al banchiere genovese Enrico, poi al figlio Eugenio ed infine al nipote Enrico Luigi, ultimo erede della dinastia, deceduto senza prole nel 1991 - che trasformarono via via il palazzo in sede di uffici.\nLa manutenzione del tutto assente determin\u00f2, nel XX secolo, un rapido degrado dell'intero edificio. A ci\u00f2 si aggiunsero i seri danni prodotti ai cicli di affreschi, alle collezioni d'arte in esso contenute, ed al palazzo stesso, dai bombardamenti alleati dell'ottobre 1943, che danneggiarono gravemente anche il prospiciente Palazzo Nicol\u00f2 Lomellini e la navata destra della Basilica della Santissima Annunziata.\nNella seconda met\u00e0 del XX secolo, il palazzo fu sede del consolato francese, quindi ospit\u00f2 gli uffici per le opere universitarie di assistenza degli studenti, ed infine il nascente Centro di formazione permanente (PerForm), quest'ultimo tuttora presente.\nDopo la morte nel 1991 di Enrico Luigi, l'ultimo erede della dinastia Belimbau, l'anziana vedova, la signora Rossana Iannoni, rimasta unica erede del patrimonio universale della famiglia, don\u00f2 nel 2000 il palazzo all'Universit\u00e0 di Genova, con la clausola che l'Ateneo, accettando la donazione, non avrebbe potuto alienare la propriet\u00e0 dell'edificio fino alla sua morte, avvenuta nel settembre 2007. L'Universit\u00e0 ha perci\u00f2 iniziato, col finanziamento congiunto di Comune e Fondazione Carige, i lavori di restauro sul tetto e sulla facciata, completati nel 2004.\nNel settembre 2007, col decesso della vedova Belimbau, ed il conseguente venir meno per l'Ateneo del vincolo che impediva l'alienazione del bene donato, l'Universit\u00e0 valut\u00f2 l'ipotesi di procedere alla sua vendita, per coprire il buco di bilancio da 15 milioni di euro nel frattempo emerso, che venne poi tuttavia appianato senza ricorrere a questa soluzione.\nNel 2009, le principali istituzioni locali coinvolte, come parte di un pi\u00f9 ampio progetto di ristrutturazione degli edifici di propriet\u00e0 dell'Ateneo per un investimento complessivo di circa 110 milioni di euro di cui faceva parte anche il restauro di Palazzo Belimbau, concordarono sulla necessit\u00e0 di trasferimento a Palazzo Belimbau, previa ristrutturazione degli spazi interni da destinare a tal fine, di una parte degli uffici amministrativi fino a quel tempo situati nei vicini Palazzo Cristoforo Spinola e Palazzo Filippo Lomellini, nei quali l'Ateneo era ancora locatario (nel primo dei due palazzi lo \u00e8 tuttora). Poich\u00e9 la ristrutturazione auspicata non ha avuto luogo per alcuni motivi, compresa l'assenza degli ingenti fondi necessari, il trasferimento di tali uffici non \u00e8 stato pi\u00f9 realizzato.\nNell'agosto 2016 il governo ha stanziato un contributo di 1,4 milioni di euro per la ristrutturazione degli spazi interni del palazzo.\nL'edificio, costituito di una superficie interna di circa 3300 m\u00b2 ospita unicamente uffici universitari, salvo il piano terra nel quale sono presenti anche alcune attivit\u00e0 commerciali. Attualmente il palazzo \u00e8 sede dei seguenti uffici: Servizio Apprendimento Permanente (ex Perform, Centro di Formazione Permanente), ubicato al II Piano (piano nobile) e per la parte amministrativa al I Piano; Servizio Interventi Straordinari e Servizio Progettazione e Sviluppo Edilizio, rispettivamente al I e al IV Piano; e Sportello Unico Studenti di Scienze Sociali (ex Segreteria Studenti di Scienze Sociali), al civico 9R di Piazza della Nunziata (angolo via delle Fontane).\nIl piano nobile del palazzo, contenente gli elementi di maggior pregio, \u00e8 periodicamente aperto alle visite da parte del pubblico, nell'ambito dell'evento dei Rolly Days."}
{"id": "2124992", "revid": "287204", "url": "https://it.wikipedia.org/wiki?curid=2124992", "title": "Dabhoi", "text": " \nDabhoi \u00e8 una suddivisione dell'India, classificata come \"municipality\", di 54.930 abitanti, situata nel distretto di Vadodara, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 22\u00b0 10' 60 N e 73\u00b0 25' 60 E e ha un'altitudine di 98 .\nSociet\u00e0.\nEvoluzione demografica.\nAl censimento del 2001 la popolazione di Dabhoi assommava a 54.930 persone, delle quali 28.560 maschi e 26.370 femmine. I bambini di et\u00e0 inferiore o uguale ai sei anni assommavano a 5.743, dei quali 3.083 maschi e 2.660 femmine. Infine, coloro che erano in grado di saper almeno leggere e scrivere erano 37.482, dei quali 21.317 maschi e 16.165 femmine."}
{"id": "2124994", "revid": "767487", "url": "https://it.wikipedia.org/wiki?curid=2124994", "title": "Larry Flynt - Oltre lo scandalo", "text": "Larry Flynt - Oltre lo scandalo (\"The People vs. Larry Flynt\") \u00e8 un film del 1996, diretto da Milo\u0161 Forman.\nTrama.\nNegli Stati Uniti degli anni Settanta l'eccentrico e anticonformista imprenditore Larry Flynt, dopo alterne vicende lavorative e aiutato dalla quarta moglie Althea e dal fratello Jimmy, fonda \"Hustler\", una rivista pornografica che diventa in breve tempo un vero e proprio caso mediatico. Lo stile alternativo, gli scoop e le foto particolarmente spinte scandalizzano i puritani e le comunit\u00e0 religiose che intraprendono vere e proprie crociate anche legali per obbligare Flynt a cambiare registro.\nSi susseguono i processi durante i quali l'istrionico Larry, difeso dall'avvocato e amico Alan Isaacman, d\u00e0 spettacolo e controbatte sempre allo stesso modo, invocando il Primo Emendamento. L'opinione pubblica \u00e8 spaccata e nel frattempo Larry e Althea, ormai ricchissimi, conducono una vita folle e sregolata, dediti alle droghe, al sesso promiscuo e a ogni tipo di eccesso fino a che Larry non finisce in carcere. In seguito a questa traumatizzante esperienza viene avvicinato da Ruth Carter, sorella del Presidente Jimmy, che lo converte al culto dei Cristiani Evangelici.\nIl fervore mistico non ferma per\u00f2 le attivit\u00e0 di Hustler, generando un grottesco controsenso tra religione e immoralit\u00e0. Usciti dall'ennesima udienza, Larry e Isaac subiscono un attentato in cui l'editore ha la peggio: dei colpi di fucile lo paralizzano dalla vita in gi\u00f9. Preda di atroci dolori, Flynt diviene dipendente dai farmaci antidolorifici, mentre la tossicodipendenza di Althea inizia ad assumere tratti drammatici. La sua nuova condizione lo porta ad un totale rifiuto di Dio e di ogni religione, mentre i processi per oscenit\u00e0 continuano e a questi si sommano dei nuovi guai giudiziari: lo stimato reverendo e telepredicatore Jerry Falwell querela Larry Flynt per una vignetta apparsa su \"Hustler\" da lui ritenuta offensiva e lesiva della dignit\u00e0.\nLarry, ormai allo sbando, non \u00e8 pi\u00f9 in grado di reggere tanta pressione e si lascia andare a comportamenti sconsiderati e provocatori durante le udienze (indossa una bandiera americana a mo' di pannolino e manda platealmente a quel paese l'intera Corte). Solo Althea gli rimane sempre accanto, perch\u00e9 anche l'amico Isaacman lo abbandona, stanco e umiliato dalle sue intemperanze. Purtroppo la salute della donna diviene sempre pi\u00f9 precaria finch\u00e9 non si scopre che \u00e8 malata di AIDS. Dopo l'operazione chirurgica che fa finalmente cessare i dolori e lo libera dallo stordimento dei farmaci da cui dipendeva, Flynt pu\u00f2 riprendere le redini della sua rivista, ma la serenit\u00e0 \u00e8 ancora lontana dal tornare perch\u00e9 Althea ha una crisi e muore nella vasca da bagno.\nDopo aver sentito il Reverendo in televisione definire l'AIDS come una punizione divina per i peccatori, Flynt torna da Isaacman e lo convince a rivolgersi alla Corte suprema per impugnare la sentenza che lo obbligava a risarcire Falwell per danni psicologici. L'ultima sentenza finalmente sancisce la libert\u00e0 di Larry Flynt di continuare a pubblicare la sua rivista: la battaglia \u00e8 quindi vinta. Nell'ultima sequenza del film vediamo Flynt che guarda un video di Althea, promettendole di continuare a vivere ed a combattere per lei.\nProduzione.\nProdotto da Oliver Stone che avrebbe voluto esserne il regista, e dalle societ\u00e0 Columbia Pictures Corporation, Filmhaus Illusion Entertainment, Ixtlan, Phoenix Pictures.\nCast.\nIl vero Larry Flynt ha partecipato come attore al film interpretando la parte del giudice Morrissey.\nData di uscita.\nLa prima fu al New York Film Festival il 13 ottobre 1996. Il film venne distribuito in varie nazioni, fra cui:\nIncassi.\nIl film ha incassato oltre 20 milioni di dollari nel mercato statunitense.\nCritica.\nIl film affronta la delicata questione della libert\u00e0 d'espressione e riesce a commuovere lo spettatore con un tocco di furbizia.\nIl portale Rotten Tomatoes lo premia con 89% dei giudizi positivi, una media di 7,69/10 basata su 54 recensioni. Sul sito Metacritic, invece, il film raggiunge un punteggio di 79/100, basato su 24 critiche."}
{"id": "2125002", "revid": "1543377", "url": "https://it.wikipedia.org/wiki?curid=2125002", "title": "Municipalit\u00e0 locale di Dr J.S. Moroka", "text": "Dr J.S. Moroka \u00e8 una municipalit\u00e0 locale (in inglese Dr J.S. Moroka Local Municipality) appartenente alla municipalit\u00e0 distrettuale di Nkangala della provincia di Mpumalanga in Sudafrica. \nIn base al censimento del 2001 la sua popolazione \u00e8 di 243.313 abitanti.\nIl suo territorio si estende su una superficie di ed \u00e8 suddiviso in 30 circoscrizioni elettorali (\"wards\"). Il suo codice di distretto \u00e8 MP316.\nGeografia fisica.\nConfini.\nLa municipalit\u00e0 locale di Dr J.S. Moroka confina a nord e a ovest con quella di Belabela (Waterberg/Limpopo), a nord con quella di Mookgopong (Waterberg/Limpopo), a est con quelle di Greater Marble Hall e Elias Motsoalendi (Greater Sekhukhune/Limpopo), a sud con quella di Thembisile e a ovest con quella di Nokeng tsa Taemane (Metsweding/Gauteng)."}
{"id": "2125007", "revid": "599013", "url": "https://it.wikipedia.org/wiki?curid=2125007", "title": "Pamplona (disambigua)", "text": ""}
{"id": "2125008", "revid": "1318658", "url": "https://it.wikipedia.org/wiki?curid=2125008", "title": "Havre - Caumartin (metropolitana di Parigi)", "text": "Havre \u2014 Caumartin \u00e8 una stazione delle linee 3 e 9 della metropolitana di Parigi ed \u00e8 ubicata nel IX \"arrondissement\" di Parigi.\nLa stazione.\nLa stazione Caumartin \u00e8 stata inaugurata il 19 ottobre 1904, in occasione dell'apertura della prima tratta della linea 3 fra le stazioni di \"Avenue de Villiers\" (oggi \"Villiers\") e \"P\u00e8re Lachaise\". Essa acquis\u00ec il nome attuale nel 1926.\nSi trova all'intersezione di \"rue de Caumartin\" e \"boulevard Haussmann\" e a un centinaio di metri da \"rue du Havre\".\nLa \"rue du Havre\" conduce all'ingresso della gare Saint-Lazare.\nIl nome della stazione \u00e8 un omaggio al marchese di Saint-Ange, Antoine-Louis Lefebvre de Caumartin che fu prevosto a Parigi nel XVIII secolo."}
{"id": "2125009", "revid": "647919", "url": "https://it.wikipedia.org/wiki?curid=2125009", "title": "Otto millimetri", "text": ""}
{"id": "2125013", "revid": "339392", "url": "https://it.wikipedia.org/wiki?curid=2125013", "title": "Morfologia dell'Indoeuropeo", "text": ""}
{"id": "2125015", "revid": "339392", "url": "https://it.wikipedia.org/wiki?curid=2125015", "title": "Fonologia dell'Indoeuropeo", "text": ""}
{"id": "2125017", "revid": "113148032", "url": "https://it.wikipedia.org/wiki?curid=2125017", "title": "Scudo di Battersea", "text": "Lo scudo di Battersea \u00e8 uno scudo cerimoniale celtico, ritrovato nel 1857 nelle acque del Tamigi ed esposto al British Museum (stanza 50). Realizzato in bronzo, \u00e8 probabilmente il pi\u00f9 famoso prodotto dell'et\u00e0 del Ferro in Britannia. Prende il nome dal luogo di ritrovamento, situato lungo il Tamigi, probabilmente nei pressi del ponte sospeso noto come Chelsea Bridge.\nLo scudo era destinato a un uso ostentativo, cerimoniale o votivo, ma non bellico: forse si trattava di un'arma di gala o da parata oppure di un oggetto destinato all'offerta rituale a qualche divinit\u00e0 acquatica o ctonia, secondo un uso attestato da molte altre deposizioni, rinvenute sia nel Tamigi sia in altri corsi d'acqua della Britannia e dell'Irlanda.\nVarie sono le proposte per una collocazione cronologica: la datazione suggerita dall'allestimento museale londinese spazia tra il 350 e il 50 a.C., ma alcuni autori si spingono fino alla prima met\u00e0 del I secolo d.C.. Nonostante le supposte influenze stilistiche dell'arte romana e l'influsso mediterraneo suggerito dall'uso dello smalto rosso, lo si ritiene comunque un prodotto dell'arte insulare, grazie al parallelo stilistico offerto dall'umbone fortemente in rilievo, che trova riscontro in altri oggetti simili.\nRealizzazione.\nIl reperto conservato al British Museum consiste esclusivamente della lamina bronzea esterna che originariamente ricopriva un supporto ligneo, deperitosi nel tempo. L'unione dei due elementi formava uno scudo dalla forma allungata, il tipico scudo degli antichi Britanni nell'immaginario popolare. Analisi spettrofotometriche di assorbimento atomico condotte dal museo londinese hanno fornito la composizione atomica della lega metallurgica, che risulta costituita per l'85% da rame, per il 10% da stagno e per il 5% da piombo. Le analisi fanno altres\u00ec ritenere che la superficie dell'oggetto non sia mai stata sottoposta a un procedimento di doratura.\nLo scudo si compone di pi\u00f9 parti - 4 lamine e tre pannelli decorati - racchiusi da una fascia perimetrale. La giunzione tra i componenti \u00e8 assicurata da rivetti, di cui per\u00f2 non sono visibili le teste, volutamente occultate dalla parziale sovrapposizione dei bordi dei pezzi e delle rondelle, in corrispondenza dei punti di giunzione tra lamine e rondelle metalliche con il supporto ligneo soggiacente.\nL'elevata qualit\u00e0 artistica del manufatto - tra i pi\u00f9 rappresentativi dell'arte celtica in Britannia - ne fa un prodotto quasi privo di riscontri nel panorama dell'et\u00e0 del ferro insulare: del maestro che lo ha lavorato, non si conosce altro oggetto se non questo.\nTecniche impiegate.\nLa superficie \u00e8 lavorata a sbalzo ed esaltata da rilievi e dalle punzonature, tecniche di cui l'artista si \u00e8 servito per realizzare una decorazione a cerchi con motivi a palmette e a \"S\" interlacciate in configurazioni spiraleggianti, che si sviluppano secondo uno schema geometrico spiccatamente simmetrico.\nDecorazione.\nLa decorazione, sebbene nello stile tipico di La T\u00e8ne, \u00e8 piuttosto peculiare: \u00e8, infatti, interamente racchiusa nel perimetro di tre rondelle borchiate, disposte simmetricamente in verticale, e distribuite sulla sagoma leggermente sciancrata dello scudo; la rondella in posizione centrale, pi\u00f9 grande, si avvicina quasi a toccare il bordo, in corrispondenza della massima depressione della sciancratura mediana: affiancate in verticale vi sono le due rondelle pi\u00f9 piccole. Al centro della rondella pi\u00f9 grande, in corrispondenza del punto in cui si innestava l'impugnatura interna dello scudo, \u00e8 racchiuso l'umbone centrale, piuttosto prominente, che trova un parallelo nello scudo rotondo di Wandsworth.\nLa decorazione \u00e8 completata dall'applicazione di 26 inserti in smalto vitreo opaco di colore rosso, in quattro diverse dimensioni, il pi\u00f9 grande dei quali \u00e8 montato sull'umbone centrale: per migliorare la tenuta dell'applicazione, la sede in cui \u00e8 incastonata la pasta vitrea \u00e8 un incavo irruvidito, scandito e innervato da una griffe in rilievo di forma svasticoide, con funzione strutturale e decorativa. Analisi compiute sulla pasta vitrea ne suggeriscono l'origine mediterranea.\nLo sviluppo della decorazione sembra seguire, a prima vista, una logica puramente astratta, ma un esame pi\u00f9 attento rivela allusioni antropomorfe, con la riproduzione di una variet\u00e0 di volti.\nDimensioni.\nIl manufatto misura 77,7 centimetri in altezza per una larghezza massima di 35,7 cm in corrispondenza delle due rondelle pi\u00f9 piccole. La larghezza minima (34,1) viene raggiunta, invece, in corrispondenza dell'asse orizzontale mediano, dove la lieve sciancratura comporta un restringimento della sagoma dello scudo.\nIl peso attuale, che ovviamente non tiene conto delle parti andate perdute, \u00e8 di 3,4 chilogrammi.\nDatazione.\nDi difficile soluzione \u00e8 il problema della datazione dell'oggetto, sia per l'assenza di un contesto archeologico, sia, soprattutto, a causa della peculiarit\u00e0 della decorazione che, sebbene riconoscibilmente iscrivibile nello stile artistico lateniano, non \u00e8 tuttavia strettamente comparabile ad altri manufatti.\nLa simmetria della composizione e la forma sciancrata hanno spinto alcuni a ravvisarvi il risultato di un'influenza artistica romana, con una datazione conseguentemente tarda, tra il I secolo a.C. e l'inizio del I secolo d.C., cio\u00e8 di poco precedente o a cavallo della conquista romana della Britannia.\nA conferma di questa datazione tarda, vi sarebbero anche le stesse applicazioni di smalto rosso: queste, secondo alcuni autori, rappresentano un'acquisizione risalente a un'epoca prossima o coincidente alla conquista romana; ma anche l'accettazione di quest'ultima ipotesi, non \u00e8 esente da difficolt\u00e0 su alcuni pezzi.\nUn nuovo accurato studio, condotto nel 1980, ha comportato lo smontaggio e il rimontaggio dei pezzi di cui lo scudo si compone: pur non giungendo a conclusioni definitive, lo studio ha suggerito come possibile una ben pi\u00f9 precoce datazione al III secolo a.C.."}
{"id": "2125022", "revid": "1442080", "url": "https://it.wikipedia.org/wiki?curid=2125022", "title": "American Basketball Association 2004-2005", "text": "La stagione di American Basketball Association 2004-2005 fu la 4\u00aa stagione della nuova ABA. La stagione fin\u00ec con la vittoria degli Arkansas RimRockers, che sconfissero i Bellevue Blackhawks per 118 a 103 nella finale unica disputata.\nEntrarono a far parte della Lega altre trentuno franchigie: gli Arkansas RimRockers, gli Atlanta Vision, i Bellevue Blackhawks, i Boston Frenzy, i Calgary Drillers, i Carolina Thunder, i Central Valley Dawgs, i Chicago Soldiers, i Cincinnati Monarchs, i Colorado Storm, i Detroit Wheels, gli Harlem Strong Dogs, gli Hermosillo Seris, i Kentucky Colonels, i Jacksonville Wave, i Los Angeles Stars, i Louisiana Cajun Pelicans, i Maryland Nighthawks, i Mississippi Stingers, i Nashville Rhythm, i New Jersey SkyCats, gli Oklahoma City Ballhawgs, gli Ontario Warriors, gli Orange County Buzz, i Pennsylvania Pit Bulls, i Philadelphia Fusion, i Portland Reign, i Reigning Knights of Georgia, i St. Louis Flight, i Texas Tycoons, gli Utah Snowbears.\nInfine i Jersey Squires si trasferirono a Filadelfia diventando i Philadelphia Colonials, e i Tijuana Diablos cambiarono nome in Tijuana Dragons."}
{"id": "2125023", "revid": "1543377", "url": "https://it.wikipedia.org/wiki?curid=2125023", "title": "Municipalit\u00e0 locale di Emakhazeni", "text": "Emakhazeni \u00e8 una municipalit\u00e0 locale (in inglese Emakhazeni Local Municipality) appartenente alla municipalit\u00e0 distrettuale di Nkangala della provincia di Mpumalanga in Sudafrica. \nIn base al censimento del 2001 la sua popolazione \u00e8 di 43.008 abitanti. Questa municipalit\u00e0 locale \u00e8 anche chiamata Highlands.\nIl suo territorio si estende su una superficie di ed \u00e8 suddiviso in 7 circoscrizioni elettorali (\"wards\"). Il suo codice di distretto \u00e8 MP314.\nGeografia fisica.\nConfini.\nLa municipalit\u00e0 locale di Emakhazeni confina a nord con quelle di Elias Motsoalendi (Greater Sekhukhune/Limpopo) e Thaba Chweu (Ehlanzeni), a est con quella di Mbombela Hall (Ehlanzeni), a sud con quella di Albert Luthuli (Gert Sibande) e a ovest con quella di Steve Tshwete."}
{"id": "2125026", "revid": "287204", "url": "https://it.wikipedia.org/wiki?curid=2125026", "title": "Dahegam", "text": " \nDahegam (o Dehgam) \u00e8 una suddivisione dell'India, classificata come \"municipality\", di 38.083 abitanti, situata nel distretto di Gandhinagar, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 10' 0 N e 72\u00b0 49' 0 E e ha un'altitudine di 72 .\nSociet\u00e0.\nEvoluzione demografica.\nAl censimento del 2001 la popolazione di Dahegam assommava a 38.083 persone, delle quali 19.883 maschi e 18.200 femmine. I bambini di et\u00e0 inferiore o uguale ai sei anni assommavano a 5.331, dei quali 2.865 maschi e 2.466 femmine. Infine, coloro che erano in grado di saper almeno leggere e scrivere erano 24.894, dei quali 14.427 maschi e 10.467 femmine."}
{"id": "2125029", "revid": "1543377", "url": "https://it.wikipedia.org/wiki?curid=2125029", "title": "Citt\u00e0 del New Hampshire", "text": "Lista delle citt\u00e0 del New Hampshire, Stati Uniti d'America, comprendente tutti i comuni dello Stato (\"city\" e \"town\") e i centri minori censiti anche se privi di un'amministrazione comunale (\"purchase\", \"grant\" e \"location\").\nI dati sono dell'USCB riferiti al censimento del 2000 e ad una stima del 01-07-2007."}
{"id": "2125031", "revid": "1776051", "url": "https://it.wikipedia.org/wiki?curid=2125031", "title": "Apocalyptic Feasting", "text": "Apocalyptic Feasting \u00e8 il primo album pubblicato dalla band technical death metal Brain Drill.\nStoria.\nNell'agosto del 2007, approvarono un patto globale con l'etichetta Metal Blade Records, e poco dopo il quartetto comprendente i membri: il chitarrista Dylan Ruskin, il cantante Steve Rahjen, il bassista Jeff Hughell e batterista Marco Pitruzzella, registrarono con il produttore Zack Ohren, il loro album di debutto per intero a Castel Ultimate Studios, a Oakland,in California.\nLa critica.\nApocalyptic Feasting fu considerato positivamente dalle critiche; i critici, per la maggior parte, espressero ammirazione per il lavoro della band. Il critico di Allmusic Thom Jurek dichiar\u00f2 che il modo di suonare la chitarra di Dylan Ruskin \u00e8 \"utterly fast\" (tradotto letteralmente \"interamente veloce\") e il modo di suonare il basso di Jeff Hughell \u00e8 \"selvaggiamente originale e ultra-pesante come i Meshuggah\".\nTracce.\nTutte le canzoni sono state scritte da Dylan Ruskin e Steve Rathjen."}
{"id": "2125032", "revid": "228587", "url": "https://it.wikipedia.org/wiki?curid=2125032", "title": "Abito impero", "text": "Con abito impero, o abito in stile impero si intende un particolare tipo di abito da donna. Caratteristica dell'abito impero \u00e8 la vita molto alta, appena sotto il seno, che scende con una gonna lunga e dritta. Spesso sono dotati di una scollatura molto profonda, di un nastro o una cintura legati sotto il seno, e maniche a palloncino. Il modello pi\u00f9 tradizionale dell'abito impero \u00e8 di colore bianco.\nStoria.\nIspirati ai modelli dell'abbigliamento nell'antica Grecia, gli abiti impero entrano a far parte della moda femminile europea, fra la fine del Settecento e l'inizio dell'Ottocento, da Lady Emma Hamilton e dall'imperatrice Giuseppina Bonaparte. L'abito impero segn\u00f2 un taglio netto con l'opulenza e la sontuosit\u00e0 dei vestiti che avevano caratterizzato la moda femminile del secolo precedente.\nL'abito impero \u00e8 ritornato un capo di moda negli anni sessanta, grazie agli stilisti Givenchy, Dior e Balenciaga e nuovamente negli anni ottanta grazie alla collezioni di Romeo Gigli."}
{"id": "2125035", "revid": "47767", "url": "https://it.wikipedia.org/wiki?curid=2125035", "title": "Archimede (nome)", "text": "Origine e diffusione.\nDeriva dal greco \u0391\u03c1\u03c7\u03b9\u03bc\u03b7\u03b4\u03b7\u03c2 (\"Archimedes\") ed \u00e8 composto dalle due radici \u03b1\u03c1\u03c7\u03bf\u03c2 (\"archos\", \"signore\") e \u03bc\u03b7\u03b4\u03bf\u03bc\u03b1\u03b9 (\"medomai\", \"pensare\", \"darsi pensiero\"); il primo elemento si ritrovano anche in Archippo, Arcangelo, Learco e Aristarco, il secondo in Diomede e Medea.\nIl significato pu\u00f2 quindi essere interpretato come \"signore del pensiero\", \"grande pensatore\", o anche \"colui che si preoccupa\", \"previdente\". \u00c8 molto noto per essere stato portato da Archimede, uno dei pi\u00f9 noti scienziati della storia, al quale \u00e8 dedicato il cratere lunare Archimedes.\nOnomastico.\nL'onomastico si pu\u00f2 festeggiare il 1\u00ba novembre, giorno di Ognissanti, poich\u00e9 il nome non possiede santo patrono."}
{"id": "2125036", "revid": "729019", "url": "https://it.wikipedia.org/wiki?curid=2125036", "title": "Laghi delle Mucille", "text": "I Laghi delle Mucille sono dei laghetti del Friuli-Venezia Giulia, in localit\u00e0 Ronchi dei Legionari, nei pressi di Monfalcone. Talvolta vengono chiamati anche Lago delle Mucille.\nStoria.\nGi\u00e0 su disegni del territorio monfalconese risalenti agli anni 1663 e 1757 si trova la segnalazione di \"Acqua detta delle Mocile\". Dette acque formavano anticamente un unico lago. Attualmente i laghi delle Mucille, che si trovano nella piana a est di Cave di Selz, sono racchiusi a nord tra la zona calcarea di Costalunga ed a sud dalle alture che vanno da Quota 36 al Colle della Rocca.\nOggi i laghi visibili sono tre, in quanto uno \u00e8 stato completamente bonificato.\nPur trovandosi in una zona umida e ristagnante, l'origine di tali laghi cos\u00ec come li si pu\u00f2 vedere oggi \u00e8 artificiale, essendosi formati sul fondo di cave d'estrazione d'argilla negli anni 1920-30. Assieme a quelli di Doberd\u00f2, Pietrarossa e Sablici costituiscono le ultime zone umide del Carso isontino e perci\u00f2 rivestono una notevole valenza ambientale.\nDurante i periodi eccezionalmente piovosi (come nel novembre 2000), gran parte della valle delle Mucille viene allagata per innalzamento della falda. Lo smaltimento delle acque dopo tali allagamenti \u00e8 lenta e avviene quasi totalmente attraverso due inghiottitoi, quasi interamente intasati da detriti e localizzati a sud-est della valle."}
{"id": "2125041", "revid": "228446", "url": "https://it.wikipedia.org/wiki?curid=2125041", "title": "Izwolsky", "text": ""}
{"id": "2125043", "revid": "287204", "url": "https://it.wikipedia.org/wiki?curid=2125043", "title": "Julian Niemcewicz", "text": "Biografia.\nNato da una famiglia nobile, l'antica famiglia polacca Ravi\u010d, graduata nel Corpo dei Cadetti di Varsavia, fu segretario del Principe Adam Kazimierz Czartoryski, con il quale visit\u00f2 Francia, Inghilterra e Italia.\nTornato in Polonia, tra il 1788 e il 1792 fu deputato per il Partito Patriota e proponitore della Costituzione di Maggio nel 1971. Fu poi tra i fondatori della \"Zgromadzenie Przyjaci\u00f3\u0142 Konstytucji Rz\u0105dowej\" (\"Assemblea degli Amici del Governo costituzionale\"), formata per supportare la modernizzazione della Polonia. Con la formazione della Confederazione di Targowica, avvenuta il 27 aprile 1792 a San Pietroburgo su spinta di Caterina II di Russia, e l'abbattimento della Costituzione, Niemcewicz decise di riparare in Germania, precisamente in Prussia, assieme ad altri patrioti polacchi.\nDurante la Rivolta di Ko\u015bciuszko, nel 1795, prese le armi per servire il generale Tadeusz Ko\u015bciuszko contro i Russi, ma nella battaglia di Maciejowice entrambi furono catturati dai nemici e imprigionati nella Fortezza di San Pietro e San Paolo di San Pietroburgo. Nello stesso anno, il 1795, furono rilasciati per ordine dello Zar Paolo I, che sperava di poter cos\u00ec sedare gli animi ribelli della Polonia.\nAssieme al generale Ko\u015bciuszko, Niemcewicz si rec\u00f2 negli Stati Uniti d'America, dove il poeta trov\u00f2 moglie. Torn\u00f2 in Europa solo dopo il Congresso di Vienna (1815) per ricoprire l'incarico di Segretario di Stato e Presidente della Commissione costituzionale in Polonia. Nel 1831, in seguito ai Moti rivoluzionari del 1830-31, fu per\u00f2 esiliato, cos\u00ec si trasfer\u00ec come tanti altri intellettuali a Parigi, in Francia, dove mor\u00ec il 21 maggio 1841.\nOpera.\nCome scrittore, Niemcewicz prov\u00f2 diversi stili di composizione, passando dal Teatro alla Prosa e alla Poesia, rifacendosi ora agli autori gotici, ora ai poeti italiani, Dante in particolare, ora a Walter Scott e agli autori polacchi suoi contemporanei.\n\"Il ritorno del deputato\" (\"Powr\u00f3t pos\u0142a\"), la sua commedia pi\u00f9 conosciuta, fu particolarmente apprezzata ai suoi tempi - nel 1791 fu rappresentata per la prima volta -, nonostante fosse caratterizzata anche da pericolosi commenti satirici alla Tomasz Zan. Fu una delle opere pi\u00f9 prolifiche dell'Illuminismo polacco.\n\"Giovanni di Tenczyn\" (1825), romanzo scritto sul modello di \"Ivanhoe\" di Scott (1819), dimostra l'interesse di questo autore per il Romanticismo e il romanzo storico in particolare. L'opera d\u00e0 una colorita descrizione della Polonia medievale. Altre opere storiche furono \"Sigismondo III\" (\"Dzieje panowania Zygmunta III\", ovvero \"La storia del regno di Sigismondo III\") e una raccolta di leggende e storie popolari, raccolte tra il 1822 e il 1823.\nTutte le sue opere, romanzi e commedie, sono state inserite in un'unica raccolta di dodici volumi tra il 1838 e il 1840."}
{"id": "2125045", "revid": "1851848", "url": "https://it.wikipedia.org/wiki?curid=2125045", "title": "Pellegrino Valente", "text": "Caratteristiche tecniche.\n\u00c8 un terzino che sa anche giostrare a centrocampo dimostrando spiccata personalit\u00e0, notevole spavalderia nell'affrontare avversari anche pi\u00f9 quotati di lui facendo valere nei contrasti scatto e capacit\u00e0 di recupero notevoli. Sa anche sganciarsi con pericolosit\u00e0 in fase offensiva.\nCarriera.\nCresciuto nel , Valente inizia la sua carriera professionistica all'et\u00e0 di 19 quando dalla Primavera viene chiamato in prima squadra su espressa richiesta di Lauro Toneatto che non esita a lanciarlo subito tra i titolari ottenendo subito confortanti risultati.\n\u00c8 tra i protagonisti della promozione in serie A della stagione 1972-73 e si fa valere anche l'anno dopo nella massima serie malgrado l'immediata retrocessione dei \"Satanelli\".\nCeduto alla per 300 milioni, disputa 3 stagioni con la squadra blucerchiata. Nel 1977-78 passa al dove si ferma per tre anni, per poi trasferirsi ad distinguendosi sempre per la positivit\u00e0 del suo rendimento.\nA causa di contrasti con Lu\u00eds Vin\u00edcio nel 1981 viene ceduto in occasione del calciomercato d'ottobre al Verona nelle cui file riconquista la serie A. Ma l'anno dopo anzich\u00e9 seguire la squadra scaligera nella massima serie preferisce tornare a Foggia dove conclude la carriera e vive tuttora.\nIn carriera ha totalizzato complessivamente 189 presenze e 12 reti in Serie A e 82 presenze e 2 reti in Serie B."}
{"id": "2125047", "revid": "729019", "url": "https://it.wikipedia.org/wiki?curid=2125047", "title": "Navalmeccanica", "text": "Navalmeccanica - Stabilimenti Navali e Meccanici Napoletani S.p.A. \u00e8 stata una societ\u00e0 del gruppo IRI che ha operato in Italia nel settore della cantieristica dal 1939 al 1966.\nLa societ\u00e0 venne fondata nel 1939 con sede a Napoli incorporando le societ\u00e0 Officine &amp; Cantieri Partnenopei, il Cantiere di Vigliena, le \"Officine Meccaniche e Fonderie\" (ex Hawthorn e Guppy), ed il cantiere navale di Castellammare di Stabia.\nNel 1940 con l'entrata in guerra dell'Italia nel corso della seconda guerra mondiale nei cantiere vennero eseguite numerose riparazioni. Importanti realizzazioni del periodo bellico per la Regia Marina, furono alcune corvette Classe Gabbiano e l'incrociatore leggero \"Giulio Germanico\" avvenute tutte negli stabilimenti di Castellammare di Stabia.\nNel 1943 le attrezzature erano quasi completamente distrutte e nel dopoguerra venne iniziata l'opera di ricostruzione dei cantieri.\nLa prima importante realizzazione del dopoguerra per la Marina Militare fu il recupero dell'incrociatore Giulio Germanico che sorpreso dall'armistizio mentre stava completando le fasi di allestimento venne catturato dai tedeschi che l'autoaffandarono quando furono costretti ad abbandonare la citt\u00e0. Dopo essere stato recuperato il \"Giulio Germanico\" venne ricostruito come cacciatorpediniere e ribattezzato \"San Marco\". Entr\u00f2 in servizio nel 1956.\nNel 1955 la societ\u00e0 \"Bacini &amp; Scali Napoletani\" venne assorbita della \"Societ\u00e0 Esercizio Bacini Napoletani\" che era stata fondata nel 1954, uscendo cos\u00ec da Navalmeccanica.\nA partire dalla seconda met\u00e0 degli anni cinquanta la societ\u00e0 ricevette varie commesse militari e negli stabilimenti di Castellammare di Stabia vennero realizzate tre delle quattro corvette della Classe Alcione, prime unit\u00e0 di scorta costruite in Italia nel dopoguerra e tre delle quattro fregate elicotteristiche della Classe Bergamini, mentre negli anni sessanta sono avvenute le realizzazioni degli incrociatori lanciamissili portaelicotteri Caio Duilio e Vittorio Veneto.\nNel 1966 con il riordino del settore cantieristico, il 22 ottobre venne fondata la societ\u00e0 Italcantieri facente parte del gruppo IRI con sede a Trieste. La nuova societ\u00e0 integrava le attivit\u00e0 cantieristiche gi\u00e0 facenti capo all'Ansaldo di Genova, ai Cantieri Riuniti dell'Adriatico di Trieste e alla Navalmeccanica di Napoli. L'ultima realizzazione per la Marina Militare fu il cacciatorpediniere Ardito varato nel 1972 che fu anche l'ultima unit\u00e0 militare italiana a vapore.\nL'Italcantieri, nel 1984, venne totalmente inglobata nel gruppo Fincantieri che da holding finanziaria, delle partecipazioni statali assumeva direttamente in proprio l'attivit\u00e0 operativa delle societ\u00e0 che prima controllava."}
{"id": "2125053", "revid": "18323", "url": "https://it.wikipedia.org/wiki?curid=2125053", "title": "Basilissa e Anastasia", "text": "Basilissa e Anastasia (morte nel 68) furono una delle prime di coppie di sante martiri a Roma.\nBiografia.\nSecondo la leggenda, erano due nobili matrone romane, divenute assidue fedeli degli apostoli Pietro e Paolo, dai quali avrebbero ricevuto il battesimo. In seguito al martirio dei due apostoli (all'incirca verso l'anno 67), esse si occuparono delle esequie e del seppellimento dei loro corpi.\nFu probabilmente questo atto a decretare l'arresto delle due sante, le quali vennero condotte dall'imperatore Nerone e costrette ad abiurare la loro fede. Di fronte al loro rifiuto, vennero sottoposte ai pi\u00f9 crudeli supplizi: vennero flagellate selvaggiamente con fruste, scorticate con uncini, e infine gettate nel fuoco. Per intervento divino, tuttavia, le sante rimasero illese, continuando a proclamare ad alta voce la loro fede.\nL'imperatore, adirato, fece tagliare loro la lingua e ordin\u00f2 di decapitarle mediante la spada, supplizio eseguito attorno al 68, quando ormai il regno di Nerone volgeva al suo termine.\nCulto.\nStando al resoconto del Diario Romano del 1926, i resti delle due sante sarebbero ancora oggi custoditi nella basilica di Santa Maria della Pace a Roma."}
{"id": "2125054", "revid": "1272592", "url": "https://it.wikipedia.org/wiki?curid=2125054", "title": "Municipalit\u00e0 locale di Emalahleni (Mpumalanga)", "text": "Emalahleni \u00e8 una municipalit\u00e0 locale (in inglese Emalahleni Local Municipality) appartenente alla municipalit\u00e0 distrettuale di Nkangala della provincia di Mpumalanga in Sudafrica. \nIn base al censimento del 2011 la popolazione residente \u00e8 di abitanti.\nIl suo territorio si estende su una superficie di ed \u00e8 suddiviso in 32 circoscrizioni elettorali (\"wards\"). Il suo codice di distretto \u00e8 MP312.\nGeografia fisica.\nConfini.\nLa municipalit\u00e0 locale di Emalahleni confina a nord e a ovest con quella di Kungwini (Metsweding/Gauteng), a nord con quella di Thembisile, a est con quella di Steve Tshwete, a est, sud e ovest con quella di Govan Mbeki (Gert Sibande) e a ovest con quella di Delmas."}
{"id": "2125055", "revid": "124830320", "url": "https://it.wikipedia.org/wiki?curid=2125055", "title": "Guglielmo Alberto di Montenuovo", "text": "Il suo cognome non \u00e8 altri che la traduzione in italiano di quello del padre, Neipperg, che vuol dire appunto \"nuovo monte\".\nBiografia.\nEra figlio del conte Adamo Alberto di Neipperg e dell'arciduchessa Maria Luigia \nd'Austria e sin dalla nascita ricevette il titolo di Conte di Montenuovo. Nel 1838 entr\u00f2 nelle schiere dell'esercito austriaco e prese parte alle battaglie anti-insurrezionaliste del 1848 in Italia ed in Ungheria, meritandosi gi\u00e0 dal 1854 il titolo di luogotenente feldmaresciallo.\nNel 1859 prese parte alla rovinosa battaglia di Magenta, ove l'esercito austriaco venne sconfitto a vantaggio dei franco-piemontesi e nel 1860 divenne comandante di un reggimento, venendo trasferito in Boemia nel 1866. Nel 1867 venne promosso a generale di cavalleria, rimanendo in carica sino al 1878. Nel 1864 venne elevato alla condizione di principe ereditario.\nMor\u00ec a Vienna il 7 aprile 1895.\nMatrimonio e discendenza.\nSpos\u00f2 la contessa ungherese Giuliana Batthy\u00e1ny von N\u00e9met\u00fajv\u00e1r (oggi G\u00fcssing), proveniente da una delle pi\u00f9 importanti casate del regno danubiano, da cui ebbe:"}
{"id": "2125065", "revid": "1318658", "url": "https://it.wikipedia.org/wiki?curid=2125065", "title": "Op\u00e9ra (metropolitana di Parigi)", "text": "Op\u00e9ra \u00e8 una stazione delle linee 3, 7 e 8 della metropolitana di Parigi. Essa \u00e8 ubicata al confine fra il II e il IX \"arrondissement\".\nLa stazione.\nEssa prende il nome dall'Op\u00e9ra Garnier, il Teatro dell'Opera di Parigi costruito su progetto dell'architetto Charles Garnier.\nSi trova all'inizio dell'\"avenue de l'Op\u00e9ra\". Uno degli accessi si trova di fronte al teatro e serve tutta la zona del \"Boulevard Haussmann\". La stazione \u00e8 comunicante, a mezzo di un sottopassaggio, con il R\u00e9seau express r\u00e9gional Auber e interconnessa con la stazione Havre-Caumartin.\nLe tre linee che si incrociano in questa stazione sono situate una sull'altra nello stesso sito denominato \"\u00abpuits\u00bb\".\nNel 2011 12.389.715 di viaggiatori sono entrati in questa stazione."}
{"id": "2125068", "revid": "287204", "url": "https://it.wikipedia.org/wiki?curid=2125068", "title": "Damnagar", "text": " \nDamnagar \u00e8 una suddivisione dell'India, classificata come \"census town\", di 16.714 abitanti, situata nel distretto di Amreli, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 21\u00b0 41' 60 N e 71\u00b0 31' 0 E e ha un'altitudine di 135 .\nSociet\u00e0.\nEvoluzione demografica.\nAl censimento del 2001 la popolazione di Damnagar assommava a 16.714 persone, delle quali 8.806 maschi e 7.908 femmine. I bambini di et\u00e0 inferiore o uguale ai sei anni assommavano a 2.266, dei quali 1.213 maschi e 1.053 femmine. Infine, coloro che erano in grado di saper almeno leggere e scrivere erano 11.102, dei quali 6.447 maschi e 4.655 femmine."}
{"id": "2125094", "revid": "287204", "url": "https://it.wikipedia.org/wiki?curid=2125094", "title": "Deesa", "text": " \nDeesa \u00e8 una suddivisione dell'India, classificata come \"municipality\", di 83.340 abitanti, situata nel distretto di Banaskantha, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 24\u00b0 15' 0 N e 72\u00b0 10' 0 E e ha un'altitudine di 117 .\nSociet\u00e0.\nEvoluzione demografica.\nAl censimento del 2001 la popolazione di Deesa assommava a 83.340 persone, delle quali 44.018 maschi e 39.322 femmine. I bambini di et\u00e0 inferiore o uguale ai sei anni assommavano a 12.795, dei quali 7.202 maschi e 5.593 femmine. Infine, coloro che erano in grado di saper almeno leggere e scrivere erano 50.795, dei quali 30.543 maschi e 20.252 femmine."}
{"id": "2125099", "revid": "287204", "url": "https://it.wikipedia.org/wiki?curid=2125099", "title": "Devgadbaria", "text": " \nDevgadbaria \u00e8 una suddivisione dell'India, classificata come \"municipality\", di 19.201 abitanti, situata nel distretto di Dahod, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 41' 60 N e 73\u00b0 54' 0 E e ha un'altitudine di 168 .\nSociet\u00e0.\nEvoluzione demografica.\nAl censimento del 2001 la popolazione di Devgadbaria assommava a 19.201 persone, delle quali 9.757 maschi e 9.444 femmine. I bambini di et\u00e0 inferiore o uguale ai sei anni assommavano a 2.834, dei quali 1.480 maschi e 1.354 femmine. Infine, coloro che erano in grado di saper almeno leggere e scrivere erano 11.807, dei quali 6.836 maschi e 4.971 femmine."}
{"id": "2125100", "revid": "29244", "url": "https://it.wikipedia.org/wiki?curid=2125100", "title": "Autosputo", "text": ""}
{"id": "2125101", "revid": "36426", "url": "https://it.wikipedia.org/wiki?curid=2125101", "title": "Marmo verde di Prato", "text": "Il marmo verde di Prato, detto anche serpentino, \u00e8 una roccia metamorfica, appartenente alle serpentiniti appenniniche.\nTipica dell'area pratese era storicamente cavata nei dintorni del borgo medievale di Figline, una frazione di Prato, sulle prime pendici dell'Appennino.\nCaratteristiche.\nLa pietra, caratterizzata dal colore verde, a volte leggermente variegato, pu\u00f2 presentare varie tonalit\u00e0 con sfumature tendenti per esempio al grigio o al blu ed a volte verso un verde scurissimo, infatti alcune volte viene detto \"marmo nero di Prato\". Si presta ad una facile lucidatura pur con una struttura non perfettamente omogenea.\nUso in architettura.\nQuesta pietra \u00e8 stata utilizzata fin dal medioevo forse anche a causa della sua somiglianza con il porfido verde antico, una delle pietre pi\u00f9 utilizzate nelle tarsie dell'opus sectile tardoromano. Gli edifici di Roma spesso erano arricchiti dei marmi policromi provenienti da tutte le terre dell'impero: tra questi, frequenti erano i verdi intensi e vibranti del marmo tessalico noto come \"verde antico\", e del porfido verde di Grecia, per l'appunto denominato \"serpentino\".\nLa fortuna artistica del 'verde di Prato' coincide con la fioritura dell'architettura romanica toscana, soprattutto nel periodo romanico, dando vita, insieme alla pietra alberese o al marmo di Carrara, alla tipica bicromia del romanico toscano: pisano, ma soprattutto lucchese, pistoiese, pratese, fiorentino.\nTarsie in marmo verde di Prato si trovano nelle pi\u00f9 importanti chiede toscane, per esempio nell'esterno del Battistero di Firenze, nella facciata della Basilica di San Miniato al Monte, della chiesa di San Francesco a Prato, della Badia Fiesolana, del Duomo di Prato, di quello di Firenze e Siena, nel campanile del duomo di Firenze e molti altri monumenti anche del periodo gotico e fino all'epoca rinascimentale (Santa Maria delle Carceri a Prato, facciata di Santa Maria Novella a Firenze).\nComunque il Verde di Prato \u00e8 stato utilizzato anche per membrature architettoniche strutturali fin dal medioevo, come nelle colonne della chiesa dei Santi Apostoli a Firenze.\nPi\u00f9 raro l'uso per murature, come nel raro esempio della Pieve di Sant'Ippolito in Piazzanese a Prato.\nUsi recenti.\nIn tempi relativamente recenti \u00e8 stato utilizzato, frantumato, come materiali per sottofondi stradali e ferroviari.\nNegli anni Ottanta, ha conosciuto un breve ritorno nell'architettura con gli architetti cosiddetti \"post-moderni\" dell'area fiorentina. La cava di marmo verde di Figline \u00e8 attualmente chiusa.\nVoci correlate.\nAnaloghe caratteristiche al Verde di Prato hanno anche altre rocce con analoga struttura chimica. \nSi veda in generale:"}
{"id": "2125107", "revid": "190427", "url": "https://it.wikipedia.org/wiki?curid=2125107", "title": "Nashua (New Hampshire)", "text": "Nashua \u00e8 una citt\u00e0 degli Stati Uniti d'America, capoluogo assieme a Manchester della contea di Hillsborough nello stato del New Hampshire.\nCostruita intorno ad attivit\u00e0 nell'industria tessile, negli ultimi anni come il resto del sud del New Hampshire e la regione di Boston, Nashua ha conosciuto un'importante fase di sviluppo economico. Nashua per due volte ha ricevuto il titolo di \"Miglior luogo per vivere d'America\" da parte della rivista \"Money\". \u00c8 l'unica citt\u00e0 in assoluto che pu\u00f2 vantare due prime posizioni: nel 1987 e nel 1997. Nashua nell'estate del 2006 era all'87\u00ba posto. Nel 2007 poi, il gruppo editoriale Morgan Quitno ha classificato Nashua come 27\u00aa citt\u00e0 d'America per sicurezza.\nGeografia fisica.\nSecondo i rilevamenti dello United States Census Bureau, la citt\u00e0 si estende su una superficie totale di 82,5 km\u00b2, dei quali 80\u00a0km\u00b2 sono composti da terre, mentre i rimanenti 2,5\u00a0km\u00b2 sono composti da acque, corrispondenti al 2,98% dell'intera superficie cittadina. Il confine orientale di Nashua \u00e8 formato dal fiume Merrimack, inoltre nella zona scorrono altri fiumi come il Nashua e il Salmon Brook, tutti tributari del Merrimack. Il fiume Nashua divide in due parti la citt\u00e0. Il punto pi\u00f9 elevato di Nashua \u00e8 presso Long Hill, nella parte meridionale della citt\u00e0, a 127 m s.l.m.\nComuni confinanti.\nL'intera citt\u00e0 ad est \u00e8 bagnata dal fiume Merrimack, mentre sull'altra sponda sorge la citt\u00e0 di Hudson.\nSport.\nL'unica squadra sportiva professionistica con sede a Nashua milita nel campionato di baseball minore della Can-Am con il nome di American Defenders of New Hampshire, la quale fra gli anni dal 1998 al 2008 ha giocato come Nashua Pride presso l'Holman Stadium. Prima dei Pride, l'Holman era anche lo stadio casalingo di altre squadre indipendenti di altri sport, come i Nashua Hawks; i Nashua Pirates; i Nashua Angels e Nashua Dodgers, la prima squadra di baseball integrata razzialmente del XX secolo.\nNel mondo degli sport universitari, Nashua \u00e8 sede dei \"Daniel Webster College Eagles\" e dei \"Rivier College Raiders\", i quali militano nel campionato della Great Northeast Athletic Conference o GNAC.\nGli Spartans Drum and Bugle Corps (campioni mondiali della competizione Drum Corps International nel 1997, 1998, 2004 e 2007) hanno sede a Nashua."}
{"id": "2125114", "revid": "287204", "url": "https://it.wikipedia.org/wiki?curid=2125114", "title": "Dhandhuka", "text": " \nDhandhuka \u00e8 una suddivisione dell'India, classificata come \"municipality\", di 29.555 abitanti, situata nel distretto di Ahmedabad, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 22' 0 N e 71\u00b0 58' 60 E e ha un'altitudine di 23 .\nSociet\u00e0.\nEvoluzione demografica.\nAl censimento del 2001 la popolazione di Dhandhuka assommava a 29.555 persone, delle quali 15.474 maschi e 14.081 femmine. I bambini di et\u00e0 inferiore o uguale ai sei anni assommavano a 3.755, dei quali 2.086 maschi e 1.669 femmine. Infine, coloro che erano in grado di saper almeno leggere e scrivere erano 19.620, dei quali 11.657 maschi e 7.963 femmine."}
{"id": "2125119", "revid": "767487", "url": "https://it.wikipedia.org/wiki?curid=2125119", "title": "Mio figlio professore", "text": "Mio figlio professore \u00e8 un film del 1946 diretto da Renato Castellani.\nTrama.\nIl bidello di una scuola romana cerca il riscatto sociale permettendo al figlio, a suon di sacrifici, di studiare fino a farlo diventare insegnante, proprio nella scuola in cui egli stesso lavora.\nProduzione.\nProdotto da Riccardo Gualino, il film fu girato per gli interni negli stabilimenti della Scalera nella via della Circonvallazione Appia a Roma, ma anche nello storico Liceo Ginnasio E.Q. Visconti di Piazza del Collegio Romano a Roma.\nDistribuzione.\nIl film ha ottenuto il nulla osta n. 3136 del 18 novembre 1946.\nIncassi.\nIncasso accertato a tutto il 31 dicembre 1952 \u00a3 93.000.000\nCritica.\nPer il \"Dizionario Mereghetti\" il film affronta con il sorriso temi neorealistici, anticipando la poetica dei futuri film di Castellani, scivola talvolta nel grottesco ma contiene alcune scene comiche memorabili.\nPer il \"Dizionario Morandini\" \u00e8 un \u00abfilm pieno di ritmo con un sapiente studio dell'ambiente e un'apprezzabile gioia del raccontare svelto in una sapiente miscela di comico e patetico\u00bb, con un Aldo Fabrizi divertente e molto convincente.\n\u00abUn realismo toccante che supera la commedia a favore dei sentimenti e del difficile rapporto di amore tra padre e figlio, accompagnato dalle musiche di Nino Rota\u00bb."}
{"id": "2125120", "revid": "109039503", "url": "https://it.wikipedia.org/wiki?curid=2125120", "title": "Anatolici", "text": "Con il nome di popoli anatolici o semplicemente Anatolici si indica un insieme di popoli indoeuropei che, tra il II e il I millennio a.C., erano stanziati in Anatolia. \u00c8 attestata la presenza nella regione fin dagli inizi del II millennio di numerosi popoli anatolici: i Palaici, gli Ittiti, i Luvi, i Lici; nel I millennio a.C. quelle stesse popolazioni si erano evolute in quelle storicamente note con i nomi di Lidi, Cari, Pisidi, Sidetici e ancora Lici. Non si sa esattamente quando gli Anatolici siano giunti in Asia Minore, ma i documenti attestano la loro indiscutibile presenza nella regione gi\u00e0 nel XX secolo a.C.; si ritiene che la differenziazione tra i vari rami anatolici sia avvenuta gi\u00e0 in territorio asiatico, a partire da un comune ceppo giunto in un unico movimento migratorio nell'area.\nEtnonimo.\nL'identificazione degli Anatolici come gruppo etnico-culturale \u00e8 strettamente legato all'identificazione delle lingue anatoliche come famiglia linguistica, e in particolare come famiglia linguistica indoeuropea dai tratti assai peculiari, eccezionalmente arcaici. Tale identificazione vert\u00e9 in particolare sul popolo degli Ittiti, il principale esponente del gruppo. Il sito archeologico della citt\u00e0 che sarebbe stata in seguito identificata come \u1e2aattu\u0161a, capitale dell'Impero ittita, fu identificato nel 1834, ma soltanto a partire dal 1906 gli scavi sistematici di Hugo Winckler avrebbero riportato alla luce gli enormi archivi reali, sotto forma di tavolette di argilla in caratteri cuneiformi e geroglifici. Bench\u00e9 leggibile, la lingua delle tavolette risult\u00f2 per\u00f2 incomprensibile, soprattutto perch\u00e9 i tentativi di decifrazione furono condotti, stante l'ubicazione delle testimonianze, da orientalisti, che cercarono di appoggiarsi alle lingue mesopotamiche non indoeuropee gi\u00e0 note; nessun indizio aveva infatti fino a quel momento fatto supporre che fossero esistiti nel Vicino Oriente popoli indoeuropei di tale antichit\u00e0, risalenti come minimo al II millennio a.C..\nLa decifrazione della lingua ittita e il suo riconoscimento come lingua indoeuropea si deve all'archeologo ceco Bed\u0159ich Hrozn\u00fd, che nel 1915, presente casualmente in Anatolia, riusc\u00ec ad applicare il metodo comparativo proprio dell'indoeuropeistica alla lingua sconosciuta, penetrandone il senso. Nonostante alcune riserve iniziali, dovute al radicale mutamento di prospettiva che una presenza indoeuropea in Vicino Oriente cos\u00ec antica comportava, l'individuazione degli Ittiti e degli altri popoli parlanti lingue affini alla loro - inizialmente, Luvi e Palaici - fin\u00ec per imporsi. Al nuovo ramo linguistico fu dato, stante la sua ubicazione, il nome di lingue anatoliche, e popoli anatolici furono chiamati i gruppi umani che le introdussero in Anatolia e che qui diedero vita a civilt\u00e0 dallo sviluppo millenario.\nStoria.\nLe origini e l'insediamento in Anatolia.\nNon \u00e8 noto il momento preciso dell'ingresso degli Anatolici in Asia Minore; documenti assiri risalenti al XX secolo a.C. attestano la presenza di elementi inequivocabilmente ittiti nella regione. Gli stessi documenti lasciano presupporre una presenza gi\u00e0 stabilizzata, stante l'assorbimento di elementi non indoeuropei; c'\u00e8 accordo nel ritenere gli Anatolici insediati nella loro sede storica almeno a partire dal XXIII secolo a.C., anche se alcuni studiosi, come Marija Gimbutas, sostengono una datazione ancora pi\u00f9 precoce (seconda met\u00e0 del IV millennio a.C.), facendo di fatto coincidere il momento dell'insediamento in Anatolia con quello del distacco dal nucleo indooeuropeo originario; gli Anatolici sono il gruppo indoeuropeo pi\u00f9 antico del quale si siano conservate chiare testimonianze linguistiche.\nCome ogni altro ceppo indoeuropeo, gli Anatolici provenivano probabilmente dalle steppe comprese tra il Mar Nero e il Caucaso, ma l'esatto itinerario seguito dalla loro migrazione verso l'Anatolia non \u00e8 noto; le vie possibili sono state due, o attraverso la Penisola Balcanica, o attraverso il Caucaso. Una corrente di pensiero minoritaria, la teoria della continuit\u00e0 proposta tra gli altri da Colin Renfrew, fa invece dell'Anatolia la patria originaria di tutti gli Indoeuropei, e quindi degli Anatolici il gruppo pi\u00f9 stanziale. Tale ipotesi \u00e8 sostenuta per lo pi\u00f9 in ambito archeologico, mentre \u00e8 in genere rigettata dai linguisti.\nIl II millennio a.C..\nI Palaici.\nIl gruppo anatolico del quale si sono conservate le testimonianze linguistiche pi\u00f9 antiche \u00e8 quello dei Palaici, gli abitanti della citt\u00e0 di Pala, nella regione che in seguito sarebbe stata identificata come Paflagonia. Gli elementi linguistici conservati sono tuttavia molto scarsi, e non contengono informazioni sufficienti per una precisa ricostruzione della storia del popolo; Pala cadde intorno al XV secolo a.C. e i suoi abitanti furono probabilmente assorbiti dagli Ittiti, allora in piena espansione.\nGli Ittiti.\nLe pi\u00f9 antiche testimonianze sugli Ittiti risalgono al 1900 a.C. circa, e sono nomi di sovrani. Tra il XX e il XIX secolo a.C. gli Ittiti erano ripartiti in citt\u00e0-Stato, rocche fortificate poste su alture - secondo uno schema tipicamente indoeuropeo - e in perenne conflitto reciproco. Tra esse primeggiavano Purushanda e Kanesh, fino a quando il re Pithana non conquist\u00f2 Nesas, vi stabil\u00ec la sua corte e inizi\u00f2 un dominio che progressivamente si estese sulle altre citt\u00e0..\nL'unificazione degli Ittiti ebbe un impulso decisivo con Hattu\u0161ili I, che trasfer\u00ec la capitale a \u1e2aattu\u0161a e diede il via all'espansione. L'apogeo dell'impero fu toccato nel XIV secolo con \u0160uppiluliuma I, quando i domini ittiti inclusero l'intera Anatolia fino al nord della Siria.\nL'Impero ittita entr\u00f2 in decadenza a partire da alcune devastanti incursioni esterne, che aggredirono la parte occidentale dell'impero: prima i Popoli del Mare, intorno al 1200 a.C., e poi i Frigi, che nel 1190 a.C. circa conquistarono la Cappadocia, il cuore dei domini ittiti, e distrussero la capitale \u1e2aattu\u0161a, sostituendo il proprio dominio a quello ittita. Le regioni orientali dell'impero rimasero autonome, ma l'unit\u00e0 degli Anatolici imposta dagli Ittiti si spezz\u00f2 con un ritorno alla frammentazione tra citt\u00e0-Stato.\nI Luvi.\nDopo la caduta dell'Impero ittita la parte orientale del regno ritorn\u00f2 a essere frammentata in numerose citt\u00e0-Stato indipendenti, che raccolsero i profughi in fuga dal nucleo dell'impero; i nomi dei sovrani attestano una continuit\u00e0, per lo meno onomastica, con i sovrani ittiti. Nelle varie citt\u00e0 luvie sono state rinvenute testimonianze scritte della loro lingua, il luvio, redatte in un'originale scrittura geroglifica.\nI Lici.\nI Lici sono ricordati da fonti egizie, ugaritiche e ittite del II millennio e figurano anche nell'Iliade tra gli alleati di Troia, dove cadde il loro re Sarpedonte; tuttavia, le iscrizioni in lingua licia sopravvissute sono molto pi\u00f9 tarde, datate tra il V e il IV secolo a.C. All'epoca i Lici erano insediati sulla costa e disponevano di una flotta con la quale insidiavano Cipro. Erano alleati e tributari dell'Impero ittita e parteciparono al loro fianco alla battaglia di Kadesh.\nIl I millennio a.C..\nI Lidi.\nIgnoti alle fonti del II millennio, i Lidi furono probabilmente gli eredi storici degli Ittiti, dei Luvi e dei Lici presenti nel sud-ovest della penisola anatolica. Il regno di Lidia sorse nel VII secolo a.C., tra le convulsioni causate dalle invasioni dei Cimmeri, che innescarono, tra l'altro, la decadenza del regno dei Frigi. Scontratosi presto, a causa della loro ubicazione, con i Greci, i Lidi conobbero un effimero apogeo intorno alla met\u00e0 dal VI secolo a.C., quando re Gige conquist\u00f2 Colofone e re Creso, Efeso. Gi\u00e0 nel 540 a.C., tuttavia, il regno cadde e fu annesso all'Impero persiano.\nI Cari.\nStanziati a nord dei Lici, i Cari occupavano una piccola regione sulla sponda orientale del Mar Egeo. Omero ricorda che al tempo della Guerra di Troia, cui presero parte come alleati degli Achei, erano insediati nella citt\u00e0 di Mileto; mentre Erodoto li considera gli abitanti autoctoni della Caria. Le testimonianze nella loro lingua, il cario, risalgono al VII-III secolo a.C. e mostrano una stretta correlazione con il lidio.\nI Pisidi.\nStanziati nella parte meridionale dell'Anatolia, nella regione della Pisidia, in quell'area i Pisidi furono probabilmente gli eredi storici dei Luvi e degli Ittiti dei secoli precedenti. Hanno lasciato alcune testimonianze linguistiche, che mostrano una correlazione con i Lidi, con i Cari e con i Sidetici. Entrarono presto nell'orbita dell'Impero persiano.\nI Sidetici.\nI Sidetici erano gli abitanti della citt\u00e0 di Side, in Panfilia (Anatolia centro-meridionale); le conoscenze su questo popolo sono estremamente limitate. Le testimonianze nella loro lingua, il sidetico, risalgono al V-III secolo a.C..\nSociet\u00e0.\nPresso tutti i popoli anatolici le tradizioni indoeuropee subirono forti influssi, sia pure variabili da popolo a popolo, da parte delle civilt\u00e0 agricole pi\u00f9 antiche gi\u00e0 presenti in Anatolia, generando fenomeni di sincretismo sia sociale, sia politico-religioso. La pi\u00f9 nota delle civilt\u00e0 anatoliche, quella ittita, mostra forti influssi mesopotamici, anche se l'organizzazione politica precedente e seguente la fase imperiale, articolata in citt\u00e0-Stato indipendenti centrate su cittadelle fortificate costruite su alture, era tipicamente indoeuropeo. Anche presso i Lici coesistevano tratti indoeuropei, come il governo affidato a un senato di anziani, e non indoeuropei, come la matrilinearit\u00e0. Ancor pi\u00f9 marcatamente segnate dagli usi orientali furono le civilt\u00e0 anatoliche pi\u00f9 tarde, del I millennio, entrate presto nell'orbita dell'Impero persiano prima, e di quello alessandrino poi.\nEconomia.\nI popoli anatolici, al momento del loro ingresso in Asia Minore, si imposero come casta militare arroccata nelle proprie fortezze, dalle quali dominavano la massa di produttori agricoli sottomessi: gli Hatti. In seguito le peculiarit\u00e0 indoeuropee degli Anatolici si andarono via via stemperando, anche a causa del loro essere esigua minoranza nella massa della popolazione agricola, e esistono testimonianze, relative soprattutto agli Anatolici del I millennio a.C., di attivit\u00e0 economiche innovative rispetto alle loro tradizioni, come la pirateria marinara esercitata dai Lici.\nLingua.\nL'elemento linguistico \u00e8 il tratto pi\u00f9 caratteristico dei popoli anatolici, e anzi l'unico che consenta di riconoscerli come un insieme unitario, ben oltre le frammentarie informazioni desumibili da fonti storiche. Le lingue anatoliche sono le lingue indoeuropee di pi\u00f9 antica attestazione, con documenti ittiti che risalgono almeno al 1750 a.C. e che inoltre \u00e8 probabile che riproducano stadi linguistici ancora pi\u00f9 antichi, fino al 2000 a.C. Rispecchiano perci\u00f2 uno stadio eccezionalmente arcaico della nostra famiglia linguistica; tra i loro tratti pi\u00f9 caratteristici, e di pesanti implicazioni nell'indoeuropeistica, si contano fonemi laringali, forte argomento a sostegno della Teoria delle laringali e a/o \"confuse\" in /a/.\nAccanto al poco attestato palaico, l'ittita e il luvio, le lingue anatoliche del II millennio, sono le lingue indoeuropee a uno stadio evolutivo pi\u00f9 antico tra tutte quelle note, anche se comunque non prive di influenze di sostrato, in particolare hatita. Gli idiomi del I millennio - lidio, cario, licio, pisidico, sidetico - rappresentano invece altrettante evoluzioni dialettali, pi\u00f9 o meno reciprocamente intersecate, delle loro antenate, e in particolare del luvio."}
{"id": "2125121", "revid": "124350048", "url": "https://it.wikipedia.org/wiki?curid=2125121", "title": "Tatyana Ali", "text": "Anche conosciuta come Ashley Banks nella serie televisiva \"Willy, il principe di Bel-Air\".\nBiografia.\nNata a Brooklyn, nel 1979. La madre Sonia era un'infermiera panamense, mentre il padre Sheriff un commissario di polizia statunitense di origini trinidadiane. Ha due sorelle Anastasia e Kimberly. All'et\u00e0 di sette anni, intraprende la carriera di cantante. Nel 1985 partecipa al programma televisivo \"Sesame Street\", dove assieme a Herbie Hancock interpreta un numero musicale. Gli albori della carriera cinematografica proseguono a circa dieci anni, a fine anni ottanta, periodo in cui partecipa come comparsa nella serie de \"The Cosby show\", dove interpreta il ruolo di una compagna di scuola di Rudy, nella puntata dal titolo \"Shall we dance?\". Ha vinto due volte Star Search, una trasmissione simile all'attuale Unan1mous.\nRaggiunge la notoriet\u00e0 nel 1990 interpretando il ruolo di Ashley Banks nella serie televisiva \"Willy, il principe di Bel-Air\", con Will Smith. Nel 1999 esce il suo primo album musicale Kiss The Sky che raggiunge il sesto posto su Billboard Hot 100 e nella classifica singoli del Regno Unito. Nei primi mesi del 2008, ha prestato il suo talento vocale per la canzone \"Yes We Can\", di Will.i.am, progetto di sostegno per la campagna presidenziale di Barack Obama. Nel 2008 \u00e8 uscito il suo secondo album \"The Light\"."}
{"id": "2125127", "revid": "226458", "url": "https://it.wikipedia.org/wiki?curid=2125127", "title": "Demoltiplica", "text": "La demoltiplica \u00e8 un rotismo che riduce la velocit\u00e0 dei giri di un albero motore, aumentandone nel contempo la coppia motrice. \nTrascurando le perdite per attrito il prodotto tra coppia e regime di rotazione si mantiene costante. La coppia in uscita \u00e8 incrementata dello stesso fattore di cui \u00e8 ridotto il numero di giri. \nEsempi di applicazione sono i cambi degli autoveicoli o anche lo sterzo. Il motore gira a regime pi\u00f9 elevato rispetto alle ruote ma produce all'albero motore una coppia inferiore rispetto a quella alle ruote. \nIl riduttore di giri viene utilizzato ad esempio nelle apparecchiature idrauliche di intercettazione, quali le saracinesche, valvole a farfalla, ecc., per poter ridurre la coppia di manovra in entrata e rendere graduale il movimento di apertura e chiusura della valvola,con lo scopo di scongiurare l'insorgere del colpo d'ariete a seguito di chiusura/apertura rapida. \nInfatti anche se l'operatore dovesse chiudere/aprire rapidamente la valvola, la demoltiplica, riducendo il numero di giri, fa s\u00ec che la manovra di chiusura/apertura avvenga comunque lentamente."}
{"id": "2125133", "revid": "307923", "url": "https://it.wikipedia.org/wiki?curid=2125133", "title": "Anatolico", "text": ""}
{"id": "2125134", "revid": "287204", "url": "https://it.wikipedia.org/wiki?curid=2125134", "title": "Dhanera", "text": "Dhanera \u00e8 una suddivisione dell'India, classificata come \"municipality\", di 22.183 abitanti, situata nel distretto di Banaskantha, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 31' 0 N e 72\u00b0 1' 0 E e ha un'altitudine di 127 .\nSociet\u00e0.\nEvoluzione demografica.\nAl censimento del 2001 la popolazione di Dhanera assommava a 22.183 persone, delle quali 11.599 maschi e 10.584 femmine. I bambini di et\u00e0 inferiore o uguale ai sei anni assommavano a 3.916, dei quali 2.053 maschi e 1.863 femmine. Infine, coloro che erano in grado di saper almeno leggere e scrivere erano 12.280, dei quali 7.809 maschi e 4.471 femmine."}
{"id": "2125135", "revid": "111478599", "url": "https://it.wikipedia.org/wiki?curid=2125135", "title": "Aleta Ogord", "text": "Aleta Ogord, conosciuta come Falco Stellare, \u00e8 un personaggio dei fumetti, creato da Steve Gerber (testi) e Sal Buscema (disegni), pubblicato dalla Marvel Comics. La sua prima apparizione avviene in \"The Defenders\" (prima serie) n. 29 (novembre 1975).\nLe sue avventure, da sola o assieme ai Guardiani della Galassia si svolgono prevalentemente nel futuro alternativo di Terra-691.\nBiografia del personaggio.\nAleta Ogord appartiene alla razza aliena degli Arcturiani, e fu allevata per essere aggressiva e risent\u00ec dell'influenza del fratello adottivo Stakar, che assunse l'identit\u00e0 di Starhawk. Quando fu fisicamente unita a Stakar, cos\u00ec che solo uno di loro poteva esistere fisicamente nello stesso tempo, spese molto tempo in stato comatoso in una sorta di limbo. Visse passivamente, ma allo stesso tempo si innamor\u00f2 del fratello. Il dio aquila permise ai due di separarsi per un po' di tempo e Aleta partor\u00ec tre bambini: Tara, Sita e John.\nOgord, il padre di Aleta, voleva vendicarsi di Stakar per averlo abbandonato, cos\u00ec rap\u00ec i suoi nipoti e li trasform\u00f2 in vampiri. I bambini alla fine furono uccisi, ma Aleta diede la colpa a Stakar, accusandolo di non essere stato capace di prevenire la tragedia.\nAlla fine Aleta e Starhawk furono separati, e lei inizi\u00f2 una relazione con Vance Astro finch\u00e9 uno Starhawk in fin di vita non la riassorb\u00ec dentro di s\u00e9 per salvarsi la vita. Per un po' i due esistettero solamente nella forma scura di Stakar, ma alla fine Aleta prese il sopravvento e rimand\u00f2 il fratello nel passato, assumendo essa stessa il nome di Starhawk. Stakar torn\u00f2 successivamente durante una visita a una realt\u00e0 alternativa, dove lei rinunci\u00f2 al titolo di Starkhawk per eliminare l'influenza che su di lei aveva il fratello, che l'aveva resa fredda e priva di sentimenti. Sebbene fosse ancora innamorata di Vance e intenzionata a sposarlo, non si conosce l'esito della loro relazione.\nAleta, sotto forma di Starhawk, appare brevemente nella nuova incarnazione dei Guardiani della Galassia, durante il crossover War of Kings.\nPoteri e abilit\u00e0.\nAleta pu\u00f2 trasformare fotoni in costrutti di luce solida. \u00c8 in grado di volare su un disco di luce solida che comanda mentalmente. Successivamente ha imparato a creare e manipolare costruzioni sempre pi\u00f9 complicate (muovendo e cambiando dimensioni). Aleta \u00e8 in grado di alzare oggetti pesanti fino a 50 tonnellate, oltre ad aumentare la propria resistenza e agilit\u00e0 (tratto tipico degli Arcturiani). Quando divenne Starhawk ottenne la possibilit\u00e0 di volare quasi alla velocit\u00e0 della luce, di sopravvivere al vuoto dello spazio, controllare varie fonti di energia e di emetterle sotto forma di onde concussive e di creare scudi protettivi. Inoltre possedeva una limitata capacit\u00e0 di precognizione. Infine Aleta \u00e8 capace di oltrepassare gli oggetti solidi adattando le proprie molecole a quelle delle cose che intende attraversare."}
{"id": "2125136", "revid": "115900481", "url": "https://it.wikipedia.org/wiki?curid=2125136", "title": "Sabrina Le Beauf", "text": "Deve la sua fama al ruolo di Sandra Robinson, interpretato dal 1985 al 1992, nella famosa sitcom \"I Robinson\". Ha inoltre interpretato la guardia marina Giusti in due episodi di \"\"."}
{"id": "2125138", "revid": "24443", "url": "https://it.wikipedia.org/wiki?curid=2125138", "title": "Scerscen", "text": ""}
{"id": "2125139", "revid": "318966", "url": "https://it.wikipedia.org/wiki?curid=2125139", "title": "Gelsibachicoltura", "text": ""}
{"id": "2125141", "revid": "287204", "url": "https://it.wikipedia.org/wiki?curid=2125141", "title": "Dharampur", "text": " \nDharampur (o Dharampore, Dhurrumpur, Dilarampur) \u00e8 una suddivisione dell'India, classificata come \"municipality\", di 19.932 abitanti, situata nel distretto di Valsad, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 20\u00b0 31' 60 N e 73\u00b0 10' 60 E e ha un'altitudine di 73 .\nSociet\u00e0.\nEvoluzione demografica.\nAl censimento del 2001 la popolazione di Dharampur assommava a 19.932 persone, delle quali 10.324 maschi e 9.608 femmine. I bambini di et\u00e0 inferiore o uguale ai sei anni assommavano a 2.356, dei quali 1.223 maschi e 1.133 femmine. Infine, coloro che erano in grado di saper almeno leggere e scrivere erano 13.350, dei quali 7.546 maschi e 5.804 femmine."}
{"id": "2125143", "revid": "123464907", "url": "https://it.wikipedia.org/wiki?curid=2125143", "title": "Crist\u00f3bal Balenciaga", "text": "Nel 1937 fond\u00f2 l'azienda di moda Balenciaga, era considerato un \"perfezionista del suo mestiere e maestro di tutti i couturier\", come il \"Graal Keeper of Elegance\".\nBiografia.\nCristobal Balenciaga \u00e8 nato nel 1895, a Getaria: un piccolo paese della provincia spagnola di Gipuzkoa. Figlio di una famiglia abbastanza povera, Crist\u00f2bal ha conosciuto fin da piccolo il duro lavoro. Durante l'infanzia spesso aiuta la madre, sarta, e all'et\u00e0 di dodici anni lasci\u00f2 la scuola per iniziare a lavorare come assistente di un sarto. \nDurante l'adolescenza, la marchesa di Casa Torres, Blanca Carrillo de Albornoz y Elio, importante nobildonna della sua citt\u00e0, diventa sua cliente e protettrice. La marchesa invia il giovane Balenciaga a Madrid, dove apprende l'arte della sartoria (di fatto, Balenciaga fu uno dei pochi stilisti a disegnare, tagliare e cucire da solo le proprie creazioni).\nCarriera.\nBalenciaga comincia a riscuotere in Spagna una notevole fama come designer, il che gli permette di aprire una boutique a San Sebasti\u00e1n, nel 1919, a cui ne seguono altre a Madrid e Barcellona. Balenciaga fin dall'inizio della sua carriera ha ridisegnato le forme della donna, infatti i suoi abiti erano in grado di rendere armoniosa ogni silouhette. La famiglia reale spagnola e l'aristocrazia apprezzano particolarmente le creazioni di Balenciaga, ma la guerra civile spagnola lo costringe a chiudere le sue boutique, e a trasferirsi a Parigi. dove apre la propria casa di moda nel 1937.\nC'erano anche delle persone disposte a viaggiare in un'Europa pericolosa, per una delle sue creazioni. In questo periodo disegn\u00f2 il suo famoso \"cappotto quadrato\", icona di stile e originalit\u00e0. \nBalenciaga nel 1937 mostra, nel suo atelier in Avenue George V, la sua prima collezione che trae ispirazione dal rinascimento spagnolo. Durante gli anni seguenti continua a reinterpretare stili appartenenti a epoche passate della storia spagnola che possiamo ritrovare nella sua collezione \u201cInfanta\u201d, ispirata agli abiti ritratti da Diego Vel\u00e1zquez nei dipinti della Principessa di Spagna, e nella collezione \u201cJacket of light\u201d, in cui ritroviamo i boleri che indossavano i toreri spagnoli. Nel 1945 prende parte al Th\u00e9\u00e2tre de la Mode, un'esibizione itinerante di bambole-manichino vestite con abiti di haute couture disegnati dai migliori designer di Parigi.\nNel 1947 Balenciaga lancia il suo primo profumo, \u201cLe Dix\u201d, a richiamo del numero civico della boutique e due anni dopo, nel 1949, lancia il suo secondo profumo \"La Fuite Des Heures\".\nCrist\u00f2bal aveva anche una relazione di nascosto con Vladzio Jaworowski d'Attainville, suo supporto nella vita e nel lavoro. Era infatti un suo collaboratore e poi un socio della maison della quale contribuisce all'affermazione internazionale. Nel 1948 per\u00f2 Vladzio muore improvvisamente e questo avvenimento causa una forte depressione a Balenciaga che decide di prendere un periodo di pausa. Si fece forza e non chiuse l'attivit\u00e0, che proprio negli anni seguenti conobbe un grande successo internazionale. \nProprio nella maison spagnola si formarono grandi nomi della moda come Oscar de la Renta, Mila Sch\u00f6n e Hubert de Givenchy. \nGli anni 50 sono caratterizzati dal New look, legittimato da Christian Dior, ma non per Crist\u00f3bal Balenciaga che decide di liberare la donna trasformando la silhouette, ampliando le spalle, cancellando il punto vita ed eliminando il corsetto.\nSeguendo questi principi crea nel 1951 il tailleur semi aderente, nel 1953 la giacca a palloncino e nel 1955 l'abito a tunica.\nNel 1955 Balenciaga lancia il terzo profumo \"Quadrille\".\nNel 1958 presenta il vestito baby doll, il cappotto cocoon e la gonna a palloncino.\nNello stesso anno la casa Abrahm cre\u00f2 apposta per Balenciaga un nuovo tessuto, il gazar, una specie di raffia di seta che permetteva, grazie alla sua particolare struttura rigida, di dar vita a nuove forme. Oltre al gazar utilizz\u00f2 un altro materiale innovativo, ovvero il cracknyl.\nLa moda di Balenciaga \u00e8 ricordata come estremamente innovativa: fu proprio Crist\u00f2bal il primo a disegnare le camicie a blusa, gli abiti a tunica e le forme a uovo che volontariamente non mettevano in risalto il punto vita. Plasmava le forme e giocava con i volumi. \nVest\u00ec la Contessa von Bismarck, Grace Kelly, Jackie Kennedy, Helena Rubinstein, Greta Garbo. Nel 1960 ricevette la L\u00e9gion d'honneur, onorificenza francese tra le pi\u00f9 significative. Nello stesso anno per il matrimonio del principe Baldovino I del Belgio e Fabiola, disegn\u00f2 l'abito da sposa. \nIn un periodo in cui il mondo della moda iniziava a muoversi verso il prete a porter, Crist\u00f2bal Balenciaga non volle mai adattarsi e scelse sempre la haute couture. Nel 1968, a 74 anni e ormai molto ricco, decise di ritirarsi dal mondo della moda.\nMorte.\nNel marzo 1972, Balenciaga era in vacanza al parador nazionale di Javea, ad Alicante. Non era malato, n\u00e9 era a conoscenza di alcuna malattia grave, ma inaspettatamente il 23 marzo ha subito un infarto miocardico, seguito da un arresto cardiaco. Aveva 77 anni al momento della sua morte. Fu sepolto a Getaria, la sua citt\u00e0 natale.\nMusei.\nIl Museo Balenciaga, aperti al pubblico a Guetaria, ha una collezione di circa 1.200 pezzi. Il Museu Textil i d'Indument\u00e0ria del Disseny Hub Barcelona ha una vasta collezione di abiti e accessori Balenciaga (soprattutto cappelli). Il Museo del Costume di Madrid ha anche una collezione di moda che include abiti Balenciaga.\nVita privata.\nCrist\u00f3bal Balenciaga era omosessuale, anche se ha mantenuto la sua sessualit\u00e0 privata per tutta la vita. L'amore della sua vita e suo partner di lunga data era il modista franco-polacco W\u0142adzio Jaworowski di Attainville, che aveva contribuito a finanziarne la fondazione. Quando Jaworowski mor\u00ec nel 1948, Balenciaga era cos\u00ec distrutto che pens\u00f2 di chiudere l'attivit\u00e0."}
{"id": "2125147", "revid": "533647", "url": "https://it.wikipedia.org/wiki?curid=2125147", "title": "Mosconi", "text": ""}
{"id": "2125148", "revid": "228587", "url": "https://it.wikipedia.org/wiki?curid=2125148", "title": "Balenciaga", "text": ""}
{"id": "2125150", "revid": "76963", "url": "https://it.wikipedia.org/wiki?curid=2125150", "title": "Tempestt Bledsoe", "text": "Deve la sua fama al ruolo di Vanessa Robinson (nell'originale Vanessa Huxtable), nella famosa sitcom \"I Robinson\"; nel 1988 ha anche collaborato alla realizzazione della commedia \"La sera del ballo\".\nBiografia.\nTempestt Bledsoe nasce il 1\u00ba agosto 1973, a Chicago, dove vive. All'et\u00e0 di 10 anni entra nel cast de \"I Robinson\", dove interpreta il ruolo di Vanessa Robinson, la quartogenita. Mentre continua a girare la serie, reciter\u00e0 in altri film, e poi esordir\u00e0 anche come doppiatrice. Ha avuto una relazione durata sedici anni con l'attore Darryl M. Bell. \u00c8 vegetariana."}
{"id": "2125153", "revid": "183114", "url": "https://it.wikipedia.org/wiki?curid=2125153", "title": "Torbido", "text": ""}
{"id": "2125156", "revid": "154639", "url": "https://it.wikipedia.org/wiki?curid=2125156", "title": "Fallacia naturalistica", "text": "Con fallacia naturalistica, in filosofia del diritto e nell'etica, si indica il vizio di ragionamento, commesso dai teorici naturalisti e biasimato dai divisionisti, di derivare prescrizioni da descrizioni. L'espressione si trova per la prima volta nei \"Principia ethica\", opera pubblicata nel 1903 dal filosofo inglese George Edward Moore.\nDescrizione.\nSecondo Moore, il concetto di \"buono\" che sta alla base del discorso morale \u00e8 una nozione semplice e non pu\u00f2 essere ulteriormente definita. Quando si ha la pretesa di identificarlo con una qualche propriet\u00e0 naturale, come ad esempio l'utile o il piacevole, si cade nella fallacia naturalistica, che comprende sia le teorie etiche naturalistiche che le teorie etiche metafisiche. La confutazione della teoria naturalista poggia su due presupposti:\nPer fare un esempio pratico, dalla lettura delle leggi che regolano il funzionamento del Parlamento italiano, non si pu\u00f2 desumere il contenuto delle leggi che questo debba approvare, ossia i valori ai quali deve richiamarsi durante la formulazione delle leggi. Con un altro esempio limite, secondo le tesi divisioniste, dal fatto che Tizio abbia pronunciato la sua promessa di far qualcosa (descrizione) non deriva in alcun modo per lui l'obbligo di farla (non-prescrizione)."}
{"id": "2125160", "revid": "547034", "url": "https://it.wikipedia.org/wiki?curid=2125160", "title": "Medfield (processore)", "text": "Medfield sar\u00e0 un processore Intel alla base della quinta generazione della piattaforma pensata per il segmento dei sistemi ultra portatili UMPC, MID e Smartphone, ed \u00e8 previsto per il 2010, come successore della CPU Lincroft.\nCaratteristiche tecniche.\nIl predecessore di Medfield, Lincroft, \u00e8 una CPU del tipo System on a Chip (SoC) e ha consentito un deciso passo avanti nell'ottimizzazione generale dell'efficienza dei sistemi ultra portatili.\nIn generale, un SoC \u00e8 un processore che integra non solo il core di elaborazione, ma anche tutti gli altri sistemi, come il chipset, il sottosistema grafico e il controller di memoria RAM.\nLincroft \u00e8 stato il primo SoC della casa e viene realizzato mediante il processo produttivo a 45 nm ma deve essere affiancato dal chip Langwell che si occupa della gestione dell'I/O e che viene per questo indicato da Intel come un \"Communications Hub\".\nMedfield sar\u00e0 invece basato sul futuro processo produttivo a 32 nm e questo consentir\u00e0 di integrare al suo interno anche le funzionalit\u00e0 di I/O in modo da poter eliminare ogni chip aggiuntivo; i futuri sistemi ultra portatili, quindi, potranno godere di efficienza e dimensioni complessive decisamente migliori rispetto a quanto possibile attualmente.\nIl successore.\nIntel non ha ancora lasciato trapelare nulla riguardo al successore di Medfield, ma \u00e8 molto probabile che continui ad essere un chip SoC."}
{"id": "2125168", "revid": "1833487", "url": "https://it.wikipedia.org/wiki?curid=2125168", "title": "Pagliata", "text": "Pajata (in romanesco) o pagliata (in italiano) \u00e8 il termine con il quale si identifica l'intestino tenue del vitellino da latte o del bue, che viene utilizzato soprattutto per la preparazione di un tipico piatto di pasta, i rigatoni con la pajata, per il quale si usa il secondo tratto dell'intestino tenue, denominato \"digiuno\".\nCaratteristiche.\n\u00c8 di uso tradizionale nella cucina romana. La ricetta tradizionale prevede che l'intestino venga lavato, ma non privato del chilo in modo tale che, una volta cucinato, possa dar forma a una salsa di sapore acre e forte, cui si aggiunge il pomodoro.\nLa pagliata viene consumata anche in Umbria, specialmente nella zona di Terni, Spoleto, Foligno e la Valnerina, e nelle Marche, in particolare nella zona di Ancona, Camerino, Fabriano e Macerata, dove la si cucina arrostita alla brace ed \u00e8 tradizionalmente nota con il nome di \"spuntature\". \nLa preparazione classica prevede la pagliata accompagnata dai rigatoni al sugo, ma pu\u00f2 essere consumata anche come secondo piatto cucinata al forno, in umido, o alla brace."}
{"id": "2125169", "revid": "318966", "url": "https://it.wikipedia.org/wiki?curid=2125169", "title": "Il Nolano", "text": ""}
{"id": "2125170", "revid": "318966", "url": "https://it.wikipedia.org/wiki?curid=2125170", "title": "Fase boema", "text": ""}
{"id": "2125174", "revid": "123355454", "url": "https://it.wikipedia.org/wiki?curid=2125174", "title": "Telet\u00f3n (Messico)", "text": "Il Telet\u00f3n in Messico \u00e8 un avvenimento annuale, cominciato nel 1997, in cui, grazie a una trasmissione televisiva e radiofonica di pi\u00f9 di 24 ore, si prova a raccogliere denaro per aiutare a costruire dei centri di riabilitazione infantile chiamati \"\u201cCentro de Rehabilitaci\u00f3n Infantil Telet\u00f3n\u201d\", o \"\u201cCRIT\u201d\" \"(italiano: \u201dCentro di Riabilitazione Infantile Telet\u00f3n)\", per ragazzi con differenti infermit\u00e0. La proposta del Messico \u00e8 nata dell'iniziativa di Fernando Landeros. Il Telet\u00f3n in Messico \u00e8 prodotto da Televisa con pi\u00f9 di 500 media messicani e stranieri, cos\u00ec come pi\u00f9 di 100 imprese commerciali che sponsorizzano l'avvenimento. La missione stabilita del telethon \u00e8 \u201cfornire la conoscenza su le infermit\u00e0 fisiche, dando un forte messaggio sul rispetto, l'uguaglianza ed aiutare a la gente in queste condizioni\u201d.\nGli eventi scorsi sono durati circa 30 ore e dal 1997 tutti sono cominciati il primo venerd\u00ec di dicembre. Lo scorso \"Telet\u00f3n\" ha avuto luogo il 5 e il 6 dicembre del 2008 ed \u00e8 concettualizzato come \u201cun progetto d'unit\u00e0 nazionale dove i messicani hanno l'opportunit\u00e0 di radunarsi e lavorare per la stessa causa\u201d. Fino al 2003 l'ultima parte dell'avvenimento era un concerto nello Stadio Azteca, in seguito il luogo del concerto \u00e8 cambiato ogni anno: nel 2004 e 2005 ha avuto luogo nella Piazza della Costituzione di Citt\u00e0 del Messico, nel 2006 nel Foro Sol, nel 2007 e 2008 nell'Auditorio Nacional.\nIn aggiunta alla creazione dei CRIT per tutto il paese, il sistema CRIT e l'Universidad Autonoma del Estado de M\u00e9xico (UAEM) hanno firmato un accordo nell'anno 2000 che ha creato due corsi dedicati alla formazione di professionisti capaci di lavorare con i bambini nei CRIT ed ha permesso la creazione dell'\"Instituto Telet\u00f3n de Estudios Superiores\" (ITESUR), ubicato vicino al primo CRIT costruito. ITESUR \u00e8 l'unica universit\u00e0 nel Messico che concede diplomi in Terapia occupazionale e Fisioterapia.\nDal 1997 fino al 2004, l'attrice e cantante messicana, Lucero \u00e8 stata fortemente impegnata in ogni edizione di \"Telet\u00f3n\" ed era la principale portavoce per la maggior parte della trasmissione. Dopo una controversia fra la sua squadra di sicurezza ed i mass media, il suo ruolo \u00e8 stato minimizzato ed altre personalit\u00e0 di Televisa sono state incluse nella trasmissione.\nCRIT.\nIl primo Telet\u00f3n \u00e8 stato trasmesso il 12 dicembre, 1997, il giorno che Televisa, insieme con altre 70 media di comunicazione l'hanno organizzato. Alla fine dell'edizione l'obiettivo economico \u00e8 stato ottenuto e con un grande sovrappi\u00f9. Da allora in poi l'obiettivo, sempre raggiunto \u00e8 sempre stato raccogliere almeno la stessa quantit\u00e0 dell'anno precedente pi\u00f9 un peso messicano, obiettivo sempre raggiunto cosicch\u00e9 \"Telet\u00f3n\" ha permesso la costruzione di tredici CRIT. L'ubicazione dei CRIT \u00e8 scelta su base geografica, assicurandosi che ogni regione ne abbia almeno uno, per\u00f2 si \u00e8 detto che l'obiettivo \u00e8 costruirne uno in ogni stato. Alcuni sono stati costruiti in zone che \u201clo meritano\u201d dipendendo del denaro che hanno ottenuto nelle edizioni precedenti.\nI CRIT aperti nel 2007 sono quelli che hanno aperto grazie alla quantit\u00e0 di denaro ottenuta dalla gente di quelle zone:\nPartecipazione dei mass media.\nNella prima edizione, il Telet\u00f3n ha avuto la partecipazione di 70 media nazionali, avendo un ruolo centrale le stazioni di televisione e radio collegate o associate con Televisa, che le hanno permesso di fare una campagna di promozione a livello nazionale. L'edizione del 2007 ha visto la partecipazione di 500 media nazionali ed internazionali. La eccezione pi\u00f9 notevole \u00e8 quella della seconda catena messicana di televisione, \"TV Azteca\", chenon ha mai partecipato all'avvenimento perch\u00e9 tutti i media sono obbligati a trasmettere il segnale di Televisa e TV Azteca rifiuta di farlo, esigendo il diritto di usare il suo proprio segnale.\nIl 2007 ha anche marcato la priva volta che si hanno ricevuto donazioni de paesi stranieri, ricevendo donazioni della popolazione ispanica degli Stati Uniti, il Canada e la Spagna.\nEdizioni.\nNota:\"1\": equivalenza fatta con il tasso di cambio corrente il giorno dell'avvenimento.\nSostegno degli sponsor.\nLe operazioni del Telet\u00f3n sono anche sostenute da alcune imprese che finanziano una parte delle spese dei CRIT tutto l'anno e fanno delle donazioni economiche nei giorni dell'avvenimento. Un vantaggio \u00e8 che vi \u00e8 un solo sponsor per ogni categoria di prodotto, perci\u00f2 solamente il logo delle pi\u00f9 di venti imprese saranno trasmessi nello spettacolo, proibendo alla concorrenza l'accesso alla maggior parte dei mass media per due giorni.\nNella prima edizione c'erano solamente 9 sponsor e nel 2008 il numero \u00e8 alzato fino a 26.\nCritica.\nDalla prima edizione, il Telet\u00f3n \u00e8 stato soggetto alla critica per molte ragioni. Ci sono tre critiche principali fatte su l'organizzazione, che sono:"}
{"id": "2125175", "revid": "318966", "url": "https://it.wikipedia.org/wiki?curid=2125175", "title": "Fase Boemo-Palatina", "text": ""}
{"id": "2125180", "revid": "125660037", "url": "https://it.wikipedia.org/wiki?curid=2125180", "title": "Giovanni Chiodi", "text": "Biografia.\nNel 1980 consegue la maturit\u00e0 classica e nel marzo del 1985 si laurea con lode in Economia e Commercio presso la LUISS di Roma (relatore della sua tesi Giovanni Maria Flick). Dopo aver adempiuto al servizio militare frequenta un corso di finanza aziendale tenuto dall'Universit\u00e0 Bocconi di Milano, a seguito del quale si iscrive all'albo dei Dottori Commercialisti (1986) e a quello dei Consulenti Tecnici del Tribunale di Teramo (1988).\nDopo aver svolto la professione di Dottore Commercialista, nel 1999 esordisce in politica concorrendo alla carica Sindaco di Teramo: da candidato indipendente sostenuto da Forza Italia, da Alleanza Nazionale e dal CCD, ottiene il 41% dei voti e viene sconfitto dal rappresentante dell'Ulivo nonch\u00e9 sindaco uscente Angelo Sperandio.\nDopo la sconfitta, diviene Coordinatore dei gruppi d'opposizione in consiglio comunale.\nSin dal 2003 la Casa delle Libert\u00e0 lo ripresenta come primo cittadino di Teramo per le elezioni comunali del 2004: in tale occasione Gianni Chiodi riesce nell'intento e grazie al 52,8% dei consensi viene eletto primo cittadino. Nella tornata elettorale di quell'anno Teramo \u00e8 l'unico dei capoluoghi italiani dove il centro-destra riesce a riconquistare il governo della citt\u00e0 sconfiggendo la coalizione di centro-sinistra con a capo, come candidato sindaco, Lino Befacchia. \nNel 2008, successivamente allo scioglimento anticipato della giunta regionale causato dall'arresto del presidente Ottaviano Del Turco e di alcuni assessori, viene proposto dal Popolo della Libert\u00e0 alla guida della regione Abruzzo, in particolar modo su spinta del leader del partito Silvio Berlusconi, grazie alla quale supera la concorrenza interna dei senatori Filippo Piccone e Fabrizio Di Stefano e del deputato ed ex presidente della Croce Rossa Italiana Maurizio Scelli.\nSostenuto da altre tre liste (Liberalsocialisti, Movimento per l'Autonomia e Rialzati Abruzzo), alle consultazioni del 14 e 15 dicembre \u00e8 il principale avversario del rappresentante del centrosinistra Carlo Costantini, oltre ad altri quattro candidati minori, ed ottiene la vittoria col 48,81% dei voti venendo eletto Presidente della Regione Abruzzo, dimettendosi da sindaco di Teramo.\nNel corso del mandato, il Presidente della Regione Abruzzo Gianni Chiodi, assume l'incarico di Commissario del Governo per l'attuazione del piano di rientro della Sanit\u00e0 e di Commissario Delegato per la Ricostruzione dei territori colpiti dal Sisma del 2009.\n\u00c8 stato membro dell'Ufficio di Presidenza Nazionale del PDL e \nVice Presidente dell'Assemblea delle Regioni d'Europa.\nCandidato ancora alla Presidenza della Regione Abruzzo nel maggio 2014, non viene confermato. Ha fatto ricorso successivamente al TAR dell'Aquila insieme all'ex Presidente del Consiglio regionale ed ex consigliere per presunte irregolarit\u00e0 nelle liste di centrosinistra in sostegno al presidente eletto Luciano D'Alfonso chiedendo di annullare le elezioni regionali, richiesta che il tribunale amministrativo ha per\u00f2 respinto.\nL'11 ottobre 2014 \u00e8 eletto nuovo Presidente del Collegio dei Revisori della Banca di Teramo.\nAlle elezioni politiche del 2018 \u00e8 candidato alla Camera come capolista di Noi con l'Italia - UDC nella circoscrizione Abruzzo, ma non viene eletto.\nNel marzo del 2021 entra a far parte del coordinamento regionale di Cambiamo! di Giovanni Toti.\nVicende giudiziarie.\nNel settembre 2008 giunge la notizia di un suo rinvio a giudizio insieme ad altre quattordici persone. Le accuse dalla procura sono attivit\u00e0 della gestione di rifiuti non autorizzata, inquinamento dell'aria, crollo colposo e falso materiale per il crollo della Discarica La Torre. \nIl 15 maggio 2013 il Pm di Teramo chiede 16 mesi di reclusione per l'ex Sindaco teramano e il suo Vice Berardo Rabbuffo. Il 25 giugno, il giudice monocratico dello stesso tribunale emette la sentenza e pronuncia l'assoluzione perch\u00e9 il fatto non costituisce reato.\nIl 23 gennaio 2014 la Procura di Pescara rende noto che il Presidente della Regione Abruzzo Chiodi, il Presidente del Consiglio regionale dell'Abruzzo Nazario Pagano, il Vicepresidente della Regione Abruzzo Alfredo Castiglione, il Vicepresidente del Consiglio regionale dell'Abruzzo Giorgio De Matteis, 8 su 9 degli Assessori regionali della Giunta Chiodi e 20 su 27 consiglieri regionali di centrodestra per la maggioranza (12 di Forza Italia, 2 del Nuovo Centrodestra, 2 della lista \"Rialzati Abruzzo\", 1 di Fratelli d'Italia, 1 del MpA, 1 di Scelta Civica e 1 dell'UdC) e 3 su 18 consigliere regionali di centrosinistra per l'opposizione (2 ex IdV ora Movimento 139 tra cui Carlo Costantini, ex candidato presidente del centrosinistra contro Chiodi alle regionali del 2008 e 1 di Sel) per truffa aggravata ai danni della Regione, peculato e falso ideologico nell'inchiesta sulle \"spese pazze\" sui rimborsi ai gruppi regionali usati illecitamente per spese personali che vede l'Abruzzo come diciottesima Regioni di indagati su venti per queste ipotesi inquisitorie. Tuttavia il Presidente Chiodi ha parlato di spese regolari e rendicontate che saranno chiarite. Infatti, la Corte dei Conti, interessata per competenza dalla Procura di Pescara, ha archiviato il procedimento con la seguente motivazione del 12/4/2017: \"Dalle verifiche esperire per il periodo 2009-2012, non sono state riscontrate situazioni di illegittimit\u00e0, ma mere irregolarit\u00e0 amministrative sanate, mentre per l'anno 2013 non \u00e8 stato effettuato alcun rimborso\" \nIl 12 giugno 2018 il Tribunale di Roma lo assolve perch\u00e9 il fatto non sussiste.\nIl 4 febbraio 2014 viene resa nota che la Procura di Pescara ha aperto una nuova inchiesta costola nell'ambito della cosiddetta Rimborsopoli per le spese dei gruppi regionali usati per fini personali. Tuttavia la Procura dell'Aquila, cui era stata devoluta l'inchiesta di Pescara, ha archiviato la vicenda relativa ai presunti favoritismi."}
{"id": "2125186", "revid": "287204", "url": "https://it.wikipedia.org/wiki?curid=2125186", "title": "Piz Argient", "text": "Il Piz Argient (3.945\u00a0) \u00e8 una montagna delle Alpi Retiche occidentali nel massiccio del Bernina. Si trova lungo la frontiera tra l'Italia e la Svizzera tra il Pizzo Bernina ed il Pizzo Zup\u00f2.\nDescrizione.\nLa montagna \u00e8 contornata a nord dal ghiacciaio del Morteratsch, ad ovest dalla parte superiore del \"ghiacciaio Scerscen\" e a sud dal \"ghiacciaio Fellaria\". \u00c8 separato dal Pizzo Zup\u00f2 dalla \"Fuorcla del Zup\u00f2\" (3.851\u00a0m) e dal Crast' Ag\u00fczza dalla \"Fuorcla da l'Argient\" (3.705\u00a0m)."}
{"id": "2125187", "revid": "21880", "url": "https://it.wikipedia.org/wiki?curid=2125187", "title": "Alphonse de Candolle", "text": ""}
{"id": "2125188", "revid": "1318658", "url": "https://it.wikipedia.org/wiki?curid=2125188", "title": "Quatre-Septembre (metropolitana di Parigi)", "text": "Quatre-Septembre \u00e8 una stazione della metropolitana di Parigi, sulla linea 3, situata nel II \"arrondissement\" di Parigi.\nLa stazione.\nL'inaugurazione avvenne nell'ottobre del 1904, al momento dell'apertura del primo tronco della linea 3 fra \"avenue de Villiers\" (oggi Villiers) e P\u00e8re Lachaise.\n\u00c8 ubicata sotto la \"rue du 4 Septembre\", cos\u00ec chiamata in memoria del 4 settembre 1870, giorno in cui L\u00e9on Gambetta proclam\u00f2 la Troisi\u00e8me R\u00e9publique al Palazzo delle Tuileries.\nAccessi.\nEsiste un solo accesso situato all'altezza del numero 20, \"rue du Quatre Septembre\"."}
{"id": "2125195", "revid": "767487", "url": "https://it.wikipedia.org/wiki?curid=2125195", "title": "John Joseph Vesely", "text": "Cresce nella zona della San Francisco Bay ed entra subito a stretto contatto con la musica, dato che il padre \u00e8 un immigrato ceco con alle spalle oltre venti anni di carriera da musicista jazz, avvicinandosi alla musica all'et\u00e0 di 12 anni, anche se gi\u00e0 da prima prendeva lezioni di piano e sassofono dal padre. Trascorre 8 anni a suonare come primo strumento il basso nelle band locali, spaziando tra i generi pi\u00f9 disparati, dallo ska al rock e al pop.\nLa nascita del progetto (2004-2006).\nSecondhand Serenade \u00e8 un progetto emo-pop/rock partito dall'idea del cantautore, chitarrista e pianista John Vesely, originario della cittadina di Menlo Park, California.\nDopo aver registrato e pubblicato indipendentemente l'album acustico \"Awake\" nel 2005, Vesely firma per la Glassnote Records nel 2007, con cui pubblica una riedizione di \"Awake\" e, nel 2008, il suo primo album con una band completa, intitolato \"A Twist in My Story\". \"Fall for You\", il primo singolo estratto dall'album, ottiene un enorme successo negli Stati Uniti e contribuisce alla crescita della popolarit\u00e0 del cantante. Nel 2010 vede la luce il suo terzo album di inediti, \"Hear Me Now\", l'ultimo pubblicato con la Glassnote. Nel 2012 Vesely decide infatti di ritornare a fare musica in via indipendente e, abbandonata l'etichetta, inizia a lavorare a un nuovo album, intitolato \"Undefeated\" e pubblicato nel 2014.\nDopo aver suonato il basso per anni, decide di optare per la chitarra acustica, cominciando a scrivere le proprie canzoni in seguito all'incontro con la futura moglie Candice.\nIl nome del progetto, Secondhand Serenade, deriva dal modo in cui Vesely scrive le sue canzoni come \"serenate\" per la moglie e dal fatto che le persone si stanno abituando ad ascoltare sempre pi\u00f9 canzoni di \"seconda mano\".\nNel 2005 Vesely realizza il suo album di debutto intitolato \"Awake\". L'album viene promosso attraverso la sua pagina di MySpace e con diversi spettacoli in vari locali. Inizialmente i CD sono pagati attraverso ordini postali con carta di credito, in seguito le canzoni vengono rese disponibili sul portale iTunes. Ben presto Secondhand Serenade diventa l'artista indipendente numero 1 su MySpace, guadagnando oltre 20.000 dollari al mese grazie alle vendite del suo album. Viene quindi notato dalla Glassnote Records, con cui firma un contratto discografico nel 2007.\nFirma con la Glassnote Records (2007-2011).\nNel 2007 viene riregistrato e pubblicato dalla Glassnote Records \"Awake\", con due nuove canzoni al suo interno. In supporto all'album vengono organizzati vari tour e alcune partecipazioni a festival internazionali. Nello stesso periodo Vesely viene anche ospitato al talk show \"Late Night with Conan O'Brien\".\nIl 5 febbraio 2008 viene pubblicato il secondo album, intitolato \"A Twist in My Story\", anticipato dal primo singolo \"Fall for You\", che ottiene il doppio disco di platino negli Stati Uniti vendendo oltre due milioni di copie. L'album, prodotto dall'ex membro dei Nine Inch Nails Danny Lohner, contiene due tracce (\"Your Call\" e \"Maybe\") gi\u00e0 presenti nel precedente album e nove tracce inedite. Tutte e undici sono state scritte da Vesely ma registrate con una strumentazione pi\u00f9 ampia, discostandosi dallo stile prettamente acustico di \"Awake\". Il titolo dell'album e la scrittura dello stesso \u00e8 profondamente influenzato dal divorzio tra Vesely e la moglie Candice.\nNel 2009 Secondhand Serenade pubblica il suo primo EP live, \"iTunes Live from SoHo\", contenente un'esibizione acustica dell'artista.\nNel 2010 viene pubblicato il terzo album, \"Hear Me Now\", che riesce a superare \"A Twist in My Story\" nelle classifiche statunitensi solo nella Hot 100, mentre nelle altre classifiche come l'Alternative e la Rock Albums il primato resta del secondo album. Nonostante il successo commerciale, per\u00f2, \"Hear Me Now\" \u00e8 accolto da alcuni critici con pi\u00f9 diffidenza rispetto al precedente disco, che lo giudicano come scontato e troppo simile ai precedenti lavori dell'artista.\nIl 9 dicembre viene annunciata sul suo sito ufficiale la pubblicazione di una nuova versione di \"You &amp; I\", traccia contenuta nel suo ultimo album, in duetto con la giovane cantante Cady Groves. Il brano \u00e8 scaricabile gratuitamente tramite l'applicazione SoundHound per iPhone, iPad e Android.\nNel 2011 Secondhand Serenade pubblica il suo primo EP di inediti, \"Weightless\", contenente quattro nuovi brani e la versione acustica di \"You &amp; I\".\nLavoro indipendente (2012-2016).\nNel 2012 John Vesely decide di abbandonare la Glassnote Records, con cui ha pubblicato tutti i suoi precedenti album, e di cominciare a pubblicare musica in via indipendente. A questo proposito, il 17 giugno annuncia sulla sua pagina Facebook che \u00e8 in studio di registrazione e sta lavorando a due nuovi album: un remake di \"A Twist in My Story\" e il suo nuovo album di inediti. \"A Naked Twist in My Story\" viene pubblicato l'11 settembre 2012, contenente tutte le tracce del secondo album riarrangiate in una nuova versione e una traccia inedita, \"Belong To\".\nIl 19 febbraio annuncia l'uscita di un nuovo singolo, intitolato \"Shake It Off\", per il 26 febbraio, stessa data in cui inizia il suo tour acustico negli Stati Uniti, che lo tiene impegnato sino al 9 aprile, accompagnato da Veronica Ballestrini e la cantante degli Automatic Loveletter Juliet Simms.\nTorna nuovamente in studio a met\u00e0 aprile 2013 per finire le registrazioni del nuovo album, che vengono completate a fine maggio. Nell'autunno dello stesso anno partecipa insieme a Veronica Ballestrini a uno spot per la nuova Ford Fiesta con in sottofondo il loro brano \"La La Love\", scritto insieme alla cantante statunitense durante il tour acustico tenuto in primavera.\nIl 21 febbraio 2014 viene pubblicato il video musicale di \"Say Something\", originariamente degli A Great Big World, reinterpretato con Veronica Ballestrini. Il 22 aprile viene invece pubblicata la sua cover di \"Counting Stars\" degli OneRepublic nell'album \"The Cover Up\", pubblicato dalla Destiny Nashville di Brandon Metcalf, insieme a cover di altri artisti indipendenti. A fine agosto, Vesely annuncia che il suo quarto album, intitolato \"Undefeated\", verr\u00e0 pubblicato il 27 ottobre 2014 indipendentemente.\nNell'aprile 2015 viene pubblicato l'album \"Blow Up the Moon\" dei Blues Traveler, in cui Vesely \u00e8 presente come cantante ospite nel brano \"The Darkness We All Need\" e come coautore in \"Hearts Are Still Alive\". Sempre in aprile annuncia le prossime nozze con Veronica Ballestrini, dopo una dichiarazione fatta sul palco. Proprio con la Ballestrini crea, nel novembre dello stesso anno, il duo country The Rebel Roads.\nRitorno alla Glassnote (2017-presente).\nNonostante gli impegni sia dal vivo che in studio con il nuovo progetto, il 14 aprile 2016 Vesely annuncia di essere al lavoro su un nuovo album acustico, che si rivela essere una rimasterizzazione del suo album di debutto \"Awake\" in occasione del decennale dalla sua pubblicazione per la Glassnote, con l'aggiunta di alcune tracce inedite e pubblicato il 10 febbraio 2017. Di queste tracce inedite, il brano \"Lost\" \u00e8 stato pubblicato come singolo in una nuova versione il 29 settembre 2017. Entrambe le produzioni sono state pubblicate dalla Glassnote stessa, con la quale Vesely ha deciso di ritornare all'inizio dell'anno. L'11 gennaio 2019 viene pubblicato un singolo inedito intitolato \"Find Somebody Else\". Un altro singolo, \"Edge of a Riot\", viene pubblicato il 1\u00ba marzo.\nVita privata.\nSino al 2008 John Vesely \u00e8 stato sposato con Candice, dalla quale ha avuto due figli, che dopo il divorzio sono stati affidati alla donna. Il 1\u00ba aprile 2017 si sposa per la seconda volta, convolando a nozze con la cantante statunitense Veronica Ballestrini, alla quale era sentimentalmente legato da diversi anni."}
{"id": "2125196", "revid": "33689", "url": "https://it.wikipedia.org/wiki?curid=2125196", "title": "Tartufo del cane", "text": ""}
{"id": "2125197", "revid": "287204", "url": "https://it.wikipedia.org/wiki?curid=2125197", "title": "Tipranavir", "text": "Il tipranavir \u00e8 un farmaco antiretrovirale appartenente alla classe degli inibitori delle proteasi di HIV.\nIndicazioni.\nViene utilizzato come terapia contro l'infezione da HIV, quando si sono provati gli altri principi attivi simili ma senza fornire effetti positivi.\nControindicazioni.\nLa somministrazione del farmaco \u00e8 da evitare in caso di allattamento materno e in caso di vene che, avendo subito interventi chirurgici o traumi o altro evento simile, mostrano una momentanea predisposizione alle emorragie. Occorre fare molta attenzione prima dell'inizio della terapia e controllare la funzionalit\u00e0 epatica, si sono registrati casi di epatossicit\u00e0 anche mortale.\nTipranavir non pu\u00f2 essere utilizzato in soggetti con coinfezione HIV-HCV in trattamento con terapie includenti sofosbuvir, in quanto pu\u00f2 comportare una riduzione dei livelli ematici di sofosbuvir e una perdita della sua efficacia.\nEffetti indesiderati.\nFra gli effetti collaterali pi\u00f9 frequenti si riscontrano vertigini, rash cutaneo, cefalea, nausea, trombocitopenia, anoressia, sindrome di Stevens-Johnson, ematuria, insufficienza renale, neuropatia periferica."}
{"id": "2125198", "revid": "19312", "url": "https://it.wikipedia.org/wiki?curid=2125198", "title": "Sonora y Sinaloa", "text": ""}
{"id": "2125202", "revid": "287204", "url": "https://it.wikipedia.org/wiki?curid=2125202", "title": "Ishmael Reed", "text": " \u00c8 uno degli scrittori afroamericani pi\u00f9 conosciuti della sua generazione e, insieme a Amiri Baraka uno dei pi\u00f9 controversi Il suo lavoro fa una pesante satira sull'ala destra dello schieramento politico (e spesso anche su quella sinistra), evidenziando l'oppressione politica e culturale che ne proviene. \nBiografia.\nReed \u00e8 nato a Chattanooga, Tennessee, ma \u00e8 cresciuto a Buffalo, nello Stato di New York, dove ha frequentato l'universit\u00e0, a quel tempo ancora privata e divenuta parte del sistema universitario statale dopo la conclusione del suo percorso di studi. La stessa universit\u00e0 gli ha conferito una laurea \"Honoris Causa\" nel 1995. Mentre frequentava le lezioni, era co-presentatore di un programma radiofonico \nSi trasfer\u00ec a New York nel 1962 e co-fond\u00f2 con Walter Bowart \"East Village Other\", una famosa pubblicazione underground. \u00c8 stato anche membro del \"Umbra Writers Workshop\", organizzazione che contribu\u00ec a fondare il \"Black Arts Movement\" e a promuovere un'estetica nera. .\nI suoi lavori pi\u00f9 conosciuti includono \"The Free-Lance Pallbearers\" (1967, il primo romanzo), \"Yellow Back Radio Broke-Down\" (1969), \"Mumbo Jumbo\" (1972), \"Flight to Canada\" (1976), \"The Last Days of Louisiana Red\" (1974), \"Reckless Eyeballing\" (1986), e \"Japanese By Spring\" (1993). Ha pubblicato pi\u00f9 di una dozzina di libri, tra cui nove romanzi, quattro raccolte di poesie sei testi teatrali, quattro raccolte di saggi e un libretto. Per \"New and Collected Poems, 1964-2007\" ha ricevuto la medaglia d'oro dal \"Commonwealth Club of California\".\nHa pubblicato anche \"From Totems to Hip-Hop: A Multicultural Anthology of Poetry Across the Americas, 1900-2002\" (2003), nel quale appoggia la definizione di poesia americana come un amalgama, che dovrebbe includere lavori che seguono i canoni tradizionali di influenza europea cos\u00ec come le opere degli immigrati, degli artisti dell'hip hop e dei nativi americani.\nAttualmente Reed vive a Oakland, California. Si \u00e8 recentemente ritirato dall'insegnamento all'Universit\u00e0 di Berkeley, dove ha insegnato per trentacinque anni. Ha inoltre collaborato con musicisti e compositori jazz; i frutti di tali collaborazioni appaiono in tre CD intitolati \"Conjures, 1, 2, 3\". Nel 2007 ha debuttato come pianista jazz con la canzone \"For All We Know\" del suo gruppo, The Ishmael Reed Quintet."}
{"id": "2125204", "revid": "18885", "url": "https://it.wikipedia.org/wiki?curid=2125204", "title": "Maestro della Cappella di San Nicola", "text": ""}
{"id": "2125208", "revid": "767487", "url": "https://it.wikipedia.org/wiki?curid=2125208", "title": "Jack Straus", "text": "Biografia.\nSoprannominato \"Treetop\" a causa della sua altezza, frequent\u00f2 il Texas A&amp;M. Sebbene si dica che abbia giocato nella squadra di pallacanestro dell'universit\u00e0, ci\u00f2 non risulta dalla lista dei giocatori.\nStraus cominci\u00f2 a giocare agli eventi delle World Series of Poker a partire dagli anni settanta. Nel 1972 giunse 4\u00b0 al Main Event. Vinse il suo primo braccialetto nell'edizione 1973 all'evento di Deuce to Seven Draw con buy-in da 3.000$; nello stesso anno arriv\u00f2 4\u00b0 al Main Event. Lo vinse finalmente nel 1982, guadagnando 520.000$ e il suo secondo braccialetto.\nFinendo in tre tavoli finali del Main Event, Straus entr\u00f2 in quella \u00e9lite di giocatori che ha avuto la stessa possibilit\u00e0: Johnny Moss, Doyle Brunson, Stu Ungar, Johnny Chan e Dan Harrington.\nMor\u00ec a 58 anni; fu inserito postumo nel Poker Hall of Fame un anno dopo la morte.\nA chip and a chair.\nFamosissimo l'episodio della sua carriera che ha coniato il celebre detto \"A chip and a chair\", ossia \"Una fiche e una sedia\": il detto indica che per un giocatore un torneo non \u00e8 terminato finch\u00e9 ha ancora una sedia su cui sedersi e un gettone da giocare.\nStraus rimase infatti con un solo gettone da 500 nel corso del Main Event vinto nel 1982: aveva perso una mano nella quale aveva piazzato tutte le sue fiche. Straus, convinto di aver terminato i suoi gettoni si alz\u00f2 dal tavolo, ma gli venne fatto notare dal direttore di gara che, non avendo dichiarato \"all-in\", il gettone che inconsapevolmente non aveva messo al centro era ancora utilizzabile per continuare a giocare.\nSebbene talvolta tale episodio sia collocato al tavolo finale, deve invece essere anticipato al primo giorno: come suggerisce il libro del 1983 \"The Biggest Game in Town\", e come conferma la biografia di Stu Ungar \"One of a kind\" (quest'ultimo tra l'altro dice che il gettone non era da 500 ma da 25).\nIl bluff di Straus.\nStraus \u00e8 inoltre ricordato anche per uno dei pi\u00f9 celebri bluff di tutti i tempi. Mentre giocava agli high-stakes di No Limit Texas hold 'em, dopo aver vinto diversi grossi piatti di seguito decise che avrebbe rilanciato pre-flop la mano successiva, qualunque essa fosse stata.\nGli capit\u00f2 un 7-2 offsuit, che \u00e8 considerata la peggior mano di partenza dal punto di vista strategico; la mano venne comunque rilanciata. Un giocatore \"tight\" chiam\u00f2 la puntata e il flop mostr\u00f2 7-3-3. Un flop piuttosto buono per un 7-2. Straus quindi punt\u00f2, venendo per\u00f2 fortemente rilanciato dall'avversario che, essendo \"tight\", rappresentava una \"overpair\".\nStraus, pur consapevole di essere con molta probabilit\u00e0 indietro, si convinse di poter rappresentare un tris di tre; chiam\u00f2 quindi il grosso rilancio. Il 2 al turn non cambi\u00f2 la situazione di Straus, poich\u00e9 sul tavolo vi era gi\u00e0 una coppia pi\u00f9 alta, ma punt\u00f2 lo stesso. Questa volta l'avversario ci pens\u00f2 a lungo. Straus, sapendo di essere quasi spacciato in caso di chiamata avversaria, dopo un po' offr\u00ec all'avversario un patto. Per il modico prezzo di 25$ Straus avrebbe fatto vedere all'avversario una sola carta qualsiasi delle due che aveva. L'avversario, dopo averci pensato per un po', accett\u00f2 di pagare i 25$ e scelse una carta di Straus: il 2.\nDopo una lunga pausa l'avversario si convinse che Straus avrebbe potuto proporre tale accordo solo nel caso avesse avuto una coppia di 2 servita, assegnando quindi a Straus un full di due su tre. Quindi, pur riluttante si ritir\u00f2 dalla mano, e Straus pass\u00f2 alla storia per questo suo bluff davvero creativo.\nIl bluff fu riportato nel film biografico sulla vita di Stu Ungar \"\": ci\u00f2 nonostante la mano \u00e8 accreditata ad un altro giocatore."}
{"id": "2125211", "revid": "1573940", "url": "https://it.wikipedia.org/wiki?curid=2125211", "title": "Gregorio Rigo", "text": "Biografia.\nLaureato in farmacia si appassion\u00f2 ben presto alla botanica. Alla fine del 1863 entr\u00f2 in contatto con il botanico Pietro Porta, parroco nativo di Moerna di Valvestino e sacerdote a Bollone, con il quale collabor\u00f2 per molti anni a diverse spedizioni botaniche in Italia e in Spagna nelle isole Baleari.\nNel 1866 allo scoppio della terza guerra di indipendenza si arruol\u00f2 nel 3\u00ba reggimento del Corpo Volontari Italiani di Giuseppe Garibaldi e combatt\u00e9 nella battaglia di Monte Suello e di Condino. Collabor\u00f2 con il \u201cNuovo giornale botanico italiano\u201d, con il botanico P. Sintenis in una spedizione a Cipro e fu autore di alcuni scritti.\nCollezione Rigo dell'Universit\u00e0 di Napoli.\nLa collezione consta di campioni raccolti da Gregorio Rigo durante le sue spedizioni botaniche in Italia e all'estero in compagnia di alcuni botanici tra i pi\u00f9 famosi dell'epoca, tra cui Roperto Huter, Pietro Porta e P. Sintenis.\nLa collezione \u00e8 composta di exsiccata provenienti da diverse regioni italiane, soprattutto dal Veneto e dalla Calabria, e campioni raccolti in Spagna e a Cipro. \u00c8 costituita da 49 fascicoli di piante vascolari contenenti circa 9.000 unit\u00e0."}
{"id": "2125216", "revid": "1543377", "url": "https://it.wikipedia.org/wiki?curid=2125216", "title": "Menorragia", "text": " \nPer menorragia in campo medico, si intende un'eccessiva perdita di sangue durante la fase mestruale del ciclo. Essa \u00e8 sia eccessiva che prolungata rispetto alla normale durata e intensit\u00e0 fisiologica. \nSi differenzia dalla metrorragia, che \u00e8 anch'essa una perdita di sangue dall'utero, ma non in rapporto con il flusso mestruale.\nManifestazioni.\nRispetto ad una normale perdita di sangue (emorragia), che occorre durante il periodo mestruale (40-50ml), essa si manifesta aumentata almeno a 80 ml. Pu\u00f2 essere associata a dolore ed anemia."}
{"id": "2125217", "revid": "4175", "url": "https://it.wikipedia.org/wiki?curid=2125217", "title": "5000 metri", "text": ""}
{"id": "2125219", "revid": "599013", "url": "https://it.wikipedia.org/wiki?curid=2125219", "title": "North Face", "text": ""}
{"id": "2125220", "revid": "298229", "url": "https://it.wikipedia.org/wiki?curid=2125220", "title": "400 m ostacoli", "text": ""}
{"id": "2125223", "revid": "287204", "url": "https://it.wikipedia.org/wiki?curid=2125223", "title": "Dholka", "text": " \nDholka \u00e8 una suddivisione dell'India, classificata come \"municipality\", di 53.792 abitanti, situata nel distretto di Ahmedabad, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 22\u00b0 43' 0 N e 72\u00b0 28' 0 E e ha un'altitudine di 16 .\nSociet\u00e0.\nEvoluzione demografica.\nAl censimento del 2001 la popolazione di Dholka assommava a 53.792 persone, delle quali 27.903 maschi e 25.889 femmine. I bambini di et\u00e0 inferiore o uguale ai sei anni assommavano a 6.573, dei quali 3.560 maschi e 3.013 femmine. Infine, coloro che erano in grado di saper almeno leggere e scrivere erano 35.757, dei quali 20.432 maschi e 15.325 femmine."}
{"id": "2125224", "revid": "197778", "url": "https://it.wikipedia.org/wiki?curid=2125224", "title": "Brian &quot;Sailor&quot; Roberts", "text": ""}
{"id": "2125225", "revid": "767487", "url": "https://it.wikipedia.org/wiki?curid=2125225", "title": "Cocco mio", "text": "Cocco mio \"(Gros c\u00e2lin)\" \u00e8 un film del 1979 diretto da Jean-Pierre Rawson.\nTrama.\nEmile Cousin, uno statistico rientrato a Parigi da un viaggio in Africa, scopre che la multinazionale dove lavora \u00e8 sull'orlo del fallimento; ha licenziato infatti tutti i suoi impiegati tranne cinque persone. \u00c8 un uomo che vive in solitudine, non riuscendo a comunicare i suoi disagi stando in mezzo alla gente. Tutti i suoi tentativi naufragano miseramente, e decide quindi di rivolgersi a Parisi, un terapeuta per soli uomini di origini napoletane, che si fa chiamare \"maestro\", dalla filosofia spicciola con la quale pretende di curare i complessi. Cousin, rincuorato dalle sue parole e affascinato dalle sue capacit\u00e0 di ventriloquo, conosce un'impiegata della multinazionale, Ir\u00e9n\u00e9e; la vede una volta sola, ne rimane folgorato ma il presidente \u00e8 costretto a licenziarla poich\u00e9 scopre che di notte esercita la prostituzione pi\u00f9 per aiutare il prossimo che per bisogno economico. Cousin la invita a casa sua e le propone il matrimonio: la donna sembra accettare, ma deve vedersela con uno strano ospite che staziona nell'appartamento di Cousin: un pitone al quale lui, oltre a chiamarlo col vezzeggiativo \"cocco mio\", impone una stretta dieta vegetariana. Ben presto l'animale inizia a combinare guai \u2013 si infila nello scarico del bagno e spaventa a morte un vicino di casa \u2013 tanto che gli altri inquilini, esasperati, firmano una petizione per mandarlo via. Cousin, per non perdere Ir\u00e9n\u00e9e, decide di sbarazzarsi del serpente affidandolo alle cure di artisti circensi, ma quando torna a casa scopre che la donna \u00e8 andata via. Lui inizia a cercarla in ogni dove, e quando la ritrova alla Torre Eiffel lei gli dice addio per sempre, a causa dell'inconciliabilit\u00e0 dei loro caratteri. A Cousin non resta che tornare dal terapeuta, in odore di imbroglio ma forse l'unico a potergli ridare la chiave di una effimera felicit\u00e0; costui gli porge un telefono nel quale ha registrato da ventriloquo la voce della donna amata e persa, al quale lui, una volta tornato a casa, le rivolge di continuo quelle parole d'amore che non ha saputo o voluto dirle.\nDistribuzione.\nIl film venne proiettato in Francia il 5 dicembre 1979, mentre in Italia ottenne il visto censura n. 74.838 del 1\u00ba marzo 1980. La lunghezza originaria di 2.700 metri venne ridotta a 2.512 metri.\nHome Video.\nIl film \u00e8 stato pubblicato per la prima volta in DVD nel febbraio del 2015 dalla Mustang Entertainment."}
{"id": "2125226", "revid": "4175", "url": "https://it.wikipedia.org/wiki?curid=2125226", "title": "400 m piani", "text": ""}
{"id": "2125228", "revid": "1318658", "url": "https://it.wikipedia.org/wiki?curid=2125228", "title": "Bourse (metropolitana di Parigi)", "text": "Bourse \u00e8 una stazione della metropolitana di Parigi sulla linea 3, sita nel II \"arrondissement\" di Parigi.\nLa Borsa.\n\u00c8 il luogo della vecchia \"corbeille\" e del mercato dei contratti a termine, ma anche quello delle istituzioni legate alla Borsa i cui palazzi si affacciano tutti sull'omonima piazza. L'autorit\u00e0 dei mercati finanziari (AMF) nel vecchio Palazzo del Club M\u00e9diterran\u00e9e, la Camera di commercio di Parigi, tre grandi banche (BNP, Cr\u00e9dit Lyonnais e Soci\u00e9t\u00e9 G\u00e9n\u00e9rale) e inoltre l'agenzia France-Presse e il gruppo \"Nouvel Observateur\". I quotidiani economici La Tribune e Les Echos cos\u00ec come l'agenzia Reuters sono tutti ad alcune centinaia di metri dalla piazza.\nLa stazione.\nLa stazione \u00e8 ubicata sotto la \"rue du Quatre-Septembre\" e \"rue R\u00e9aumur\"."}
{"id": "2125236", "revid": "287204", "url": "https://it.wikipedia.org/wiki?curid=2125236", "title": "Dhoraji", "text": " \nDhoraji \u00e8 una suddivisione dell'India, classificata come \"municipality\", di 80.807 abitanti, situata nel distretto di Rajkot, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 21\u00b0 43' 60 N e 70\u00b0 27' 0 E e ha un'altitudine di 72 .\nSociet\u00e0.\nEvoluzione demografica.\nAl censimento del 2001 la popolazione di Dhoraji assommava a 80.807 persone, delle quali 41.163 maschi e 39.644 femmine. I bambini di et\u00e0 inferiore o uguale ai sei anni assommavano a 8.665, dei quali 4.668 maschi e 3.997 femmine. Infine, coloro che erano in grado di saper almeno leggere e scrivere erano 57.562, dei quali 31.915 maschi e 25.647 femmine."}
{"id": "2125237", "revid": "812894", "url": "https://it.wikipedia.org/wiki?curid=2125237", "title": "Estado de Occidente", "text": "Estado de Occidente era uno Stato della Repubblica Messicana formato dagli attuali Stati di Sinaloa e Sonora. Il 31 ottobre del 1825 venne promulgata la Costituzione Politica dello Stato Libero di Occidente (\"Constituci\u00f3n Pol\u00edtica del Estado Libre de Occidente\"), anche se la Costituzione Federale del 1824 lo riconosceva con il nome di\" Sonora y Sinaloa\". La capitale era la citt\u00e0 di El Fuerte ed era diviso in cinque dipartimenti:\nIl primo governatore dello Stato fu il sonorense Juan Miguel Riesgo Pielli.\nA causa dei contrasti tra la popolazione dei due Stati, il 14 ottobre 1830 il parlamento messicano divise lo Stato di Occidente negli Stati di Sonora e Sinaloa."}
{"id": "2125240", "revid": "339392", "url": "https://it.wikipedia.org/wiki?curid=2125240", "title": "FILCAMS", "text": ""}
{"id": "2125242", "revid": "71155", "url": "https://it.wikipedia.org/wiki?curid=2125242", "title": "Tranvie", "text": ""}
{"id": "2125248", "revid": "599013", "url": "https://it.wikipedia.org/wiki?curid=2125248", "title": "14 nm", "text": "14\u00a0nm \u00e8 un processo costruttivo dei microprocessori per computer, evoluzione del processo a 22 nm utilizzato per i microprocessori Intel e AMD (oltre che per altri tipi di circuiti realizzati da altre societ\u00e0 del settore).\nLa sua introduzione \u00e8 avvenuta tra la fine del 2014 e l'inizio del 2015.\nStoria.\nLa sua introduzione \u00e8 avvenuta tra la fine del 2014 e l'inizio del 2015, la prima azienda in assoluto a introdurre chip sviluppati a 14 nanometri \u00e8 stata Intel con i suoi Core-M Broadwell nella fine del 2014, seguiti da altri processori Broadwell di altre fasce nel 2015.\nSempre all'inizio del 2015 ha fatto la sua comparsa a sorpresa nel campo dei chip di ultima generazione Samsung, che con le sue fonderie ha prodotto il primo SoC a 14nm per dispositivi mobili, l'Exynos 7420.\nDescrizione.\nI vantaggi nel passare a questo processo costruttivo e, pi\u00f9 in generale, a cercare di migliorare sempre pi\u00f9 la miniaturizzazione, sono molteplici: si va dal miglioramento della resa produttiva con conseguente abbattimento di costi (pi\u00f9 un processore \u00e8 \"piccolo\" e pi\u00f9 processori possono essere fabbricati con un solo wafer), alla diminuzione del consumo elettrico e della temperatura operativa, passando per la possibilit\u00e0 di integrare un numero di transistor sempre maggiore con conseguente aumento della potenza elaborativa.\nIl processo successivo.\nL'evoluzione del processo a 14 nm \u00e8 quello a 10 nm."}
{"id": "2125249", "revid": "287204", "url": "https://it.wikipedia.org/wiki?curid=2125249", "title": "Dhrangadhra", "text": " \nDhrangadhra \u00e8 una suddivisione dell'India, classificata come \"municipality\", di 70.653 abitanti, situata nel distretto di Surendranagar, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 22\u00b0 58' 60 N e 71\u00b0 28' 0 E e ha un'altitudine di 63 .\nSociet\u00e0.\nEvoluzione demografica.\nAl censimento del 2001 la popolazione di Dhrangadhra assommava a 70.653 persone, delle quali 38.155 maschi e 32.498 femmine. I bambini di et\u00e0 inferiore o uguale ai sei anni assommavano a 8.521, dei quali 4.615 maschi e 3.906 femmine. Infine, coloro che erano in grado di saper almeno leggere e scrivere erano 47.781, dei quali 28.766 maschi e 19.015 femmine."}
{"id": "2125251", "revid": "6923", "url": "https://it.wikipedia.org/wiki?curid=2125251", "title": "Angelo Dibona", "text": "\u00c8 considerato uno fra i migliori arrampicatori del XX secolo.\nBiografia.\nAngelo Dibona, figlio di Luigi Dibona e Veneranda Dimai, nacque il 7 aprile 1879 a Cad\u00ecn, una frazione del comune di Cortina d'Ampezzo. Il nonno materno era Angelo Dimai, guida alpina che accompagn\u00f2 Paul Grohmann in alcune delle sue scalate dolomitiche. Frequent\u00f2 le scuole elementari e poi si iscrisse ad una scuola di filigrana, la scuola d'arte di Cortina. Abbandon\u00f2 presto gli studi e fece il pastore a Federa. Lavor\u00f2 poi per un'oreficeria e infine divenne portatore.\nNel 1900 entr\u00f2 nel corpo Kaiserj\u00e4ger a Innsbruck per svolgere il servizio militare fino al 1903. Nel 1905 venne accolta la domanda per diventare guida alpina: il suo nome appare nell'elenco delle guide alpine con la qualifica di portatore. Il 22 luglio 1907 diventa guida alpina dopo un corso di tre settimane tenutosi a Villach. Nel 1911 divenne, insieme a Celestino de Zanna e Bortolo Barbaria, istruttore di sci. Furono i primi maestri di sci di Cortina.\nDurante la prima guerra mondiale fu arruolato nei Kaiserj\u00e4ger e combatt\u00e9 sull'Isonzo, sul Mangart, sull'Ortles e in Presanella. Successivamente venne trasferito in Val Gardena come istruttore e guida militare.\nL'ultima via che apr\u00ec fu sulla parete nord ovest della Punta di Michele (gruppo del Cristallo) il 28 luglio 1944, all'et\u00e0 di 65 anni.\nMor\u00ec a Cortina d'Ampezzo il 21 aprile 1956, all'et\u00e0 di 77 anni.\nCarriera alpinistica.\nL'attivit\u00e0 alpinistica di Dibona spazi\u00f2 all'intero arco alpino: oltre 70 vie portano il suo nome. Fra queste si ricordano:\nRiconoscimenti.\nLe vie che portano il nome di Angelo Dibona si trovano in tutto l'arco alpino. L'Aiguille Dibona in Francia e il Campanile Dibona sul Piz Popena portano il suo nome. Nel 2012 gli \u00e8 stata dedicata la piazza principale di Cortina, dove si trova il suo monumento realizzato dallo scultore Murer nel 1976."}
{"id": "2125255", "revid": "287204", "url": "https://it.wikipedia.org/wiki?curid=2125255", "title": "Dhrol", "text": " \nDhrol \u00e8 una suddivisione dell'India, classificata come \"municipality\", di 23.618 abitanti, situata nel distretto di Jamnagar, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 34' 0 N e 70\u00b0 25' 0 E e ha un'altitudine di 25 .\nSociet\u00e0.\nEvoluzione demografica.\nAl censimento del 2001 la popolazione di Dhrol assommava a 23.618 persone, delle quali 11.459 maschi e 12.159 femmine. I bambini di et\u00e0 inferiore o uguale ai sei anni assommavano a 2.741, dei quali 1.416 maschi e 1.325 femmine. Infine, coloro che erano in grado di saper almeno leggere e scrivere erano 16.249, dei quali 8.504 maschi e 7.745 femmine."}
{"id": "2125258", "revid": "1776051", "url": "https://it.wikipedia.org/wiki?curid=2125258", "title": "The Dawning of Mournful Hymns", "text": "The Dawning of Mournful Hymns raccoglie demo e promo del gruppo funeral doom metal australiano Mournful Congregation."}
{"id": "2125262", "revid": "4175", "url": "https://it.wikipedia.org/wiki?curid=2125262", "title": "60 m piani", "text": ""}
{"id": "2125263", "revid": "1318658", "url": "https://it.wikipedia.org/wiki?curid=2125263", "title": "Sentier (metropolitana di Parigi)", "text": "Sentier \u00e8 una stazione della metropolitana di Parigi sulla linea 3, sita nel II \"arrondissement\" di Parigi.\nStazione.\nLa stazione \u00e8 stata inaugurata il 20 novembre 1904 in uno con il primo tratto della linea 3."}
{"id": "2125271", "revid": "115574296", "url": "https://it.wikipedia.org/wiki?curid=2125271", "title": "Giovan Battista Pacichelli", "text": "Biografia.\nNato a Roma da genitori pistoiesi, segu\u00ec a Pisa gli studi giuridici per addottorarsi in diritto civile e canonico; tornato a Roma, si laure\u00f2 in teologia sotto la guida del cardinale Brancati. Dopo aver pubblicato un panegirico dedicato a Clemente IX, due opere giuridiche (\"Schediasma\" e \"De distantiis\") e alcune biografie agiografiche, ebbe la nomina di abate commendatario di San Marco (1670). Nominato \"Protonotario Apostolico\", nel 1672 venne destinato da Clemente X \"ad Auditore\" per la conferenza di pace di Colonia per far terminar le guerre in Germania. Dopo il trattato di M\u00fcnster-Westfalia (1674), intraprese una serie di viaggi per l'Europa (Olanda, Francia, Fiandre, Inghilterra, Scozia, Irlanda, Spagna, Portogallo, Svezia, Danimarca, ancora Germania, Austria e Ungheria). Fu membro della Royal Society (1674).\nTorn\u00f2 a Roma nel 1677, dove fu ben accolto da Innocenzo XI e proposto per sedi vescovili che ricus\u00f2; fu allora chiamato dalla Corte di Parma come consigliere del duca Ranuccio II Farnese (1678-1682). Mandato da questi nel Regno di Napoli agli inizi del 1683, vi rimase per una dozzina di anni abitando una lussuosissima residenza fuori porta Costantinopoli. Viaggiando per il Regno oper\u00f2 studi di storiografia e di costumi.\nTornato a Roma, mori nei primi mesi del 1695, dopo aver consegnato agli editori Muzio e Parrino l'opera che gli dar\u00e0 maggior fama e che verr\u00e0 pubblicata postuma, il \"Regno di Napoli in prospettiva\"."}
{"id": "2125276", "revid": "1318658", "url": "https://it.wikipedia.org/wiki?curid=2125276", "title": "Palazzo Spinola di Pellicceria", "text": "Il palazzo Grimaldi Doria Spinola di Pellicceria o palazzo Francesco Grimaldi \u00e8 un edificio sito in piazza di Pellicceria al civico 1 nel centro storico di Genova, inserito il 13 luglio del 2006 nella lista tra i 42 palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO. All'interno ospita la Galleria nazionale di palazzo Spinola, eccezionale esempio di dimora barocca genovese che conserva la decorazione, la quadreria ed il mobilio originali oltre a celebri capolavori acquisiti in anni recenti.\nStoria e descrizione.\nRealizzato per volont\u00e0 di Francesco Grimaldi nel 1593, viene subito inserito nei rolli e citato nella edizione rubensiana. Si affaccia sulla piazza di Pellicceria, pur conservando l'antico accesso sulla piazza inferiore di Pellicceria.\nIl palazzo ospita la famiglia Grimaldi fino al 1641, anno in cui viene ceduto ad Ansaldo Pallavicini (rollo del 1664) per sanare un debito. Unica compravendita nella storia del manufatto, caratterizzata da passaggi ereditari ininterrotti, dai Pallavicino ai Doria ai Tolot e infine agli Spinola agli inizi del XVIII secolo. In tale occasione il palazzo viene sottoposto ad una ristrutturazione che riguarda prevalentemente il loggiato al centro dell'edificio e, in prospetto, le quadrature dipinte sostituite con stucchi rococ\u00f2.\nL'edificio possiede i caratteri propri dei palazzi genovesi tardo cinquecenteschi, riconoscibili nel sistema atrio-scala, nel cortile interno e nel loggiato. Alla maestosit\u00e0 dell'impianto architettonico si affianca lo splendore dei vani interni: di grande interesse sono le volte affrescate dei saloni, in particolare al primo piano \"La citt\u00e0 di Lisbona assediata dall'esercito del duca d'Alba\" e, al secondo piano \"Trionfo di Renato Grimaldi\" e \"Imprese per l'espugnazione della citt\u00e0 di Zierikzee\" opere di Lazzaro Tavarone, oltre ad altri contributi di Lorenzo De Ferrari. Esemplare, come documento storico del gusto, la vasta quadreria di autori vari, tra cui Luca Cambiaso, Bernardo Castello, Bernardo Strozzi.\nBombardato durante la seconda guerra mondiale, perse il terzo piano (che oggi \u00e8 moderno) e sub\u00ec danni alle decorazioni del piano nobile e degli appartamenti al secondo piano. Nel 1958 viene donato dai marchesi Spinola allo Stato italiano e attualmente ospita la Galleria nazionale di palazzo Spinola. Per l'adeguamento alla nuova destinazione d'uso si sono resi necessari alcuni lavori di adattamento (come l'ascensore nel cortile interno)."}
{"id": "2125279", "revid": "339329", "url": "https://it.wikipedia.org/wiki?curid=2125279", "title": "Maledettismo", "text": ""}
{"id": "2125281", "revid": "107981058", "url": "https://it.wikipedia.org/wiki?curid=2125281", "title": "Derivata di Siria", "text": "La Capra Derivata di Siria (o Rossa Mediterranea) \u00e8 una variet\u00e0 derivata dalle capre di Siria. Viene allevata spesso in Sicilia e nel sud Italia."}
{"id": "2125286", "revid": "584834", "url": "https://it.wikipedia.org/wiki?curid=2125286", "title": "100 Km del Passatore", "text": ""}
{"id": "2125292", "revid": "1876595", "url": "https://it.wikipedia.org/wiki?curid=2125292", "title": "Kevin Feige", "text": "Con oltre 25 miliardi di dollari, \u00e8 il produttore che ha incassato di pi\u00f9 nella storia del cinema.\nNel 2019 \u00e8 stato candidato all'Oscar al miglior film per la produzione di \"Black Panther\".\nBiografia.\nNato a Boston il 2 giugno 1973, si \u00e8 diplomato alla Westfield High School a Westfield nel New Jersey. Suo nonno materno, Robert E. Short, era un produttore televisivo negli anni '50, lavorando a soap opera tra cui \"The Guiding Light\" e \"Cos\u00ec gira il mondo\". Dopo il liceo, Feige ha fatto domanda alla School of Cinematic Arts della University of Southern California, l'alma mater dei suoi registi preferiti: George Lucas, Ron Howard e Robert Zemeckis. Le sue prime cinque domande sono state respinte, ma la sesta \u00e8 stata accettata. \nI suoi primi lavori includono l'assistente del produttore esecutivo Lauren Shuler Donner in \"Volcano\" e \"You've Got Mail\".\n\u00c8 impegnato nel settore cinematografico dal 2000, entrando alla Marvel Entertainment come produttore, sette anni dopo viene nominato direttore di produzione dei Marvel Studios dall'amministratore delegato Avi Arad. Oltre al ruolo di produttore, Feige offre spesso consulenze a registi e sceneggiatori dei suoi film.\nNel primo film degli \"X-Men\", Donner ha nominato Feige suo produttore associato, anche grazie alla sua conoscenza dell'Universo Marvel. Successivamente Avi Arad, lo assume come suo secondo ai Marvel Studios nello stesso anno. A met\u00e0 degli anni 2000, Feige si rese conto che sebbene Spider-Man e gli X-Men fossero stati concessi in licenza a Sony e 20th Century Fox, la Marvel possedeva ancora i diritti sui membri principali degli Avengers e immagin\u00f2 di creare un universo condiviso proprio come i creatori Stan Lee e Jack Kirby avevano fatto con i loro fumetti nei primi anni '60. \n\u00c8 stato nominato presidente della produzione per i Marvel Studios nel marzo 2007. Riceve il premio Motion Picture Showman of the Year agli ICG Publicists Guild Awards il 22 febbraio 2013. \nPer il suo lavoro in \"Black Panther\", riceve nomination per un Oscar, un Golden Globe e un Producers Guild of America Award. \nRiceve il David O. Selznick Achievement Award in Theatrical Motion Pictures dalla Producers Guild of America nel 2019."}
{"id": "2125294", "revid": "767487", "url": "https://it.wikipedia.org/wiki?curid=2125294", "title": "La segretaria privata di mio padre", "text": "La segretaria privata di mio padre \u00e8 un film commedia del 1976 diretto da Mariano Laurenti.\nTrama.\nArmando Ponziani, proprietario di un'industria chimica, vive in una villa sul Lago di Como con la moglie Ersilia e il figlio Franco. Essendo a conoscenza delle tendenze dongiovannesche del marito, Ersilia lo ha costretto a far lavorare nel suo stabilimento solamente donne brutte ma ignora che l'uomo ha un'amante svedese, Ingrid, che mantiene in un albergo cittadino. Un giorno i due coniugi rimangono coinvolti in un incidente stradale, nel quale la segretaria dell'uomo scompare misteriosamente.\nIl dottor Mingozzi, che aspira a diventare direttore della ditta Ponziani, propone all'uomo la fidanzata Luisa come nuova segretaria. La donna, a causa della sua bellezza, diventa presto oggetto delle attenzioni del padrone e del di lui figlio. Alla fine Luisa si sposer\u00e0 con Franco e far\u00e0 in modo che la signora Ersilia intraprenda una relazione con Oscar, amico di Franco, in modo tale da permettere al signor Armando di frequentare liberamente la sua Ingrid."}
{"id": "2125295", "revid": "287204", "url": "https://it.wikipedia.org/wiki?curid=2125295", "title": "Dakor", "text": " \nDakor \u00e8 una suddivisione dell'India, classificata come \"municipality\", di 23.784 abitanti, situata nel distretto di Kheda, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 46' 08 N e 73\u00b0 08' 16 E.\nSociet\u00e0.\nEvoluzione demografica.\nAl censimento del 2001 la popolazione di Dakor assommava a 23.784 persone, delle quali 12.511 maschi e 11.273 femmine. I bambini di et\u00e0 inferiore o uguale ai sei anni assommavano a 2.359, dei quali 1.292 maschi e 1.067 femmine. Infine, coloro che erano in grado di saper almeno leggere e scrivere erano 18.033, dei quali 10.207 maschi e 7.826 femmine."}
{"id": "2125301", "revid": "1833437", "url": "https://it.wikipedia.org/wiki?curid=2125301", "title": "004191", "text": "+4191 \u00e8 il prefisso telefonico del distretto di Campione d'Italia, appartenente al compartimento della citt\u00e0 svizzera di Lugano.\nIl distretto comprende, in territorio italiano, il solo comune di Campione d'Italia. \nAree locali e comuni.\nDall'Italia, digitando il prefisso 004191, si pu\u00f2 chiamare l'intero distretto di Lugano."}
{"id": "2125303", "revid": "287204", "url": "https://it.wikipedia.org/wiki?curid=2125303", "title": "Devsar", "text": " \nDevsar \u00e8 una suddivisione dell'India, classificata come \"census town\", di 8.869 abitanti, situata nel distretto di Navsari, nello stato federato del Gujarat. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 20\u00b0 45' 55 N e 72\u00b0 58' 20 E.\nSociet\u00e0.\nEvoluzione demografica.\nAl censimento del 2001 la popolazione di Devsar assommava a 8.869 persone, delle quali 4.539 maschi e 4.330 femmine. I bambini di et\u00e0 inferiore o uguale ai sei anni assommavano a 953, dei quali 523 maschi e 430 femmine. Infine, coloro che erano in grado di saper almeno leggere e scrivere erano 7.086, dei quali 3.826 maschi e 3.260 femmine."}
{"id": "2125304", "revid": "1005847", "url": "https://it.wikipedia.org/wiki?curid=2125304", "title": "Capi di Stato delle Isole Marshall", "text": ""}
{"id": "2125310", "revid": "287204", "url": "https://it.wikipedia.org/wiki?curid=2125310", "title": "Dhola", "text": " \nDhola \u00e8 una suddivisione dell'India, classificata come \"census town\", di 8.049 abitanti, situata nel distretto di Bhavnagar, nello stato federato del Gujarat. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 21\u00b0 49' 57 N e 71\u00b0 44' 02 E.\nSociet\u00e0.\nEvoluzione demografica.\nAl censimento del 2001 la popolazione di Dhola assommava a 8.049 persone, delle quali 4.197 maschi e 3.852 femmine. I bambini di et\u00e0 inferiore o uguale ai sei anni assommavano a 1.093, dei quali 600 maschi e 493 femmine. Infine, coloro che erano in grado di saper almeno leggere e scrivere erano 5.396, dei quali 3.165 maschi e 2.231 femmine."}
{"id": "2125312", "revid": "125869665", "url": "https://it.wikipedia.org/wiki?curid=2125312", "title": "Ls3/5a", "text": "Ls3/5a \u00e8 la sigla di un diffusore acustico di successo, nato per monitorare le dirette TV della BBC e poi prodotto da numerosi marchi hi-fi (Rogers, KEF, Harbet, Spendor) su licenza della stessa BBC.\nScherzosamente chiamato \"scatola da scarpe\" per le dimensioni ridotte, offriva comunque prestazioni sonore di alto livello, tanto da rientrare nell'alta fedelt\u00e0 e spingere alcune aziende a chiedere alla BBC il permesso di commercializzarlo per il pubblico di audiofili.\nIl successo commerciale che ne \u00e8 derivato ha reso le Ls3/5a uno dei prodotti pi\u00f9 longevi nella storia dell'alta fedelt\u00e0.\nLe prestazioni in gamma bassa risultavano penalizzate dalle dimensioni contenute del mobile, sul quale era montato un woofer di appena 11\u00a0cm di diametro (il Kef B110 con cono in Bextrene). Ad ogni modo, le casse Ls3/5a sono state le capostipiti di un tipo di diffusore detto \"mini-monitor\" che ha avuto momenti di grande popolarit\u00e0.\nOggigiorno gli esperti hanno maturato una posizione pi\u00f9 equilibrata evidenziando anche i difetti citati, ma ci\u00f2 non toglie che abbiano tuttora un folto numero di estimatori e continuino a provocare grosse discussioni tra gli appassionati, che si dividono tra entusiasti e detrattori .\nUno dei punti di forza delle Ls3/5a \u00e8 la capacit\u00e0 di adeguarsi alla qualit\u00e0 dell'impianto audio utilizzato, anche quando si utilizzino elettroniche di livello superiore. Per questo possono fare da punto fisso nella catena audio ed essere abbinate ad amplificatori e sorgenti anche molto costosi."}
{"id": "2125313", "revid": "599013", "url": "https://it.wikipedia.org/wiki?curid=2125313", "title": "Steve Leven", "text": ""}
{"id": "2125319", "revid": "287204", "url": "https://it.wikipedia.org/wiki?curid=2125319", "title": "Digvijaygram", "text": " \nDigvijaygram \u00e8 una suddivisione dell'India, classificata come \"census town\", di 9.530 abitanti, situata nel distretto di Jamnagar, nello stato federato del Gujarat. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 26' 26 N e 69\u00b0 50' 45 E.\nSociet\u00e0.\nEvoluzione demografica.\nAl censimento del 2001 la popolazione di Digvijaygram assommava a 9.530 persone, delle quali 5.015 maschi e 4.515 femmine. I bambini di et\u00e0 inferiore o uguale ai sei anni assommavano a 1.347, dei quali 728 maschi e 619 femmine. Infine, coloro che erano in grado di saper almeno leggere e scrivere erano 6.070, dei quali 3.676 maschi e 2.394 femmine."}
{"id": "2125326", "revid": "287204", "url": "https://it.wikipedia.org/wiki?curid=2125326", "title": "Dungra", "text": " \nDungra \u00e8 una suddivisione dell'India, classificata come \"census town\", di 24.522 abitanti, situata nel distretto di Valsad, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 20\u00b0 19' 16 N e 72\u00b0 55' 49 E.\nSociet\u00e0.\nEvoluzione demografica.\nAl censimento del 2001 la popolazione di Dungra assommava a 24.522 persone, delle quali 15.206 maschi e 9.316 femmine. I bambini di et\u00e0 inferiore o uguale ai sei anni assommavano a 3.840, dei quali 1.921 maschi e 1.919 femmine. Infine, coloro che erano in grado di saper almeno leggere e scrivere erano 18.017, dei quali 12.108 maschi e 5.909 femmine."}
{"id": "2125332", "revid": "287204", "url": "https://it.wikipedia.org/wiki?curid=2125332", "title": "Freelandgunj", "text": " \nFreelandgunj \u00e8 una suddivisione dell'India, classificata come \"census town\", di 16.084 abitanti, situata nel distretto di Dahod, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 50' 18 N e 74\u00b0 13' 53 E.\nSociet\u00e0.\nEvoluzione demografica.\nAl censimento del 2001 la popolazione di Freelandgunj assommava a 16.084 persone, delle quali 8.328 maschi e 7.756 femmine. I bambini di et\u00e0 inferiore o uguale ai sei anni assommavano a 1.875, dei quali 992 maschi e 883 femmine. Infine, coloro che erano in grado di saper almeno leggere e scrivere erano 12.464, dei quali 7.086 maschi e 5.378 femmine."}
{"id": "2125333", "revid": "300067", "url": "https://it.wikipedia.org/wiki?curid=2125333", "title": "Serkan \u0130nan", "text": "Biografia.\nAnche il fratello minore, Erkan, \u00e8 un cestista. I due hanno giocato insieme ai Solna Vikings dal 2013 al 2014 e successivamente all'AIK.\nCarriera.\nLa carriera di Inan \u00e8 iniziata con un paio d'anni ai Solna Vikings (2003-2005), prima di approdare in Turchia al Fenerbah\u00e7e con cui ha giocato 13 partite a 2,5 punti di media in 11,2 minuti a gara.\nHa continuato a giocare nel campionato turco anche nelle stagioni seguenti: nel 2006 ha firmato con l'Alpella, con cui disputer\u00e0 due stagioni. Dopo aver trascorso la stagione 2008-2009 al Kepez Belediyesi, l'anno seguente veste i colori dell'Antalya. Il 1\u00ba dicembre 2010 si \u00e8 accordato con l'Oyak Renault fino al termine della stagione.\nNel 2011 fa ritorno in Svezia, paese nel quale \u00e8 nato, tornando ai Solna Vikings, ma nel gennaio seguente firma un nuovo contratto in Turchia, all'Hacettepe.\nRientrato a Stoccolma dopo la morte del padre, Inan entra nel roster degli Stockholm Eagles, formazione di fondazione serba all'esordio nella Svenska basketligan. Nell'agosto 2013 apre la sua terza parentesi personale ai Solna Vikings, ma in quella stagione ha disputato solo 6 partite pi\u00f9 3 di playoff, per via di un infortunio.\nDopo una stagione da 20 minuti e 7,5 punti a partita ai Solna Vikings, scende in terza serie per giocare nella polisportiva AIK, fondata nell'anno 1891 ma alla prima stagione cestistica della sua storia, conquistando la promozione in Superettan al termine del primo anno."}
{"id": "2125337", "revid": "1318658", "url": "https://it.wikipedia.org/wiki?curid=2125337", "title": "R\u00e9aumur-S\u00e9bastopol", "text": "R\u00e9aumur \u2014 S\u00e9bastopol \u00e8 una stazione delle linee 3 e 4 della Metropolitana di Parigi ed \u00e8 ubicata fra il II e il III \"arrondissement\" di Parigi.\nLa stazione.\nOrigine del nome.\nLa stazione prende il nome dalla \"rue R\u00e9aumur\" e dal \"boulevard de S\u00e9bastopol\" che si incrociano su di essa.\nStoria.\nVenne aperta con il nome di \"Rue Saint-Denis\" il 19 novembre 1904 con l'entrata in servizio della prima tratta della linea 3 fra le stazioni di Villiers e P\u00e8re Lachaise.\nHa acquisito l'attuale denominazione il 15 ottobre 1907.\nLa stazione della linea 4 \u00e8 stata aperta il 21 aprile 1908."}
{"id": "2125340", "revid": "1543377", "url": "https://it.wikipedia.org/wiki?curid=2125340", "title": "Derry (New Hampshire)", "text": "Derry \u00e8 un comune degli Stati Uniti d'America facente parte della contea di Rockingham nello stato del New Hampshire.\nQua nacque l'astronauta Alan Shepard."}
{"id": "2125341", "revid": "1573940", "url": "https://it.wikipedia.org/wiki?curid=2125341", "title": "Branta sandvicensis", "text": "L'oca delle Hawaii (Branta sandvicensis ), nota anche come nene o n\u0113n\u0113, \u00e8 una specie di oca endemica delle Hawaii. Uccello ufficiale dello stato delle Hawaii, in natura \u00e8 presente esclusivamente sulle isole di Maui, Kauai e Hawaii. Il nome \"n\u0113n\u0113\", di origine hawaiiana, \u00e8 onomatopeico, e si riferisce al suo debole richiamo.\nTassonomia.\nLa nene si \u00e8 evoluta a partire da alcuni esemplari di oca del Canada (\"Branta canadensis\"), che molto probabilmente migrarono verso le Hawaii 500.000 anni fa, poco dopo la formazione dell'isola di Hawaii. Questi antenati furono i progenitori della nene, cos\u00ec come di due forme preistoriche, l'oca delle Hawaii gigante e la n\u0113n\u0113-nui (\"Branta hylobadistes\"). La n\u0113n\u0113-nui era pi\u00f9 grande della nene ed era in grado di volare o no a seconda degli esemplari; viveva sull'isola di Maui. Resti fossili di oche simili ritrovati su Oahu e Kauai potrebbero appartenere a membri della stessa specie. L'oca delle Hawaii gigante era relegata all'isola di Hawaii, e con una lunghezza di 1,2 m e un peso di 8,6\u00a0kg era oltre quattro volte pi\u00f9 grande della nene. Si ritiene che l'oca delle Hawaii gigante, erbivora, occupasse la stessa nicchia ecologica delle anatre simili a oche conosciute come moa-nalo, che non erano presenti su Hawaii. Analizzando il DNA mitocondriale prelevato dai fossili, si \u00e8 scoperto che tutte le oche delle Hawaii, sia viventi che scomparse, sono strettamente imparentate con l'oca del Canada gigante (\"B. c. maxima\") e con l'oca del Canada scura (\"B. c. occidentalis\").\nDescrizione.\nCon un'altezza di 41\u00a0cm, la nene \u00e8 un'oca di medie dimensioni. Sebbene trascorra la maggior parte del tempo al suolo, \u00e8 in grado di volare, e alcuni esemplari si spostano tutti i giorni in volo tra le aree di nidificazione e quelle di foraggiamento. Le femmine pesano 1,5-2,5\u00a0kg, mentre i maschi, con un peso di 1,6-3,0\u00a0kg, sono pi\u00f9 grandi dell'11%. I maschi adulti hanno la testa e la parte posteriore del collo nere, le guance color camoscio e il collo fortemente corrugato. Sul collo sono presenti strisce diagonali bianche e nere. Tranne che per le dimensioni inferiori, le femmine di nene presentano una colorazione simile a quella dei maschi. Negli adulti becco, zampe e piedi sono neri. Sotto il mento vi \u00e8 un soffice piumino. Gli anatroccoli somigliano ai maschi, ma hanno il piumaggio di un marrone pi\u00f9 spento, con i colori di testa e collo meno marcati; inoltre, le striature e altri disegni sono meno evidenti. Becco, zampe e piedi sono identici a quelli degli adulti. Le robuste dita sono rigonfie e solo parzialmente palmate, adattamento, questo, che consente all'animale di attraversare rapidamente anche terreni accidentati, come le distese di lava.\nDistribuzione e habitat.\nUn tempo la nene era presente sulle isole di Hawaii, Maui, Kahoolawe, Lanai, Molokai e Kauai. Oggi, il suo areale si \u00e8 ristretto ad Hawaii, Maui, Molokai e Kauai. La nene abita boscaglie, praterie, dune costiere e distese di lava, ma anche habitat antropogenici nei loro pressi, come pascoli e campi da golf, dal livello del mare a pi\u00f9 di 2400 m di quota. Alcune popolazioni migrano tra i terreni di nidificazione, in pianura, e le aree di foraggiamento, in montagna.\nBiologia.\nAlimentazione.\nLa nene \u00e8 erbivora, e si nutre sia pascolando che brucando, a seconda della vegetazione disponibile. La dieta comprende foglie, semi, frutti e fiori di piante erbacee e arbusti.\nRiproduzione.\nLa stagione della nidificazione della nene, da agosto ad aprile, \u00e8 la pi\u00f9 lunga di quella di qualsiasi altra oca; la maggior parte delle uova vengono deposte tra novembre e gennaio. Diversamente dalla maggior parte degli Anseriformi, la nene si accoppia sul terreno. Nei nidi, costruiti dalle femmine in siti scelti accuratamente, vengono deposte da una a cinque uova (in media tre su Maui e Hawaii, e quattro su Kauai). Le femmine covano le uova per 29-32 giorni, mentre i maschi fanno da sentinella. Gli anatroccoli sono precoci e sono in grado di trovare il cibo da soli; rimangono con i genitori fino alla successiva stagione della nidificazione.\nConservazione.\nQuando, nel 1778, arriv\u00f2 nelle Hawaii il capitano Cook, c'erano probabilmente 25.000 nene, ma, come molte specie insulari, quest'oca non riusc\u00ec a resistere efficacemente agli animali introdotti dai coloni e ai mutamenti ambientali che si accompagnarono allo sviluppo dell'agricoltura. Nel 1950 la popolazione dell'oca delle Hawaii, che era stata decimata anche dalla caccia, era sospesa sull'orlo dell'estinzione, e il numero degli animali selvatici restanti era stimato da trenta a cinquanta. Nel 1957 i conservazionisti cominciarono a far riprodurre le oche in cattivit\u00e0, nella speranza di conservare un residuo della popolazione declinante e di poterla un giorno reintrodurre in natura. I programmi finalizzati alla liberazione in natura di oche allevate in cattivit\u00e0 si rivelarono inizialmente difficili, ma sforzi recenti hanno avuto maggior successo. Oggi esistono popolazioni modeste ma stabili di nene nelle isole di Hawaii, Maui e Kauai. Quelle di Hawaii ridivennero selvatiche nel 1982, dopo che l'uragano Iwa ebbe distrutto le gabbie delle oche in cattivit\u00e0 sul versante sud-orientale dell'isola. Le nene si adattarono rapidamente al bassopiano erboso, privo di manguste. In considerazione del loro grande successo, recentemente i biologi ne hanno liberate altre sulle coste settentrionali e nord-occidentali di Kauai. Oggi nelle Hawaii ci sono circa 800 nene selvatiche, il cui numero sta aumentando a ogni stagione di riproduzione, e un altro migliaio vivono in giardini zoologici e in collezioni private fuori delle Hawaii. La maggiore di queste collezioni private si trova nella riserva del \"Wildfowl and Wetlands Trust\" di Slimbridge, in Inghilterra. Un piccolo gruppo di nene (probabilmente fuggite da Slimbridge) pare stia godendosi la vita nel cuore di Londra al St. James Park, un tranquillo rifugio per uccelli acquatici di fronte a Buckingham Palace. Nelle Hawaii la caccia alle nene non \u00e8 pi\u00f9 permessa, ma quest'oca \u00e8 ancora minacciata dai predatori introdotti dall'uomo, le manguste e cani e gatti selvatici, che saccheggiano continuamente i loro nidi. Gli sforzi di conservazione stanno continuando, e il futuro delle nene nelle Hawaii, pur non essendo certo, \u00e8 senz'altro promettente. Pare giusto che la nene, ancora nell'incertezza se entrare o no nell'elenco delle specie a rischio di estinzione, sia l'uccello rappresentativo dello stato delle Hawaii."}
{"id": "2125344", "revid": "599013", "url": "https://it.wikipedia.org/wiki?curid=2125344", "title": "Joakim Blom", "text": ""}
{"id": "2125347", "revid": "226458", "url": "https://it.wikipedia.org/wiki?curid=2125347", "title": "Valvola a fuso", "text": "La valvola a fuso (in inglese \"needle valve\") \u00e8 un'apparecchiatura idraulica utilizzata per lo pi\u00f9 come organo di regolazione delle portate convogliate nelle condotte in pressione.\nTipologia.\nValvola a fuso classica.\nLe valvole a fuso classiche o Larner-Johnson, sono costituite da:\nLa parte mobile che costituisce l'otturatore, in posizione di chiusura aderisce al tratto convergente di valle del corpo esterno.\nTramite dispositivi meccanici tipo biella-manovella, motorizzati e/o manovrabili a mano, si pu\u00f2 spostare l'otturatore verso monte o verso valle, determinando cos\u00ec i vari gradi di apertura della valvola.\nLa vena liquida, in condizioni di apertura, effluisce compatta attraverso un passaggio, compreso fra corpo esterno e il fuso interno, avente sezione a forma di corona circolare progressivamente decrescente dalla sezione d'ingresso verso la sede di tenuta.\nIl profilo interno della valvola \u00e8 realizzato in modo da ottimizzare il comportamento nei confronti della cavitazione.\nParti componenti.\nUna valvola a fuso classica \u00e8 costituita normalmente da:\nNel caso di condizioni di esercizio molto spinte, quali dissipazione di carichi idraulici elevati, per evitare danneggiamenti alla valvola a causa della cavitazione, questa pu\u00f2 essere dotata di un cestello anticavitazione.\nTale cestello forato, di solito in acciaio inox, viene fissato all'otturatore mobile a valle di questo.\nLe bolle di vapore che si dovessero formare all'interno della corona circolare, attraverso i fori del cestello giungono al centro di questo dove avviene l'implosione; in questo modo si preserva la struttura della valvola da danni strutturali.\nInoltre per ridurre le perdite di carico localizzate causate dalla valvola a fuso spesso si flangia a valle dell'apparecchiatura un elemento tronco conico divergente detto diffusore.\nIl diffusore riduce la perdita di Borda, infatti limita la turbolenza che si forma a seguito del rapido allargamento della vena liquida che esce dalla valvola poich\u00e9 accompagna e guida l'allargamento della vena che fa completare dopo un idoneo percorso.\nValvola a fuso con otturatore a campana.\nLa valvola a fuso con otturatore a campana differisce dalla precedente per la fissit\u00e0 completa del fuso interno, e per la mobilit\u00e0, entro il tratto del raccordo di valle del corpo esterno, di un otturatore la cui superficie interna nella parte pi\u00f9 a monte riproduce la superficie di valle del fuso interno mentre la parte a valle \u00e8 un tronco di cilindro.\nNella posizione di chiusura, che \u00e8 quella pi\u00f9 verso monte dell'otturatore, questo aderisce alla superficie di valle del fuso interno.\nIn apertura l'otturatore si sposta verso valle lasciando libera la luce anulare attraverso la quale fluisce la vena liquida compatta.\nIl movimento dell'otturatore \u00e8 ottenuto mediante dispositivi meccanici motorizzati e/o manovrabili a mano.\nValvola a fuso con otturatore cilindrico.\nLa valvola a fuso con otturatore cilindrico \u00e8 analoga alle precedenti, salvo che il corpo interno e il corpo esterno mancano entrambi della parte centrale cilindrica e sono totalmente fissi.\nL'otturatore \u00e8 costituito da un tronco tubolare disposto a valle che si muove longitudinalmente guidato da un'appendice tubolare del corpo esterno.\nL'otturatore nella sua posizione pi\u00f9 a monte, giunge a contatto del fuso interno, e cos\u00ec chiude la luce.\nIl movimento \u00e8 anche in questo caso ottenuto con dispositivi meccanici.\nLa vena effluente non \u00e8 compatta ma cava e si frange in aria.\nValvola a fuso a dispersione.\nLa valvola a fuso a dispersione o a getto cavo o Howell - Bunger (in inglese \"fixed cone valve\") \u00e8 costituita da:\nNella sua posizione estrema a valle, l'otturatore chiude il vano periferico fra l'estremo del cilindro e il contorno esterno del corpo conico.\nNella sua posizione di apertura (otturatore spostato verso monte) dalla luce periferica effluisce una vena che in conseguenza della componente centrifuga indotta dal corpo centrale, si diffonde a forma di cono cavo nell'aria, frantumata in finissime gocce.\nPer evitare l'eccessiva diffusione del getto nell'aria la quale determina la ricaduta delle gocce su aree assai ampie, nelle quali pu\u00f2 arrecare danni e molestie, spesso alla valvola \u00e8 aggiunta una cuffia cilindro-conica di acciaio disposta intorno alla luce di afflusso che restringe l'ampiezza del getto.\nIl movimento dell'otturatore \u00e8 affidato a dispositivi meccanici.\nQuest'ultimo tipo di valvola, per la sua propriet\u00e0 di pi\u00f9 diffusa dissipazione in aria dell'energia della vena, viene frequentemente usata come organo di chiusura di valle degli scarichi di fondo tubolari inseriti nel corpo delle dighe.\nPressione di progetto.\nLe valvole a fuso, come tutte le altre apparecchiature idrauliche destinate a sistemi idrici, rientrano nella designazione PN e devono essere progettate in modo tale che le loro pressioni caratteristiche (PFA, PMA, PEA) siano conformi ai valori (espressi in bar) riportati nella seguente tabella per la corrispondente PN:\nIl costruttore pu\u00f2 indicare valori superiori rispetto a quelli in tabella che rappresentano i valori minimi a condizione per\u00f2 che la valvola sia conforme alle UNI EN 1074.\nComunque PEA deve risultare sempre:\nVelocit\u00e0 massima di progetto.\nLe valvole devono essere progettate per garantire la seguente velocit\u00e0 massima (in m/s) in condizioni di portata costante e in funzione della pressione di esercizio ammissibile (in bar):\nCertificazioni.\nLe Aziende produttrici delle fuso devono fornire:\nInoltre in caso di trasporto di acqua potabile deve essere fornita una dichiarazione di Conformit\u00e0 al Decreto 6 aprile 2004, n. 174, Ministero della Salute rilasciata da laboratori terzi accreditati, relativa ai rivestimenti interni ed a tutti quei materiali che devono entrare in contatto con l'acqua potabile.\nMarcatura.\nSulla valvola a fuso con DN &gt; 50\u00a0mm devono essere impresse, in maniera durevole e chiaramente visibile secondo EN 19, almeno le seguenti indicazioni:"}
{"id": "2125352", "revid": "339392", "url": "https://it.wikipedia.org/wiki?curid=2125352", "title": "Valvola Larner Johnson", "text": ""}
{"id": "2125354", "revid": "1573940", "url": "https://it.wikipedia.org/wiki?curid=2125354", "title": "Antigone canadensis", "text": "La gru canadese (Antigone canadensis ) \u00e8 una specie appartenente alla famiglia dei Gruidi diffusa in America del Nord e nell'estremit\u00e0 nord-orientale dell'Asia. \u00c8 di colore grigio-marrone uniforme e gli esemplari adulti presentano una macchia glabra rossa sulla fronte, le guance bianche e un lungo becco appuntito.\nLa popolazione complessiva viene stimata in 650.000 individui. Mentre la gru canadese minore (\"A. c. canadensis\") e la gru canadese comune (\"A. c. rowani\") non sono considerate minacciate, la popolazione delle gru del Mississippi (\"A. c. pulla\") \u00e8 diminuita drasticamente a causa dell'inquinamento fluviale e attualmente, di questa sottospecie, si contano solo da 120 a 300 esemplari adulti.\nDescrizione.\nAdulto.\nNon vi \u00e8 dimorfismo sessuale. La lunghezza del corpo varia da 88 a 120 centimetri, quella effettiva del corpo - cio\u00e8 dalla base del collo alla coda - \u00e8 sui quaranta-cinquanta centimetri. Le femmine sono di solito leggermente pi\u00f9 piccole dei maschi. L'apertura alare \u00e8 compresa tra 160 e 210 centimetri. Il peso pi\u00f2 raggiungere i 3\u20136\u00a0kg. L'iride va dall'arancio al bruno-arancio, il becco \u00e8 marrone. Le zampe e i piedi sono di colore grigio scuro.\nLa fronte e la sommit\u00e0 del capo della gru canadese non sono ricoperte di piume, bens\u00ec di setole sparse e corte simili a peli. Il mento e la gola sono bianchi, il resto del piumaggio \u00e8 grigio fumo, con il lato superiore del corpo leggermente pi\u00f9 scuro rispetto a quello inferiore. Il piumaggio usurato spesso assume una sfumatura marrone. Durante il periodo della muta il piumaggio \u00e8 colorato dagli ossidi di ferro contenuti nell'acqua, e di conseguenza il piumaggio del dorso assume un colore rosso ruggine.\nGiovane.\nQuando escono dall'uovo i pulcini sono ricoperti da un piumino di colore castano scuro sulla sommit\u00e0 della testa, sulla parte posteriore del collo, sulla schiena e sulle ali. La parte superiore del corpo, il petto e la parte anteriore del collo, invece, sono nettamente pi\u00f9 chiari e presentano una tonalit\u00e0 rossastra. L'addome e la gola sono di colore grigio-biancastro. Il secondo piumino assomiglia al primo, ma nel complesso appare meno contrastato.\nIn abito giovanile, le gru presentano inizialmente testa e collo rossastri. La parte superiore del corpo \u00e8 di colore grigio-rossastro e quella inferiore grigio sporco. Nell'abito del loro primo autunno-inverno, hanno il collo e la testa grigi; quest'ultima, in questo periodo dell'anno, \u00e8 ancora completamente ricoperta di piume. La fronte e la nuca nude, caratteristiche delle gru canadesi adulte, appaiono per la prima volta nei giovani quando indossano il loro primo abito primaverile. I giovani sono ora in gran parte simili agli adulti, ma hanno ancora delle piume rossastre. Nel secondo autunno l'area di pelle nuda sulla fronte e sul vertice \u00e8 completamente formata.\nLocomozione.\nPer alzarsi in volo, le gru canadesi devono prima prendere una breve rincorsa di alcuni passi. Come altre specie di gru, volano in linea retta con battiti d'ala ampi e potenti, assumendo spesso la formazione a cuneo caratteristica di questi uccelli.\nSul terreno, le gru canadesi procedono con passi ampi e calmi e sono anche in grado di nuotare.\nVoce.\nLe gru canadesi emettono richiami molto forti e perseveranti. Il loro grido simile ad uno squillo di tromba ricorda una \u00abR\u00bb gutturale. Grazie alle continue urla che vengono emesse in volo, \u00e8 possibile distinguere questia animali dagli aironi quando volano a grande altezza.\nCome quelle di altre specie di gru, anche le coppie di gru canadesi si esibiscono in duetti canori. I due uccelli si pongono con le zampe parallele a una distanza di due o tre metri l'uno dall'altro. \u00c8 il maschio a dare il via al duetto. Quando lancia il suo richiamo, il maschio tiene le ali sollevate, il collo rivolto verso l'alto e leggermente esteso all'indietro. Il becco punta verso l'alto. Anche la femmina tiene il collo teso verso l'alto, ma mantiene il becco in posizione orizzontale. Emette i richiami in risposta a quelli del compagno e tace quando questo termina la sua esibizione.\nI duetti di coppia hanno pi\u00f9 funzioni. Vengono effettuati sia nei terreni di nidificazione che in quelli di svernamento, ma hanno la funzione principale di dichiarare il possesso del territorio.\nBiologia.\nAlimentazione.\nLa dieta delle gru canadesi comprende una vasta gamma di insetti, piante acquatiche, invertebrati e roditori, nonch\u00e9 semi e bacche. Tuttavia, questi uccelli si nutrono principalmente di vegetali. Ad esempio, nella penisola dei Ciukci, la dieta estiva \u00e8 costituita prevalentemente dalle bacche di \"Empetrum\", ma anche dai frutti del camemoro e del mirtillo rosso. Questa viene integrata con insetti e roditori. In Alaska e nel Canada settentrionale, le gru canadesi mangiano vari tipi di bacche oltre a pesci, molluschi e insetti volanti. Mangiano anche uova e pulcini di oche delle nevi e pernici bianche.\nNei loro terreni di svernamento, le gru canadesi si nutrono principalmente di grano, orzo e chicchi di mais che trovano nei campi dopo la mietitura. Inoltre, assumono anche proteine animali sotto forma di roditori, pesci, rettili, rane, insetti e molluschi.\nRiproduzione.\nLe gru canadesi raggiungono la maturit\u00e0 sessuale all'et\u00e0 di tre o quattro anni. Sono una specie monogama che stabiliscono rapporti coniugali che si protraggono per diversi periodi riproduttivi.\nNido.\nLe gru canadesi nidificano tra la vegetazione ripariale delle zone umide. Il sito di nidificazione \u00e8 di solito situato in un punto asciutto. Anche nelle tundre di muschi e carici particolarmente paludose, le gru costruiscono i loro nidi su piccole elevazioni spesso circondate dall'acqua. I nidi sono sorprendentemente diversi l'uno dall'altro nell'aspetto. Gli uccelli che si riproducono nelle praterie e nelle savane spesso non costruiscono nidi, ma depongono le uova sulla nuda terra. In generale, comunque, i nidi sono dei cumuli fatti di steli secchi di carice ed erioforo ben pressati, ai quali vengono aggiunti anche ciuffi di erbe varie, rami di piccoli arbusti e ciuffi di muschi e licheni. In rari casi, i nidi possono essere molto massicci, consistendo in rami relativamente spessi di salici e betulle nane, tenuti insieme con l'aiuto di ciuffi secchi di muschio e licheni.\nIl nido viene utilizzato solo una volta: le gru canadesi ne costruiscono uno nuovo ogni anno.\nLa covata consiste di due uova di colore variabile dal verdognolo o marroncino al verde oliva con macchie bruno-rossastre di varie dimensioni, forma e densit\u00e0. Entrambi i genitori si dedicano alla loro cova, che dura 29 o 30 giorni.\nAllevamento dei piccoli.\nA differenza di quanto si riscontra in altre specie, ad esempio nella gru monaca, tra i due fratelli vi \u00e8 competizione. Questo, tuttavia, non porta necessariamente alla morte di uno dei due giovani. Lo scontro termina quando viene stabilito chi dei due pulcini ha il predomonio. Di regola, solo uno dei due giovani raggiunge l'et\u00e0 dell'involo.\nNon appena i giovani hanno lasciato il nido, il gruppo familiare inizia a vagare attraverso i loro terreni di nidificazione. All'et\u00e0 di circa un mese e mezzo, i giovani sono in grado di alzarsi in volo e partecipano con i genitori alla migrazione autunnale.\nRapporti con la gru americana.\nIn passato i biologi conservazionisti, nel tentativo di salvare la rara gru americana, cercarono anche di sottrarre uova dai nidi di questa specie per farle incubare da coppie di gru canadesi. Tuttavia il programma fall\u00ec, perch\u00e9, una volta cresciute, le gru americane riconoscevano come \"partner\" sessuali le gru canadesi.\nMigrazione.\nDelle sei sottospecie di gru canadese, tre intraprendono viaggi migratori. La gru canadese minore nidifica nelle regioni artiche e subartiche di Canada settentrionale, Alaska e Asia nord-orientale e trascorre l'inverno negli Stati Uniti sud-occidentali e nel Messico settentrionale.\nIn Asia il ritiro dai luoghi di nidificazione inizia gi\u00e0 alla fine di giugno. Il periodo della migrazione primaverile dipende dalle condizioni meteorologiche. Nelle annate in cui la primavera \u00e8 pi\u00f9 precoce, le gru canadesi ricompaiono nei loro terreni di nidificazione asiatici gi\u00e0 nei primi giorni di maggio. Fondamentalmente, gli esemplari che compiono la migrazione primaverile sono pi\u00f9 concentrati rispetto a quelli che migrano in autunno: di conseguenza, gli stormi che si osservano in autunno sono significativamente pi\u00f9 piccoli.\nGli uccelli che vivono negli Stati Uniti sud-occidentali devono effettuare un viaggio di 8000 chilometri per raggiungere i siti di nidificazione, seguendo la costa dell'oceano Pacifico a ovest delle Montagne Rocciose. All'interno della famiglia dei Gruidi, la gru canadese \u00e8 quindi la specie che percorre la rotta migratoria pi\u00f9 lunga.\nIn primavera, le gru che nidificano in Asia attraversano lo stretto di Bering dalla penisola di Seward, passano a sud dell'isola di Grande Diomede e raggiungono il continente asiatico a sud del golfo di Lavrentija e attraversano la baia di Me\u010digmen e l'istmo omonimo. Quando raggiungono il mare di Bering, volano a un'altitudine compresa tra 2000 e 2400 metri ad una velocit\u00e0 compresa tra 60 e 65\u00a0km/h. Sul mare, il fronte migratorio \u00e8 largo da 10 a 12 chilometri e all'arrivo sulla costa si apre a ventaglio fino a raggiungere i 30-40 chilometri. Oltrepassata la pianura di Me\u010digmen, le gru canadesi riposano per diversi giorni nella tundra compresa tra i fiumi \u0116rguveem e Nunjamovaam. Durante un periodo di 5-7 giorni, qui si raduna un gran numero di esemplari, che si disperdono mentre proseguono lungo le grandi vallate fino ai loro terreni di riproduzione. Pi\u00f9 si avvicinano a questi ultimi, pi\u00f9 il numero dei componenti dello stormo migratorio si assottiglia.\nI quartieri di svernamento della gru canadese maggiore e della gru canadese comune comprendono California, New Mexico, Messico e Texas. Il fiume Platte in Nebraska \u00e8 uno dei luoghi di sosta pi\u00f9 famosi lungo la loro rotta migratoria verso i quartieri di svernamento. Circa 450.000 esemplari si riuniscono qui in primavera e in autunno. Nelle loro zone di svernamento, gli stormi di gru di solito si riuniscono per tutta la notte in acque poco profonde dal fondo fangoso o sabbioso. Al sorgere del sole, lasciano i dormitori per cercare cibo nei campi e nei prati paludosi.\nDistribuzione e habitat.\nLa gru canadese \u00e8 la specie di gru pi\u00f9 numerosa. I suoi quartieri di nidificazione si trovano nelle paludi e nelle zone umide, nonch\u00e9 nelle savane e nelle praterie, del Canada centrale e settentrionale, dell'Alaska, di alcune zone del Midwest e degli Stati Uniti sud-occidentali, e dell'Asia nord-orientale. Quasi l'intero areale di riproduzione \u00e8 situato in America del Nord. Nell'Asia nord-orientale, i quartieri di svernamento si estendono da U\u0117len alle pianure alluvionali della Kolyma e della Alazeja a ovest, fino all'istmo di Kam\u010datka e alle pianure alluvionali della Pen\u017eina a sud-ovest.\nIn Asia, le gru canadesi popolano una vasta gamma di biotopi tipici della tundra pianeggiante e collinosa. Tra questi figurano distese di muschio e sponde di laghi con torbiere di erioforo, pendici e contrafforti di basse creste nella tundra montana, tundre paludose di muschi, carici e arbusti, torbiere subartiche di muschi, carici e arbusti nani con bassi pascoli e arbusti di \"Empetrum\", \"Rhododendron tomentosum\", mirtillo palustre e ontano, fondivalle di montagna, estuari di grandi fiumi e colline che circondano le pianure. In Asia si spingono raramente in regioni che superano i 500 metri di altezza, in terreni caratterizzati da pendenze superiori ai 25-30\u00b0 e in pianure allagate in primavera.\nTassonomia.\nAll'interno della vasta area di distribuzione si distinguono sei sottospecie:"}
{"id": "2125359", "revid": "1318658", "url": "https://it.wikipedia.org/wiki?curid=2125359", "title": "Arts et M\u00e9tiers (metropolitana di Parigi)", "text": "Arts et M\u00e9tiers \u00e8 una stazione della metropolitana di Parigi sulle linee 3 e 11, nel III \"arrondissement\" di Parigi.\nLa stazione.\nLa stazione ha preso il nome del \"Conservatoire national des arts et m\u00e9tiers\". Di notevole interesse \u00e8 la banchina della linea 11: le pareti sono rivestite in rame e l'arredamento riproduce l'interno di un sottomarino, con tanto di obl\u00f2 alle pareti e ingranaggi sul soffitto."}
{"id": "2125365", "revid": "125701609", "url": "https://it.wikipedia.org/wiki?curid=2125365", "title": "Conservatorio di Praga", "text": "Il Conservatorio di Praga (in ceco: \"Pra\u017esk\u00e1 konzervato\u0159\") \u00e8 una scuola superiore della capitale ceca in cui vengono insegnate le arti musicali e la recitazione.\nIstruzione.\nIl Conservatorio di Praga offre l'insegnamento di parecchi strumenti inclusi la fisarmonica, la chitarra, il pianoforte e l'organo oltre al canto, alla composizione, la direzione d'orchestra e la recitazione. Gli studi durano 6 anni. Il curriculum include una specializzazione teorica degli studi, insegnamento delle lingue oltre al resto delle materie generali.\nL'istituto ha una propria orchestra sinfonica e da camera, ha parecchi complessi da musica da camera, ed una compagnia teatrale. Ogni anno vi si tengono circa 250 concerti e 40 commedie drammatiche.\nNell'accademia negli anni 2005/2006, approssimativamente 550 studenti cechi e 40 studenti stranieri hanno studiato al Conservatorio.\nStoria.\nIl Conservatorio di Praga fu fondato nel 1808 da aristocratici e borghesi locali. Il primo corso inizi\u00f2 nel 1811, dopo un ritardo dovuto alle Guerre Napoleoniche. Friedrich Dionysius Weber fu nominato direttore della scuola.\nNel 1891, Anton\u00edn Dvo\u0159\u00e1k entr\u00f2 in qualit\u00e0 di capo del dipartimento di composizione. Fu lui il direttore della scuola fra il 1902 e il 1904."}
{"id": "2125366", "revid": "767487", "url": "https://it.wikipedia.org/wiki?curid=2125366", "title": "Cratere Iras", "text": "Iras \u00e8 un cratere d'impatto presente sulla superficie di Titania, il maggiore dei satelliti di Urano, a 19,2\u00b0 di latitudine sud e 338,8\u00b0 di longitudine est. Il suo diametro \u00e8 di quasi 35\u00a0km.\nIl cratere \u00e8 stato battezzato dall'Unione Astronomica Internazionale con riferimento ad un personaggio della tragedia shakespeariana \"Antonio e Cleopatra\", \"Iras\", un'ancella di \"Cleopatra\"."}
{"id": "2125369", "revid": "109193461", "url": "https://it.wikipedia.org/wiki?curid=2125369", "title": "Frederick (Maryland)", "text": "Frederick \u00e8 un comune degli Stati Uniti d'America, capoluogo della contea di Frederick, nello Stato del Maryland.\nInfrastrutture e trasporti.\nIl comune \u00e8 servito dal servizio ferroviario suburbano Maryland Area Regional Commuter."}
{"id": "2125370", "revid": "490801", "url": "https://it.wikipedia.org/wiki?curid=2125370", "title": "Nikon D70s", "text": ""}
{"id": "2125377", "revid": "116423315", "url": "https://it.wikipedia.org/wiki?curid=2125377", "title": "Mih\u00e1ly Babits", "text": "Babits Mih\u00e1ly (in ordine ungherese) fu un importante traduttore e uno dei poeti pi\u00f9 rilevanti nella letteratura ungherese della prima met\u00e0 del Novecento. \u00c8 ricordato anche per il suo saggio \"Storia della letteratura europea\".\nBiografia.\nIl padre Babits Mih\u00e1ly era giudice, la madre Kelemen Aur\u00f3ra era una persona molto colta, amante della letteratura. Babits studi\u00f2 a Budapest, poi a P\u00e9cs presso il liceo Nagy Lajos dei cistercensi; dopo l'esame di maturit\u00e0 si iscrisse alla facolt\u00e0 di lettere e filosofia dell'Universit\u00e0 Lor\u00e1nd E\u00f6tv\u00f6s di Budapest. Studi\u00f2 grammatica e letteratura ungherese e francese, poi cambi\u00f2 quest'ultima passando al latino.\nAll'universit\u00e0 conobbe gli altri famosi poeti ungheresi come Gyula Juh\u00e1sz e Dezs\u0151 Kosztol\u00e1nyi.\nLe sue prime poesie furono scritte dopo l'inizio del secolo, ma non furono pubblicate.\nTra 1906 e 1908 insegn\u00f2 ai licei di Baja, Szeksz\u00e1rd, Budapest e Seghedino. Lavor\u00f2 quindi a Fogaras (Transilvania) e infine a Budapest. Nel 1909 usc\u00ec il primo libro di poesie \"Levelek Iris koszor\u00faj\u00e1b\u00f3l\" (\"Fogli dalla corona di Iris\"), poi il secondo (1911) \"Herceg, h\u00e1tha meg j\u00f6n a t\u00e9l is\" (\"Principe, forse arriva anche l'inverno\"). Nel 1913 usc\u00ec il primo romanzo, il \"G\u00f3lyakalifa\" (\"Califfo cicogna\").\nCominci\u00f2 quindi a tradurre la Divina Commedia di Dante. Nel 1913 pubblic\u00f2 l'Inferno (\"A Pokol\"), nel 1920 il Purgatorio (\"A Purgat\u00f3rium\"), nel 1923 il Paradiso (\"A Paradicsom\"). Per queste traduzioni ricevette il premio di San Remo dallo Stato italiano.\nA causa della sua poesia d'amore \"J\u00e1tszottam a kez\u00e9vel\" (\"Ho giocato con le sue mani\") venne licenziato con accusa di antipatriottismo nel 1915.\nIl terzo libro di poesie usc\u00ec nel 1916 col titolo \"Recitativ\". Lavor\u00f2 per la rivista letteraria \"Nyugat\", di cui divenne direttore nel 1929, e insegn\u00f2 all'Universit\u00e0.\nNel 1921 spos\u00f2 Tanner Ilona (conosciuta col nome di scrittrice T\u00f6r\u00f6k Sophie); la coppia compr\u00f2 una villa estiva ad Esztergom. In quel periodo il poeta era una figura essenziale nella vita culturale della citt\u00e0. La villa oggi \u00e8 stata trasformata nel Museo di Babits. Nel 1933 usc\u00ec l'ultimo romanzo \"Elza pil\u00f3ta, vagy a t\u00f6k\u00e9letes t\u00e1rsadalom\" (\"La pilota Elza, ovvero la societ\u00e0 perfetta\").\nGi\u00e0 in questi anni soffriva di un cancro della laringe, la sua condizione di salute aument\u00f2 il pessimismo gi\u00e0 esistente nella sua poetica. Mor\u00ec nel 1941 a Budapest.\nPoetica.\nGi\u00e0 due anni prima dell'esame di maturit\u00e0, sperimentava la novella, il romanzo, e il dramma. Nonostante a 15 anni traducesse Julius Sturm e Heinrich Heine dal tedesco, in seguito prest\u00f2 pi\u00f9 attenzione ai poeti francesi ed inglesi. Detestava la poesia patriottica. Per molto tempo non volle pubblicare le sue poesie neanche su richiesta dei suoi amici. Voleva creare qualcosa di completamente nuovo nella poesia, abbandonando la forma religiosa e i modelli gi\u00e0 provati. Grazie all'antologia \"Holnap\" e alla rivista \"Nyugat\", venne conosciuto dal pubblico.\nNella sua poetica Babits distacca la poesia dagli eventi attuali della vita quotidiana, dalle esperienze vissute. A causa della prima guerra mondiale (e forse per lo studio del pensiero di Immanuel Kant) avvenne una svolta nella lirica di Babits. Fino a questo punto il poeta si occupava dell'uomo solo; nella sofferenza invece bisogna condividere il dolore con gli altri: questo pensiero guid\u00f2 Babits verso la comunanza. Cos\u00ec nella sua poetica lentamente trova spazio anche la solidariet\u00e0 sociale. Questo cambiamento si vede anche nella forma delle poesie. Dopo il 1920 scrisse sempre pi\u00f9 poesie riguardo alla societ\u00e0. Poi per la ricerca di nuovi effetti la poetica venne sempre cambiata.\nIl matrimonio e la grave malattia di cui soffr\u00ec per tutta la vita forse contribuirono ad un altro cambiamento nei temi delle sue opere: la morale, il cattolicesimo. Babits prosegu\u00ec in maniera discontinua i suoi esperimenti letterari con il genere del dramma e della prosa. Scrisse romanzi come \"G\u00f3lyakalifa\" (\"Califfo di cicogna\"), \"K\u00e1rtyav\u00e1r\" (\"Il castello di carte\"), \"T\u00edm\u00e1r Virgil fia\" (\"Il figlio di Tim\u00e1r Virgil\"), \"Elza pil\u00f3ta\" (\"La pilota Elza\"), \"Hal\u00e1lfiai\" (\"I figli della morte\").\nTradusse sia in poesia che in prosa opere di autori greci, rumeni, tedeschi, francesi, inglesi ed italiani.\nSi occup\u00f2 dei problemi della letteratura anche dal punto di vista teorico. Scrisse sulla letteratura antica e su quella contemporanea. Si occup\u00f2 dei problemi sociali e delle questioni teoriche dell'opera d'arte. Scrisse anche delle opere filosofiche : \"\u00c1goston\" (\"Agostino\"), \"Bergson filoz\u00f3fi\u00e1ja\" (\"La filosofia di Bergson\") , \"Kant \u00e9s az \u00f6r\u00f6kb\u00e9ke\" (\"Kant e la pace eterna\"). Si interess\u00f2 anche al rapporto tra l'opera e la realt\u00e0."}
{"id": "2125378", "revid": "6923", "url": "https://it.wikipedia.org/wiki?curid=2125378", "title": "Ortac", "text": "Ortac \u00e8 un piccolo isolotto disabitato a circa 5\u00a0km a ovest della costa di Alderney, vicino all'isola di Burhou. Ha dimensioni di circa 50 per 70 metri.\nA.H. Ewen ha indicato che il nome dello scoglio significa \"grande roccia al limite\", dal normanno \"Or\" (limite) + \"Etac\" (pila). Alexander Deschamps disse che i francesi conoscevano l'isola come il \"nido d'aquila\"."}
{"id": "2125380", "revid": "320578", "url": "https://it.wikipedia.org/wiki?curid=2125380", "title": "Jurji Gavrilov", "text": ""}
{"id": "2125382", "revid": "547034", "url": "https://it.wikipedia.org/wiki?curid=2125382", "title": "Norma Bates", "text": "Norma Spool in Bates \u00e8 un personaggio fittizio creato dallo scrittore Robert Bloch nel romanzo \"Psycho\", ispirato probabilmente ad Augusta Gein, la madre del serial killer Ed Gein cui Bloch si \u00e8 ispirato per scrivere \"Psycho\".\nBiografia.\nNorma Spool era la madre di Norman Bates. Nata nel 1909, spos\u00f2 John Bates con il quale successivamente (nel 1932), diede alla luce il figlio Norman. Nel 1937 per\u00f2, John mor\u00ec lasciando sola Norma con il figlio di appena cinque anni. Fu cos\u00ec che Norma dovette crescere da s\u00e9 il figlio inculcandogli il concetto che tutte le donne, eccetto lei, fossero malvagie e niente altro che prostitute. Alla fine degli anni '40, Norma conobbe un uomo rendendo il figlio estremamente geloso. Quest'uomo la convinse a edificare il motel con una parte dei soldi del marito defunto per dare sia a lei sia successivamente al figlio Norman un lavoro fisso. Norma inizi\u00f2 cos\u00ec a sfruttare il figlio facendolo lavorare ininterrottamente in maniera ingrata. Quest'ultimo cos\u00ec divenne ancora pi\u00f9 geloso e astioso nei confronti della madre e del suo compagno a tal punto che non molto tempo dopo, all'incirca nel 1949, una sera, giunto al culmine dell'odio verso entrambi dopo averli visti insieme a letto nudi decise di eliminarli avvelenandoli con della stricnina che mescol\u00f2 in una caraffa insieme a del t\u00e8 freddo. Pochi minuti dopo averlo bevuto, i due, morirono.\nLa doppia personalit\u00e0 del figlio.\nNorman per\u00f2 sent\u00ec ben presto la mancanza della madre e cos\u00ec decise di tenere il corpo imbalsamandolo e mettendo invece nella bara dei libri senza che nessuno sospettasse di nulla. Fu cos\u00ec che Norman conserv\u00f2 il corpo della madre nella propria camera e, per sfuggire al rimorso di averla uccisa, inizi\u00f2 a darle met\u00e0 della sua vita ovvero a parlare come lei, a pensare come lei e a vestirsi come lei. Ogni volta che qualcuno tentava di passare tra lei e il figlio, specialmente giovani ragazze, la madre furiosa si risvegliava in Norman eliminando tali persone con un coltello da macellaio. Quando Norman ritornava in s\u00e9 stesso, non ricordava alcuna cosa degli omicidi e, credendo fossero stati commessi dalla madre, per \"coprirla\" faceva sparire ogni traccia pulendo accuratamente e soprattutto si sbarazzava dei corpi mettendoli nelle loro macchine per poi farle affondare in uno stagno vicino a casa. Inoltre Norman nel primo film, credendo sempre che l'assassina di Marion Crane sia sua madre, decide, sempre per \"coprirla\", di nasconderne il corpo mummificato nella cantina della casa accanto al motel."}
{"id": "2125389", "revid": "33689", "url": "https://it.wikipedia.org/wiki?curid=2125389", "title": "Conjoint analysis", "text": ""}
{"id": "2125392", "revid": "1318658", "url": "https://it.wikipedia.org/wiki?curid=2125392", "title": "Temple (metropolitana di Parigi)", "text": "Temple \u00e8 una stazione della metropolitana di Parigi, sulla linea 3, nel III \"arrondissement\" di Parigi.\nLa stazione.\nLa stazione \u00e8 stata aperta il 19 ottobre 1904 con l'apertura del primo tratto della linea 3 fra le stazioni di \"Avenue de Villiers\" (oggi Villiers) e P\u00e8re Lachaise.\nL'unico ingresso alla stazione si trova su di un terrapieno all'incrocio fra \"rue du Temple\" e \"rue de Turbigo\" che prese il nome di \"place Elisabeth Dmitrieff\" l'8 marzo 2007 in occasione della Giornata Internazionale della Donna.\nIl nome mutuato dai Templari.\nIl nome della stazione \u00e8 un omaggio all'antico Tempio dell'ordine cavalleresco dei Templari, distrutto nel 1811, situato nel luogo in cui oggi sorge il municipio del III \"arrondissement\". La stazione \u00e8 gemella della stazione Temple della metropolitana di Londra."}
{"id": "2125401", "revid": "271182", "url": "https://it.wikipedia.org/wiki?curid=2125401", "title": "Spin coating", "text": ""}
{"id": "2125402", "revid": "643662", "url": "https://it.wikipedia.org/wiki?curid=2125402", "title": "Aleksandr Zavarov", "text": ""}
{"id": "2125404", "revid": "271182", "url": "https://it.wikipedia.org/wiki?curid=2125404", "title": "Dip coating", "text": ""}
{"id": "2125406", "revid": "54193", "url": "https://it.wikipedia.org/wiki?curid=2125406", "title": "Protocollo SIP", "text": ""}
{"id": "2125412", "revid": "271182", "url": "https://it.wikipedia.org/wiki?curid=2125412", "title": "Physical Vapor Deposition", "text": ""}
{"id": "2125413", "revid": "22475", "url": "https://it.wikipedia.org/wiki?curid=2125413", "title": "Chemical vapor deposition", "text": ""}
{"id": "2125421", "revid": "46291", "url": "https://it.wikipedia.org/wiki?curid=2125421", "title": "Turnici", "text": ""}
{"id": "2125423", "revid": "15756", "url": "https://it.wikipedia.org/wiki?curid=2125423", "title": "Marieh Delfino", "text": "Biografia.\nNasce a Caracas, in Venezuela, nel 1984 si trasferisce negli Stati Uniti d'America. \u00c8 la sorella maggiore di Majandra Delfino. Ha frequentato le scuole superiori a Miami con Richard Stern."}
{"id": "2125424", "revid": "169529", "url": "https://it.wikipedia.org/wiki?curid=2125424", "title": "Palazzo Borromeo (Roma)", "text": "Palazzo Borromeo o palazzina di Pio IV \u00e8 uno storico ed antico palazzo di Roma, da non confondere con palazzo Gabrielli-Borromeo. Situato lungo la via Flaminia e con l'ingresso in via delle Belle Arti, rappresenta un tipico palazzo rinascimentale, progettato nel 1561 dall'architetto Pirro Ligorio per il papa Pio IV.\nStoria e descrizione.\nIl palazzo sorge in quella che era la cosiddetta \"vigna vecchia\". Tale vigna, come allora venivano chiamate le ville, insieme alla vigna del porto e alla vigna Del Monte costituivano la residenza estiva di papa Giulio III. Sull'area delle tre vigne sorgono attualmente oltre che il palazzo Borromeo anche villa Giulia e villa Poniatowski.\nNel 1557 papa Paolo IV Carafa rivendic\u00f2 la propriet\u00e0 delle vigne alla Santa Sede (perch\u00e9 acquistate con i mezzi della Chiesa). Successivamente Pio IV don\u00f2 l'edificio sorto sulla vigna e incompleto ai suoi amati nipoti: il conte Federico Borromeo e suo fratello il cardinale Carlo Borromeo. \nIl palazzo fu costruito a ridosso, inglobandola, di una preesistente fontana (detta di Papa Giulio III) capolavoro di Bartolomeo Ammannati che ancora si affaccia all'incrocio tra via Flaminia e via di Villa Giulia.\nCon la prematura morte di Federico ed il trasferimento a Milano di Carlo, il palazzo venne ceduto alla sorella Anna Borromeo che spos\u00f2 Fabrizio Colonna, per cui pass\u00f2 a questa potente famiglia romana. Seguirono circa trecento anni di vicende alterne e un periodo di abbandono. Nel 1920 il palazzo, di propriet\u00e0 della famiglia Balestra, fu comprato e successivamente restaurato da Ugo Jandolo famoso antiquario romano.\nNel 1929 dopo i Patti Lateranensi venne acquistato dallo Stato Italiano per farne la nuova ambasciata italiana presso la Santa Sede, tuttora attiva. Si tratta dell'unico caso di una sede diplomatica distaccata sul territorio dello stesso Paese che rappresenta. Pertanto \u00e8 anche l'unica ambasciata al mondo a non godere del privilegio dell'extraterritorialit\u00e0. La missione \u00e8 guidata attualmente dall'Ambasciatore Pietro Sebastiani.\nNegli interni sono presenti stucchi e affreschi commissionati da Pio IV e Marcantonio Colonna."}
{"id": "2125429", "revid": "20706307", "url": "https://it.wikipedia.org/wiki?curid=2125429", "title": "Universit\u00e0 Carlo di Praga", "text": ""}
{"id": "2125434", "revid": "287204", "url": "https://it.wikipedia.org/wiki?curid=2125434", "title": "Oscar de la Renta", "text": "La sua cifra stilistica \u00e8 quella di non far passare inosservate e non di rado esagerare, con strutture e colori molto inusuali. \u00c8 stato il primo americano a guidare una casa di moda francese (Balmain).\nPrimi anni.\nOscar de la Renta nasce nella Repubblica Dominicana da madre dominicana e padre portoricano. Compiuti i diciotto anni si trasferisce in Spagna dove studia e dipinge all'Accademia di San Fernando di Madrid. Vivendo in Spagna inizia ad interessarsi al mondo della moda e lavora presso case di moda spagnole. Dopo breve tempo lascia la penisola iberica e si reca a Parigi, in Francia, presso Lanvin, come assistente di Antonio Castillo.\nNel 1961 si trasfer\u00ec a Parigi per lavorare la Lavin come assistente di Antonio Castillo. Nel 1963 invece si trasfer\u00ec in America, dove conobbe il vero successo.\nDal 1963 disegna vestiti per Elizabeth Arden, scarpe e accessori per Brittany Rosano. In questi anni si avvicina a Anna Wintour, direttrice di \"Vogue\". Oscar de la Renta inizi\u00f2 la sua carriera a Balenciaga, casa di moda di Madrid.Qui apprese nuove tecniche di taglio e di lavorazione e pot\u00e9 affinare le sue capacit\u00e0.\nIl successo.\nNel 1965 Oscar de la Renta cre\u00f2 il suo omonimo brand. Fin da subito il suo nome fu associato a un glamour unico, raffinato ma creativo. I suoi abiti si adattavano perfettamente a chi li indossava, rendevano le donne protagoniste. \nNel 2001, Oscar de la Renta presenta la sua collezione di accessori, che include tra le altre cose scarpe e borse. Si dedica anche alla produzione di gioielli, occhiali, profumi e cosmetici. Dopo aver presentato una collezione di abiti sportivi da uomo, nel 2002 propone una linea di profumi.\nNel 1981 ha disegnato vestiti per i Boy Scout americani.\nOggi, Oscar de la Renta possiede negozi a New York, Bal Harbour, Las Vegas, Los Angeles, Dallas e Manhassat tutti prodotti dai Meyer Davis Studio Inc ed \u00e8 inoltre uno degli stilisti favoriti nonch\u00e9 amico della potentissima direttrice di \"Vogue\" America Anna Wintour.\nDal 1992 Oscar de la Renta ha lavorato anche come direttore creativo di Balmain, e ha risollevato le sorti della maison francese. \nDe la Renta ha ricevuto numerosi riconoscimenti importanti dalla Repubblica Dominicana, che lo ha insignito di varie onorificenze per il suo impegno negli aiuti umanitari. Grazie alla sua generosit\u00e0, per esempio, sorgono scuole a Punta Cana.\nOscar de la Renta \u00e8 stato ricordato come lo stilista delle first lady. Era infatti lo stilista preferito di Jackie Kennedy che per prima l'ha scelto e portato sui Red Carpet dell'America che conta. In seguito \u00e8 stato scelto anche da Nancy Reagan, Laura Bush, Hillary Clinton e Michelle Obama. Lo stilista \u00e8 stato anche omaggiato dalla popolare serie TV Sex and the city, dove le protagoniste lo adorano come guru della moda. Tra le sue creazioni pi\u00f9 acclamate e ricordate c'\u00e8 l'abito da sposa di Amal Alamuddin, avvocata e moglie dell'attore George Clooney, diventato un modello iconico: romantico e impreziosito di ricami, pizzi, brillanti e perline preziose. Il vestito sfoggiato dalla Alamuddin rientra con tutto rispetto tra i pi\u00f9 costosi abiti da matrimonio mai realizzati, la coppia per il vestito da sposa ha \nha speso 355.629 euro.\nAd Oscar de la Renta si deve la coniazione del neologismo \"fashion victim\".\n Dopo la sua morte ci furono diverse iniziative benefiche in suo onore. Fu costruito l'orfanotrofio scuola Casa del Ni\u00f1o, nel suo paese d'origine: Punta \u00c1guila."}
{"id": "2125437", "revid": "1442080", "url": "https://it.wikipedia.org/wiki?curid=2125437", "title": "R\u00e9publique (metropolitana di Parigi)", "text": "R\u00e9publique \u00e8 una stazione sulle linee 3, 5, 8, 9 e 11 della metropolitana di Parigi. Essa \u00e8 situata sotto la place de la R\u00e9publique, al limite degli \"arrondissement\" III, X e XI di Parigi.\nLa stazione.\nPrima dell'avvento dei R\u00e9seau express r\u00e9gional, la stazione di R\u00e9publique deteneva il record di maggior numero di coincidenze, con cinque linee diverse di metropolitana (oggi eguagliato dalla stazione Ch\u00e2telet dopo l'avvio della linea 14).\nL'incrocio di cinque linee in una sola stazione ha richiesto la creazione di percorsi con colori differenti per guidare i passeggeri verso le diverse corrispondenze.\nLa stazione della linea 3 \u00e8 situata sotto la parte sud della piazza in direzione dell'avenue de la R\u00e9publique, mentre quella della linea si trova allo sbocco del boulevard de Magenta.\nLe stazioni delle linee 8 e 9 sono ubicate a nord allo sbocco del boulevard Saint-Martin e quella della linea 11 \u00e8 ad est in rue du Faubourg du Temple.\nNel 2004 \u00e8 stata la sesta stazione pi\u00f9 frequentata della metropolitana di Parigi con 15,14 milioni di passeggeri."}
{"id": "2125440", "revid": "767487", "url": "https://it.wikipedia.org/wiki?curid=2125440", "title": "Libero Marchina", "text": "Carriera.\nCrebbe nelle giovanili dell'Alessandria e vest\u00ec la maglia del club piemontese per la maggior parte della sua carriera; prevalentemente utilizzato nel ruolo di centrocampista interno, fu schierato come punta nel campionato di Serie A 1931-32, per una felice intuizione dell'allenatore dei grigi Karl St\u00fcrmer. In quella stagione segn\u00f2 21 reti in 30 gare, risultando terzo cannoniere del campionato dopo Angelo Schiavio e Pedro Petrone, alla pari con Giuseppe Meazza. In seguito un infortunio ne min\u00f2 la carriera; gioc\u00f2 a sprazzi nelle due stagioni successive e fu poi ceduto allo Spezia, in Serie B, prima di chiudere nelle serie minori."}
{"id": "2125445", "revid": "290948", "url": "https://it.wikipedia.org/wiki?curid=2125445", "title": "Holdup", "text": ""}
{"id": "2125450", "revid": "290948", "url": "https://it.wikipedia.org/wiki?curid=2125450", "title": "Sottobattente", "text": ""}
{"id": "2125451", "revid": "290948", "url": "https://it.wikipedia.org/wiki?curid=2125451", "title": "Altezza del battente idrico", "text": ""}
{"id": "2125453", "revid": "287204", "url": "https://it.wikipedia.org/wiki?curid=2125453", "title": "Vaclav Belohradsky", "text": ""}
{"id": "2125456", "revid": "767487", "url": "https://it.wikipedia.org/wiki?curid=2125456", "title": "Mercedes-Benz M180", "text": "La sigla Mercedes-Benz M180 identifica una famiglia di motori a scoppio prodotti dal 1951 al 1976 dalla Casa automobilistica tedesca Mercedes-Benz.\nStoria e caratteristiche.\nI motori M180 sono nati nel 1951 quando al Salone di Francoforte di quell'anno fu presentato un nuovo motore da 2.2 litri, destinato a divenire il capostipite di questa famiglia. Tale motore \u00e8 stato il primo 6 cilindri Mercedes-Benz del dopoguerra, ma anche il primo motore superquadro della Casa tedesca.&lt;br&gt;\nI motori M180 sono stati prodotti nel corso degli anni in tre versioni fondamentali, le cui caratteristiche in comune sono riportate di seguito:\nI motori \"M180\" non hanno alcuna parentela con il contemporaneo 3 litri M186, n\u00e9 con le equivalenti unit\u00e0 da esso derivate (\"M189\", \"M188\", ecc.), sebbene condividano alcune soluzioni tecniche.\nVersioni dei motori M180.\nCome gi\u00e0 detto, i motori \"M180\", prodotti per circa 25 anni, sono stati proposti in tre versioni. Non solo, ma dai motori \"M180\" sono stati derivati in seguito altri motori che, sebbene siano strettamente imparentati con gli \"M180\", sono stati codificati con altre sigle.&lt;br&gt;\nDi seguito vengono descritte le tre versioni dei motori \"M180\", con in coda un rapido accenno alle motorizzazioni da essi derivate in seguito.\nVersione da 2.2 litri.\nLa versione da 2.2 litri \u00e8 il primo motore \"M180\" nella storia. Con esso la Casa di Stoccarda esordisce nel mondo dei motori superquadri di serie. Le dimensioni di alesaggio e corsa, infatti, sono rispettivamente di 80x72.8 mm, per una cilindrata complessiva di 2196 cm\u00b3.&lt;br&gt;\nSono esistite pi\u00f9 varianti del 2.2 litri \"M180\", delle quali vengono di seguito riportate le caratteristiche.\nVersioni da 2.3 litri.\nNella famiglia \"M180\" vi sono state due versioni da 2.3 litri. La prima, lanciata nel 1965, \u00e8 stata in pratica la sostituta del 2.2 \"M180\", mentre la seconda, arrivata solo nel 1968, \u00e8 stata in pratica la sostituta della prima, anche se ad esser precisi, non ha trovato posto in modelli di fascia simile. In ogni caso, per maggior chiarezza, le due versioni verranno illustrate di seguito separatamente.\nIl primo 2.3 \"M180\": 2306 cc.\nIl primo 2.3 \"M180\" \u00e8 in pratica la versione a carburatore del 2.3 M127, anch'esso derivato dal 2.2 \"M180\" e gi\u00e0 in listino da un paio d'anni. Come nel caso del motore \"M127\", la cilindrata maggiorata nasce dalla rialesatura dei cilindri del 2.2. In particolare, con le misure di alesaggio e corsa pari ad 82x72.8\u00a0mm, la cilindrata cresce a 2306 cc. Sono esistite due varianti del 2.3 M180. Una era siglata M180 VI o 180.945 ed aveva le seguenti caratteristiche:\nLa seconda variante, nota come M180 VIII o 180.947 era alimentata da due carburatori Zenith e la potenza saliva a 120 CV a 5400 giri/min,con coppia massima di 179 N\u00b7m a 4000 giri/min. Tale variante \u00e8 stata montata su:\nIl nuovo 2.3 \"M180\": 2292 cc.\nNel 1968 \u00e8 stato introdotto un nuovo 2.3 nella famiglia \"M180\". La sua nascita coincide con l'uscita di produzione del 2.3 \"M180 VIII\", che va a sostituire, ma non sull'erede della \"Mercedes-Benz W111\" di cui si \u00e8 gi\u00e0 parlato, bens\u00ec su un altro modello di fascia differente, la Mercedes-Benz 230 W115 a 6 cilindri (1967-76), commercializzata inizialmente come \"230/8\" e dal 1973 al 1976 come \"230.6\". Questo motore nasce da una leggerissima riduzione dell'alesaggio del precedente 2.3, sceso da 82 ad 81.75\u00a0mm, cos\u00ec da ottenere una cilindrata di 2292 cc. Questo motore \u00e8 noto anche con le sigle M180 V23 o M180.954. Le altre caratteristiche di questo 2.3 ricalcano all'incirca quelle del precedente 2.3, eccezion fatta per la coppia massima, identica ma disponibile gi\u00e0 a 3600 giri/min anzich\u00e9 4000.&lt;br&gt;\nQuesto motore non va confuso con il 2.3 M115 che equipaggiava la \"Mercedes-Benz 230.4 W114\" e che era a 4 cilindri anzich\u00e9 6.\nSuccessive evoluzioni.\nCome gi\u00e0 spiegato, dalla famiglia dei motori \"M180\" sarebbero state derivate in seguito altri motori di concezione pi\u00f9 moderna. Eccone di seguito una brevissima panoramica.\nMotore M127.\nQuesto motore \u00e8 in pratica la versione ad iniezione dei motori \"M180\" da 2195 e da 2306 cc.\nMotore M108.\n\u00c8 una versione a corsa lunga del motore \"M180 VIII\" da 2306 cc. La cilindrata sale cos\u00ec a 2.5 litri, mentre l'alimentazione rimane a carburatore.\nMotore M129.\n\u00c8 in pratica un motore \"M108\" ad iniezione, ed \u00e8 stato prodotto in contemporanea con quest'ultimo.\nMotore M130.\n\u00c8 una versione rialesata del motore \"M108\". La cilindrata sale a 2.8 litri ed \u00e8 stato proposto sia a carburatore che ad iniezione.\nMotore M110.\n\u00c8 in pratica una versione bialbero del motore M130, ma la cilindrata scende leggermente, pur rimanendo pi\u00f9 o meno allo stesso livello.\nMotore M114.\n\u00c8 una versione aggiornata del 2.5 M108. La stragrande maggioranza delle caratteristiche restano invariate."}
{"id": "2125457", "revid": "63727", "url": "https://it.wikipedia.org/wiki?curid=2125457", "title": "Mercedes-Benz M127", "text": "Il Mercedes-Benz M127 era una piccola famiglia di motori a scoppio prodotti dal 1958 al 1967 dalla Casa automobilistica tedesca Mercedes-Benz.\nProfilo e caratteristiche.\nI motori \"M127\" derivano direttamente dai motori M180, dei quali rappresentano in pratica la versione ad iniezione, mentre gli \"M180\" conservavano ancora la tradizionale alimentazione a carburatore.&lt;br&gt;\nParallelamente ai motori \"M180\", i primi \"M127\" erano delle unit\u00e0 da 2.2 litri. Solo qualche anno dopo, nel 1963, gli \"M127\" si sono evoluti passando a 2.3 litri. A loro volta, nel 1965, gli \"M180\" avrebbero ripreso il monoblocco dei nuovi \"M127\" per divenire anch'essi dei 2.3.&lt;br&gt;\nI parallelismi con i motori \"M180\", in sostanza, finiscono qui. Infatti, mentre in seguito gli \"M180\" si sarebbero ulteriormente evoluti proponendo un nuovo 2.3, gli \"M127\" non sarebbero andati oltre, poich\u00e9 sarebbero stati soppiantati in seguito da altre unit\u00e0 motrici.&lt;br&gt;\nSono esistite quindi due sole versioni dei motori \"M127\", una da 2.2 e l'altra da 2.3 litri. Le caratteristiche che accomunano queste due versioni sono:\nDi seguito vengono illustrate pi\u00f9 in dettaglio le due versioni della famiglia di motori \"M127\".\nVersione da 2.2 litri.\nLa versione da 2.2 litri riprende le dimensioni del corrispondente 2.2 \"M180\" a carburatore. Vengono mantenute quindi le stesse misure di alesaggio, corsa e cilindrata.&lt;br&gt;\nIn sostanza, le caratteristiche generali del 2.2 \"M127\" sono:\nVersione da 2.3 litri.\nNel 1963 il 2.2 litri \"M127\" viene sottoposto ad un'operazione di rialesatura. Il diametro dei cilindri viene fatto passare da 80 ad 82 mm, con conseguente aumento della cilindrata da 2195 a 2306 cc. Le caratteristiche del nuovo motore (siglato M127 II o M127.981) sono le seguenti:"}
{"id": "2125458", "revid": "31886", "url": "https://it.wikipedia.org/wiki?curid=2125458", "title": "Mercedes-Benz M108", "text": "Il Mercedes-Benz M108 (per esteso M108.920) era un motore a scoppio prodotto dal 1965 al 1969 dalla Casa automobilistica tedesca Mercedes-Benz.\nProfilo e caratteristiche.\nQuesto motore \u00e8 in pratica una versione a corsa lunga del 2.3 M180, dal quale differisce, appunto, per la misura della corsa, portata da 72.8 a 78.8\u00a0mm. Invariate le altre caratteristiche generali, eccezion fatta per l'albero a gomiti su quattro supporti di banco anzich\u00e9 quattro.&lt;br&gt;\nIl motore \"M108\" \u00e8 stato montato su un unico modello, la Mercedes-Benz 250S W108, prodotta proprio tra il 1965 ed il 1969.\nDi seguito vengono riportate le specifiche del motore \"M108\":\nDal motore M108 sarebbero stati derivati altri due motori, di identica cilindrata. Uno \u00e8 il motore M129, identico ma con alimentazione ad iniezione, mentre l'altro \u00e8 l'M114, sempre da 2496 cc, ma con molte differenze in pi\u00f9."}
{"id": "2125460", "revid": "729019", "url": "https://it.wikipedia.org/wiki?curid=2125460", "title": "Mercedes-Benz M129", "text": "Il Mercedes-Benz M129 era un motore a scoppio prodotto dal 1965 al 1969 dalla Casa automobilistica tedesca Mercedes-Benz.\nProfilo e caratteristiche.\nQuesto motore da 2.5 litri \u00e8 in pratica la versione ad iniezione del contemporaneo motore M108. Questa caratteristica, unita all'innalzamento del rapporto di compressione (portato da 9 a 9.3:1) ha permesso un sensibile incremento prestazionale. Invariate le altre caratteristiche generali. Di seguito vengono riportate le specifiche di tale motore:"}
{"id": "2125463", "revid": "767487", "url": "https://it.wikipedia.org/wiki?curid=2125463", "title": "Mercedes-Benz M130", "text": "Il Mercedes-Benz M130 \u00e8 un motore a scoppio prodotto dal 1967 al 1976 dalla Casa automobilistica tedesca Mercedes-Benz.\nProfilo.\nQuesto motore \u00e8 in pratica un'evoluzione del 2.5 utilizzato fino a quel momento e proposto sia a carburatore (M108), sia ad iniezione (M129). Anche il motore \"M130\" \u00e8 stato proposto in entrambe le configurazioni di alimentazione, ma a differenza dei due precedenti 2.5, il motore \"M130\" \u00e8 stato sempre indicato con la medesima sigla.&lt;br&gt;\nIl motore \"M130\" nasce dalla rialesatura del gi\u00e0 citato 2.5: nel nuovo motore il diametro dei cilindri \u00e8 infatti passato da 82 ad 86.5 mm, mentre la corsa \u00e8 rimasta invariata. Come risultato si \u00e8 ottenuto un motore da 2.8 litri, pi\u00f9 prestante. &lt;br&gt;\nQuesto 2.8 \u00e8 imparentato con il vecchio 2.2 litri siglato M180, da cui \u00e8 derivata gran parte dei motori Mercedes-Benz di fascia alta utilizzati negli anni sessanta. In particolare, il 2.8 \"M130\" rappresenta il punto di arrivo, la massima evoluzione di un motore \"M180\", vale a dire che quest'ultimo poteva essere \"espanso\" al massimo fino a tale livello di cubatura, non di pi\u00f9.\nCaratteristiche.\nDi seguito vengono descritte le caratteristiche comuni alle varie versioni dei motori \"M130\":\nPrincipali versioni ed applicazioni.\nNella seguente tabella vengono descritte le principali differenze tra le varie versioni del motore \"M130\" e le relative applicazioni:\nAltre versioni.\nIl motore M130E28, a richiesta, poteva essere ottenuto in versione depotenziata. Ci\u00f2 veniva ottenuto riducendo il rapporto di compressione da 9.5 a 7.8:1. Come risultato la potenza massima scendeva da 160 CV a 5500 giri/min a 140 o 150 CV a 5200 giri/min a seconda dei modelli su cui veniva montato: sulle \"Mercedes-Benz 280SE W111 Coup\u00e9\" e \"Cabriolet\" veniva montato quello ridotto a 150 CV, mentre la variante meno potente era prevista in alternativa sulle \"280 SE/SEL W108\".&lt;br&gt;\nIl motore \"M130\" \u00e8 stato affiancato nel 1971 dal pi\u00f9 sofisticato 2.8 M110 con distribuzione bialbero, che lo avrebbe definitivamente sostituito nel 1976."}
{"id": "2125465", "revid": "63727", "url": "https://it.wikipedia.org/wiki?curid=2125465", "title": "Mercedes-Benz M110", "text": "Il Mercedes-Benz M110 \u00e8 stato un motore a scoppio prodotto dal 1971 al 1991 dalla Casa tedesca Daimler-Benz per il suo marchio automobilistico Mercedes-Benz.\nProfilo.\nIl motore \"M110\" era un motore da 2.8 litri introdotto all'inizio del 1971, che l'anno seguente \u00e8 andato ad affiancare l'equivalente motore M130, in produzione da 5 anni. In seguito, nel 1976, quest'ultimo sarebbe stato definitivamente sostituito dal motore \"M110\" stesso. Rispetto al 2.8 \"M130\" vi \u00e8 una differenza assai significativa, consistente nell'esordio della distribuzione a doppio asse a camme in testa. \u00c8 la prima volta che tale soluzione tecnica viene introdotta nella produzione di serie della Casa tedesca.\nOltre a ci\u00f2, un'altra differenza meno tangibile, ma molto significativa sta nel leggero decremento di cilindrata. L'alesaggio dei cilindri misura infatti 86 mm contro gli 86.5 mm del precedente \"M130\". Questa leggera differenza ha comportato l'ottenimento di una cilindrata di 2746 cm\u00b3 in luogo dei precedenti 2778 cm\u00b3.\nAnche il motore \"M110\", come il suo predecessore, \u00e8 stato declinato sia a carburatore che ad iniezione.\nSi tratta del motore pi\u00f9 longevo tra quelli imparentati con lo storico 2.2 litri della famiglia M180: esso \u00e8 stato impiegato infatti per ben 19 anni su modelli del marchio di Stoccarda, ed in numerose versioni, spesso differenti di pochissimo l'una dall'altra.\nCaratteristiche.\nLe varie versioni del motore \"M110\" hanno in comune le seguenti caratteristiche:\nPrincipali versioni ed applicazioni.\nNella seguente tabella vengono descritte le principali differenze tra le varie versioni del motore \"M110\" e le relative applicazioni:\nAltre versioni.\nSono esistite anche altre varianti del motore \"M110\", in aggiunta alle gi\u00e0 numerose varianti appena descritte. Si tratta per lo pi\u00f9 di varianti ottenibili a richiesta sulla base di versioni gi\u00e0 esistenti.\nPer esempio, il motore \"M110.921\" poteva essere richiesto depotenziato, con una potenza massima che scendeva cos\u00ec a 145 CV.\nUn altro esempio si poteva trovare nelle \"Mercedes-Benz 280 SL\" ed \"SLC\", il cui motore (\"M110.986\") poteva essere richiesto anch'esso depotenziato, con rapporto di compressione pari ad 8:1 (anzich\u00e9 9:1) e con una potenza massima di 170 CV(anzich\u00e9 185).\nUn discorso analogo \u00e8 valso anche per la \"280S/SE/SEL W116\".\nInoltre, per il mercato USA \u00e8 esistita una variante depotenziata della \"Mercedes-Benz 280E W123\", la cui potenza scendeva da 177 a 142 CV a 5500 giri/min."}
{"id": "2125466", "revid": "63727", "url": "https://it.wikipedia.org/wiki?curid=2125466", "title": "Mercedes-Benz M114", "text": "La sigla Mercedes-Benz M114 (o Daimler-Benz M114) indica un motore a scoppio prodotto dal 1967 al 1972 dalla Casa tedesca Daimler-Benz per il suo marchio automobilistico Mercedes-Benz.\nProfilo e caratteristiche.\nIl motore \"M114\" era un motore da 2.5 litri disponibile sia a carburatore sia ad iniezione, versioni rispettivamente derivate da vicino dai motori M108 ed M129, dei quali conservano quasi tutte le principali caratteristiche.&lt;br&gt;\nDi seguito vengono descritte pi\u00f9 in dettaglio le due versioni del motore \"M114\".\nM114V25 o M114.920.\nQueste due sigle vengono utilizzate per indicare il motore \"M114\" alimentato a carburatore. Tale versione era pressoch\u00e9 identica al motore \"M108\", dal quale differiva per pochissimi dettagli, il pi\u00f9 evidente dei quali era la differente fasatura degli assi a camme, che permetteva di avere uno spunto migliore ed una migliore resa ai bassi regimi. Tale versione era caratterizzata dalle seguenti specifiche:\nM114E25 o M114.980.\nQueste due sigle erano invece utilizzate per l'altra delle due versioni del motore \"M114\", ossia quella ad iniezione elettronica. Tale soluzione rappresenta una primizia per la Casa di Stoccarda che la fa esordire proprio in questo motore.&lt;br&gt;\nLe differenze rispetto alla versione a carburatore sono quindi evidenti e vengono elencate di seguito:"}
{"id": "2125471", "revid": "1573940", "url": "https://it.wikipedia.org/wiki?curid=2125471", "title": "Turnix melanogaster", "text": "La quaglia tridattila pettonero (Turnix melanogaster ()) \u00e8 un uccello caradriiforme della famiglia dei Turnicidi.\nDistribuzione e habitat.\nQuesto uccello vive in Australia, esclusivamente nel Nuovo Galles del Sud e nel Queensland."}
{"id": "2125473", "revid": "818367", "url": "https://it.wikipedia.org/wiki?curid=2125473", "title": "Turnix nigricollis", "text": "La quaglia tridattila del Madagascar (Turnix nigricollis, Gmelin 1789) \u00e8 un uccello caradriiforme della famiglia dei Turnicidi.\nDistribuzione e habitat.\nQuesto uccello \u00e8 endemico del Madagascar. \u00c8 stato introdotto dall'uomo nelle Seychelles."}
{"id": "2125474", "revid": "1318658", "url": "https://it.wikipedia.org/wiki?curid=2125474", "title": "Parmentier (metropolitana di Parigi)", "text": "Parmentier \u00e8 una stazione della metropolitana di Parigi sulla linea 3, sita nell'XI \"arrondissement\" di Parigi.\nLa stazione.\nLa stazione \u00e8 dedicata all'agronomo, nutrizionista ed igienista Antoine Parmentier (1737-1813).\nLa stazione Parmentier \u00e8 situata sotto l'incrocio fra l'\"avenue Parmentier\", la \"rue Oberkampf\" e l'\"avenue de la R\u00e9publique\". Al suo interno ospita un'esposizione permanente sulla storia della patata, di cui Parmentier per primo intu\u00ec le potenzialit\u00e0 gastronomiche."}
{"id": "2125483", "revid": "1442080", "url": "https://it.wikipedia.org/wiki?curid=2125483", "title": "Turnix ocellatus", "text": "La quaglia tridattila ocellata (Turnix ocellatus, Scopoli 1786) \u00e8 un uccello caradriiforme della famiglia dei Turnicidi.\nSistematica.\n\"Turnix ocellatus\" ha due sottospecie:\nDistribuzione e habitat.\nQuesto uccello \u00e8 endemico delle Filippine."}
{"id": "2125493", "revid": "1318658", "url": "https://it.wikipedia.org/wiki?curid=2125493", "title": "Rue Saint-Maur (metropolitana di Parigi)", "text": "Rue Saint-Maur \u00e8 una stazione della metropolitana di Parigi, sita sulla linea 3 (Gallieni - Pont de Levallois - B\u00e9con), nell'XI \"arrondissement\" di Parigi.\nLa stazione.\nL'antico nome della stazione, \"Saint-Maur\", \u00e8 stato trasformato in \"Rue Saint-Maur\" nell'anno 2000.\nAccessi.\nLa stazione ha due accessi da \"avenue de la R\u00e9publique\":"}
{"id": "2125495", "revid": "1442080", "url": "https://it.wikipedia.org/wiki?curid=2125495", "title": "Turnix olivii", "text": "La quaglia tridattila pettocamoscio (Turnix ocellatus, Robinson 1900) \u00e8 un uccello caradriiforme della famiglia dei Turnicidi.\nSistematica.\n\"Turnix olivii\" non ha sottospecie, \u00e8 monotipico.\nDistribuzione e habitat.\nQuesto uccello vive in Australia, esclusivamente nel Queensland nordorientale."}
{"id": "2125496", "revid": "767487", "url": "https://it.wikipedia.org/wiki?curid=2125496", "title": "UFO Robot Goldrake, il Grande Mazinga e Getta Robot G contro il Dragosauro", "text": " \u00e8 un film d'animazione del 1976 diretto da Masayuki Akehi.\nLa pellicola \u00e8 basata sulle serie TV \"Grande Mazinga\", \"UFO Robot Goldrake\" e \"Getter Robot G\", tutte ideate dal celebre \"mangaka\" giapponese G\u014d Nagai. Usc\u00ec in Giappone il 18 luglio 1976, e fa parte di una serie di mediometraggi prodotti dalla Toei Animation tra il 1973 ed il 1976, tutti tratti da anime basati su soggetti di Go Nagai.\nTrama.\nIl \"Dragosauro\", un misterioso animale preistorico, sopravvissuto non si sa come negli abissi degli oceani, semina il panico divorando enormi quantit\u00e0 di petrolio in giro per il pianeta, finch\u00e9 non inizia a dirigersi verso Tokyo. Ma il Giappone dispone di alcuni assi nella manica: Goldrake, il Grande Mazinga e la squadra Getta G, che vengono subito inviati a fermare il mostruoso animale. Sfortunatamente alla squadra si unisce anche il goffo Boss Robot, che finisce per essere ingoiato dal Dragosauro rendendo tutto pi\u00f9 difficile.\nDistribuzione.\nEdizione italiana.\nIn Italia ne usc\u00ec una prima versione come secondo episodio del film di montaggio \"Gli UFO Robot contro gli invasori spaziali\", distribuito nelle sale italiane nel 1979.\nNel 1998 la Dynamic Italia lo ha pubblicato in VHS nella sua forma originaria con due diversi doppiaggi, uno con i nomi gi\u00e0 utilizzati nell'edizione televisiva italiana delle serie di base, e l'altro con i nomi originali dell'edizione giapponese. \u00c8 stato poi ripubblicato in DVD e Blu-ray Disc da Yamato Video nel 2015."}
{"id": "2125497", "revid": "1117982", "url": "https://it.wikipedia.org/wiki?curid=2125497", "title": "Teleclide", "text": "Biografia.\nLe notizie biografiche su Teleclide sono scarse. Sulla base di un frammento tramandato da Plutarco in cui \u00e8 citato Nicia, si \u00e8 proposto di collocare la sua attivit\u00e0 di comico tra il 440 ed il 420 a.C.; questo potrebbe essere confermato da un altro frammento in cui si parla di un uomo proveniente da Egina, che, se fosse effettivamente Aristofane, permetterebbe di datare la commedia a dopo il 427 a.C.\nVinse tre concorsi teatrali alle Dionisie e cinque alle Lenee. Questo rilevante numero di vittorie ha fatto supporre che in titoli di Teleclide fossero molti di pi\u00f9 di quanto non si sia conservato.\nOpere.\nDell'opera di Teleclide sono sopravvissuti alcuni titoli tramandati dalla \"Suida\": \"Gli anfizioni\", \"I magistrati\" e \"I rigidi\". Scrisse inoltre la commedia \"Gli Esiodi\" e, secondo la testimonianza di Polluce, anche \"Coloro che non mentono\"; almeno altre due commedie, poich\u00e9 nell'antichit\u00e0 gli erano attribuiti almeno sette titoli. \nRestano inoltre settantatr\u00e9 frammenti da cui emerge uno stile simile a quello di Aristofane, con numerose battute su personaggi dell'epoca, sia politici come Pericle, sia drammaturghi come Euripide e Gnesippo."}
{"id": "2125498", "revid": "1543377", "url": "https://it.wikipedia.org/wiki?curid=2125498", "title": "Realm Crafter", "text": "Realm Crafter, o RC \u00e8 un motore grafico per giochi 3D MMORPG sviluppato da Solstar Games. Il sistema di creazione del gioco include un editor di gioco, un linguaggio di scripting, un editor di terreno, un editor per i personaggi, e pu\u00f2 essere utilizzato per creare le classi, gli equipaggiamenti, NPCs, e altro ancora. Il sistema utilizza i linguaggi Blitz3D e BlitzPlus creati da Blitz Research per la versione standard, e C++ per quella Professional. Come per la maggior parte degli strumenti, il software non richiede alcuna conoscenza di codici, anche se il motore pu\u00f2 essere modificato dagli utenti che conoscono il linguaggio di programmazione.\nDesign Base.\nRealmCrafter comprende un editor di gioco generico che consente all'utente di aggiungere oggetti (che Solstar chiama \"Gubbins\"), modificare le mappe del gioco, e cos\u00ec via. Esso comprende anche il programma di avvio di base, che mostra un elenco di progetti, nonch\u00e9 il set di strumenti di RC. Questi ultimi possono consentire anche ad un utente inesperto di creare ambienti complessi, modelli, Dungeons, e gli edifici. Esso comprende anche strumenti che consentono di provare i server e i client di gioco. Editor extra, come Mega Terrain Editor, sono considerati come strumenti, e appariranno in questa cartella, una volta scaricati e installati.\nEditor degli script.\nRealm Crafter comprende anche editor per gli script, che permette ad un utente di definire / modificare / creare eventi nel gioco. Gli script sono scritti in una versione di base fortemente influenzata da Blitz Basic. Gli script possono essere creati nel Quest Wizard, l'editor proprio di Solstar, o in un altro editor di testo.\nMotore grafico.\nRealmCrafter standard utilizza un motore grafico basato ampiamente su DirectX7.\nRealmCrafter Professional usa un shader che utilizza DirectX9, con alte prestazioni grafiche, basato su Pixel e Vertex Shader Model 2 (attualmente in versione beta).\nLicenza.\nLa versione standard di Realm Crafter (e le relative licenze) sono acquistabili sul sito ufficiale al prezzo di $100.00 per computer.\nLa versione professional di Realm Crafter (e le relative licenze) sono acquistabili sul sito ufficiale al prezzo di $165.00 per computer.\nIncludono anche il set di strumenti e alcuni esempi.\nGiochi creati usando RealmCrafter.\nRealmCrafter \u00e8 stato usato in una variet\u00e0 di progetti che spaziano in una varia selezione di generi: Fantasy, post apocalittico, Space Opera, Cyber Punk, Racing, storico e didattico.\nCi sono attualmente numerosi team di sviluppo coinvolti nella produzione di propri titoli con RC.\nAd oggi molti prodotti sono attualmente in fase alpha e beta. Due prodotti pubblicati con RealmCrafter sono: Dansken online e Knights of Dream City.\nIn versione Beta \u00e8 invece il videogioco Aerrevan."}
{"id": "2125499", "revid": "287204", "url": "https://it.wikipedia.org/wiki?curid=2125499", "title": "Turnix pyrrhothorax", "text": "La quaglia tridattila pettorosso (Turnix pyrrhothorax, Gould 1841) \u00e8 un uccello caradriiforme della famiglia dei Turnicidi.\nSistematica.\n\"Turnix pyrrhothorax\" non ha sottospecie, \u00e8 monotipico.\nDistribuzione e habitat.\nQuesto uccello vive solamente in Australia."}
{"id": "2125501", "revid": "296543", "url": "https://it.wikipedia.org/wiki?curid=2125501", "title": "RealmCrafter", "text": ""}
{"id": "2125503", "revid": "1652635", "url": "https://it.wikipedia.org/wiki?curid=2125503", "title": "Parrocchia", "text": "La parrocchia \u00e8 la porzione di una diocesi in una comunit\u00e0 cristiana, retta da un presbitero detto \"parroco\". In modo improprio nel linguaggio comune, per metonimia, viene cos\u00ec indicata la chiesa parrocchiale. Sono organizzate in parrocchie la Chiesa cattolica, la Comunione anglicana, la Chiesa ortodossa, la Chiesa di Svezia e alcune altre confessioni protestanti. \n\u00c8 l'articolazione pi\u00f9 decentrata della Chiesa cattolica ed \u00e8 il luogo e il soggetto insieme della cura pastorale ordinaria. Nella parrocchia \"sussiste realmente\" la chiesa, anche se non in senso pieno come nella diocesi. Scrive infatti la \"Sacrosanctum concilium\" al n. 26: le parrocchie, definite comunit\u00e0 dei fedeli, \u00abrappresentano in un certo modo la chiesa visibile stabilita su tutta la terra e in modo eminente\u00bb.\nEtimologia.\nIl termine \"parrocchia\" potrebbe derivare dal greco \u03c0\u03b1\u03c1\u03bf\u03b9\u03ba\u03af\u03b1 (\"paroik\u00eca\"), derivato da \u03c0\u03b1\u03c1\u03bf\u03b9\u03ba\u03ad\u03c9 (composto di \u03c0\u03b1\u03c1\u03b1 e \u03bf\u03b9\u03ba\u03ad\u03c9 nel significato di \"abitare vicino\"), divenuto in latino \"paroecia\" e significa \"vicino alla casa, chi non \u00e8 della casa\": indicherebbe, in tal senso, lo straniero residente tra i cittadini del luogo. Abramo \u00e8 \"paroikos\" in Egitto; anche i figli di Giacobbe formano una \"paroik\u00eca\" in Egitto. Al tempo di Ges\u00f9 gli ebrei hanno ancora coscienza di formare una \"paro\u00eckia\", cio\u00e8 una comunit\u00e0 di stranieri in cammino. Nel NT rimane questo significato: \u00abNoi non abbiamo quaggi\u00f9 una citt\u00e0 nella quale resteremo per sempre; noi cerchiamo la citt\u00e0 che deve venire ancora\u00bb (cf. Eb 13,14). Le prime comunit\u00e0 cristiane sanno che la loro patria definitiva \u00e8 il cielo: \u00abCarissimi, voi siete come stranieri e pellegrini in questo mondo\u00bb (1Pt 2,11).\nIn senso etimologico, quindi, la parrocchia (\"paroik\u00eca\") non \u00e8 la comunit\u00e0 di persone che vivono attorno a un luogo di culto, e nemmeno \u00e8 una ripartizione del territorio. Sarebbe invece la comunit\u00e0 di fede che vive in questo mondo come straniera, pellegrina, in quanto ha una patria diversa a cui tendere.\nQuesto concetto \u00e8 presente anche nell'et\u00e0 sub-apostolica: Clemente di Roma, verso l'anno 100 scrive: \u00abLa chiesa di Dio esule (straniera) a Roma, alla chiesa di Dio esule a Corinto\u00bb. Policarpo qualche anno dopo si esprime allo stesso modo \u00aballa chiesa di Dio che dimora esule a Filippi\u00bb. Sembra che nel II secolo il termine indicasse le comunit\u00e0 cristiane che vivevano tra pagani e giudei, in situazione di diaspora, di dispersione, in mezzo alle genti come stranieri. Del resto gi\u00e0 san Pietro nella prima lettera si era espresso cos\u00ec: \u00ab...a voi che siete stati scelti da Dio e che ora vivete come stranieri, dispersi nelle regioni del Ponto, della Galazia, della Cappadocia, dell'Asia e della Bitinia\u2026\u00bb (1Pt 1,1).\nCol tempo il termine assumer\u00e0 il significato di \"distretto\", circoscrizione che comprende diversi centri rurali, per indicare soprattutto la diocesi nel significato che intendeva il diritto romano.\nStoria.\nOriginariamente le prime comunit\u00e0 cristiane affidavano tutta la liturgia ad un vescovo, che risiedeva in una citt\u00e0. Al di fuori delle sede vescovili non esistevano chiese, fino a quando nel IV secolo le comunit\u00e0 cristiane rurali non divennero tanto numerose da richiedere la residenza permanente di un membro del clero. Nel 320 il Concilio di Neocesarea parla dei corepiscopi, presbiteri e vescovi rurali. Inizialmente le comunit\u00e0 rurali erano sotto la diretta amministrazione del vescovo, ma in Oriente il Concilio di Calcedonia (451) prescrive un'amministrazione distinta. In Occidente il processo di creazione delle parrocchie fu pi\u00f9 lungo e graduale. Dal IV al VI secolo furono erette chiese rurali dapprima nei villaggi, poi anche nei latifondi ecclesiastici e privati. (In alcune zone tali chiese dipendevano da una pieve, detta anche chiesa matrice o plebana). Uno o pi\u00f9 sacerdoti risiedevano presso la chiesa. In principio l'amministrazione pastorale e patrimoniale delle chiese rurali era di competenza del vescovo, le parrocchie non avevano confini ben definiti.\nNel VI e VII secolo i concili provinciali fanno menzione di \"ecclesia rusticana\" o \"parochitana\" e infine di \"parochia\". Gradualmente l'amministrazione \u00e8 affidata ai sacerdoti residenti, che possono ricevere direttamente donazioni e legati dai fedeli. Conseguentemente il sacerdote residente diviene beneficiario delle rendite della parrocchia. Oltre alle chiese parrocchiali vengono erette anche chiese secondarie, cappelle e oratori, che restano per\u00f2 sotto la dipendenza della parrocchia. Questo vincolo di dipendenza \u00e8 sottolineato dal diritto delle chiese parrocchiali di amministrare il battesimo, in ragione del quale i fedeli sono tenuti a ricevere i sacramenti e a pagare le decime alla chiesa del proprio battesimo. A partire dall'VIII secolo le campagne circostanti le parrocchie vengono assegnate come territorio proprio della parrocchia, che assume cos\u00ec confini certi. Verso l'XI-XII secolo la parrocchia rurale diviene il centro della vita cristiana della comunit\u00e0 e accanto alle chiese sorgono spesso scuole e istituti di carit\u00e0. Si pu\u00f2 dire che la parrocchia si sia conservata inalterata da allora. Le parrocchie urbane invece si svilupparono pi\u00f9 lentamente a partire dall'XI secolo, perch\u00e9 la chiesa cattedrale rimase a lungo l'unica parrocchia della citt\u00e0 sede del vescovo. A Roma tuttavia alcune delle funzioni parrocchiali furono svolte dai titoli e dalle chiese cimiteriali, gi\u00e0 a partire dal IV secolo.\nLa diffusione delle parrocchie era comunque molto diversa tra diocesi e diocesi. Il Concilio di Trento sancisce l'erezione delle parrocchie nelle diocesi che ne erano ancora sprovviste. Tuttavia, la numerosit\u00e0 delle parrocchie \u00e8 tuttora molto differente a seconda delle aree geografiche. Nei territori dell'Impero austriaco ad esempio la densit\u00e0 delle parrocchie fu notevolmente incrementata durante l'epoca del giuseppinismo, in cui i benefici ecclesiastici furono ridistribuiti da provvedimenti governativi per avvantaggiare la pastorale. Anche in Italia la suddivisione in parrocchie aveva evidenti disparit\u00e0, almeno fino all'Ottocento. Alcune diocesi, anche estese, costituivano un'unica parrocchia e il vescovo era l'unico parroco. L'arcidiocesi di Catania riusc\u00ec a salvarsi dall'incameramento dei beni della mensa arcivescovile previsto dalla legge n\u00ba 3838 del 1867 dimostrando che l'arcivescovo era appunto l'unico parroco dell'arcidiocesi e che i beni erano quindi annessi alla cura d'anime. La stessa cosa avvenne per la diocesi di Cefal\u00f9.\nCaratteristiche.\nCentro della vita di una parrocchia \u00e8 la celebrazione dell'Eucaristia domenicale, dove tutta la comunit\u00e0 cristiana di quel territorio si riunisce per ascoltare la Parola di Dio, lodare Dio e spezzare il pane. In seguito a un numero diversissimo di fattori, una parrocchia pu\u00f2 avere un numero di abitanti molto basso (alcune centinaia di cattolici o meno), fino a comprendere il territorio di una piccola citt\u00e0: in America Latina esistono parrocchie che possono avere centomila abitanti, e che di fatto sono pi\u00f9 grosse di intere diocesi di altri paesi\nSoggetti pastorali.\nLa parrocchia \u00e8 una comunit\u00e0 di fedeli, ovvero una circoscrizione ecclesiastica dove il vescovo invia un suo presbitero per la cura delle anime che in quel territorio si trovano, in un'ottica di evangelizzazione e di attivit\u00e0 pastorale. Durante i lavori preparatori per la stesura del nuovo Codice di Diritto Canonico del 1983, l'espressione \"comunit\u00e0 di fedeli\" si prefer\u00ec a quella utilizzata nel \"codice Pio-Benedettino\" \"porzione del popolo di Dio\", perch\u00e9 il termine \"porzione\" esprime pi\u00f9 un fatto fisico, statico, mentre \"comunit\u00e0 di fedeli\" significa una dinamica interazione tra pi\u00f9 persone unite come un'unica \"famiglia di Dio\" sotto la guida di un pastore. Tale concetto viene espresso bene nel documento conciliare del Vaticano II \"Lumen Gentium\" al n\u00ba 28. Essa \u00e8 \"determinata\", ossia \u00e8 costituita da tutti i fedeli in un determinato territorio. Ed \u00e8 resa stabile in quanto collocata all'interno di una Chiesa particolare. Quest'ultima \u00e8 principalmente una diocesi.\nLa parrocchia \u00e8 costituita tale, ossia \u00e8 \"eretta\", dal Vescovo diocesano attraverso un decreto, detto appunto \"decreto d'erezione\", nel quale vengono indicati i confini territoriali che saranno all'interno della propria Diocesi. Nel caso dell'Italia la circoscrizione delle parrocchie \u00e8 determinata dall'autorit\u00e0 ecclesiastica. L'atto di erezione legittimamente compiuto rende la parrocchia personalit\u00e0 giuridica ecclesiastica pubblica. La comunit\u00e0 dei fedeli, cio\u00e8 la parrocchia, da quel momento diventa soggetto di diritti e doveri.\nOgni parrocchia \u00e8 affidata alle cure pastorali di un parroco, la cui nomina \u00e8 condizionata da alcuni principi che vengono regolati direttamente dal Codice di Diritto Canonico. I requisiti fondamentali sono: essere nella comunione della Chiesa; essere sacerdote; non essere una persona giuridica; si deve distinguere per sana dottrina e onest\u00e0 di costumi, dotato di zelo per il prossimo. Il parroco pu\u00f2 essere aiutato da uno o pi\u00f9 vicari parrocchiali, che, in maniera subordinata, condividono le stesse responsabilit\u00e0 del parroco. Ci possono essere anche uno o pi\u00f9 collaboratori parrocchiali, che collaborano alla celebrazione dell'Eucaristia, all'amministrazione del sacramento della riconciliazione, alla visita e all'unzione degli infermi. Sia i vicari parrocchiali che gli aiuti pastorali devono essere anch'essi presbiteri.\nOrganismi di partecipazione.\nIl Codice di Diritto Canonico prevede che in ogni parrocchia il parroco sia coadiuvato e assistito da:\nFunzioni e attivit\u00e0.\nNelle parrocchie si conservano i documenti dell'\"anagrafe ecclesiastica\": atti di battesimo, atti di confermazione (non in tutte le diocesi: in alcune sono conservati nel vescovado), atti di matrimonio, atti di morte.\nInoltre, la parrocchia \u00e8 tipicamente il motore dell'attivit\u00e0 pastorale nel suo territorio. In essa si porta avanti:\nParrocchie e religiosi.\nIl vescovo diocesano pu\u00f2 affidare una parrocchia a un istituto religioso, a tempo determinato o indeterminato, stipulando una convenzione.\nParrocchie personali.\nIl vescovo diocesano pu\u00f2 erigere anche parrocchie personali, cio\u00e8 senza giurisdizione territoriale, ma con cura d'anime di gruppi di fedeli che hanno particolari caratteristiche, ad esempio per gruppi di rito orientale, o in base alla lingua o alla nazionalit\u00e0.\nDal 2007 al 2021, l'Ordinario del luogo poteva \"erigere una parrocchia personale a norma del can. 518 per le celebrazioni secondo la forma pi\u00f9 antica del rito romano\", autorit\u00e0 ritirata il 16 luglio 2021."}
{"id": "2125504", "revid": "599013", "url": "https://it.wikipedia.org/wiki?curid=2125504", "title": "Dominic Matteo", "text": "Carriera.\nClub.\nMatteo, di origini italiane, ha iniziato la carriera con il Liverpool, squadra per la quale ha giocato dal 1992 al 2000 (con una breve parentesi in prestito al ). Ad agosto 2000, si \u00e8 trasferito al , con cui ha debuttato un mese dopo, nella partita di Champions League 2000-2001, contro il Milan.\nDurante quell'edizione della massima competizione continentale per club, Matteo \u00e8 stato uno dei migliori calciatori del Leeds United, con cui ha raggiunto le semifinali. \u00c8 ricordato, soprattutto, per la rete allo stadio Giuseppe Meazza contro il Milan, nella prima fase a gironi.\nQuando Rio Ferdinand \u00e8 stato acquistato dal Manchester United nell'estate del 2002, Matteo \u00e8 stato nominato capitano della squadra. Al termine del campionato 2003-2004, il Leeds \u00e8 retrocesso e, a luglio, Matteo ha firmato un contratto triennale con i Blackburn Rovers. Ha debuttato con la maglia dei \"Rovers\" nella sfida contro il West Bromwich Albion, in una gara terminata con il punteggio di uno a uno.\nA gennaio 2007, si \u00e8 trasferito allo Stoke City, per cui ha firmato un contratto fino al termine della stagione. In questo periodo, \u00e8 stato utilizzato in nove partite e ha realizzato una rete. Matteo ha continuato a giocare per lo Stoke anche nel precampionato, nonostante il suo contratto fosse scaduto. Il 10 agosto 2007, gli \u00e8 stato offerto un rinnovo contrattuale fino all'anno successivo. \u00c8 stato nominato capitano, nonostante scenda in campo in maniera sporadica.\nNazionale.\nMatteo \u00e8 stato convocato nell', ma successivamente \u00e8 stato selezionato dalla , sua terra d'origine. Ha debuttato a novembre 2000, nella sfida contro l'. Ha abbandonato la Nazionale nel 2004 per problemi fisici."}
{"id": "2125505", "revid": "247222", "url": "https://it.wikipedia.org/wiki?curid=2125505", "title": "Bandido (Miguel Bos\u00e9)", "text": "Bandido \u00e8 il quinto album di studio (sesto, se considera la raccolta del 1982) che il cantante spagnolo Miguel Bos\u00e9 pubblica in Italia, nel 1984, l'ultimo per l'etichetta CBS.\nIl Disco.\nCon quest'album, l'artista ex-bravo ragazzo prende le distanze dai suoi precedenti lavori, tutti caratterizzati da un pop/rock leggero e d'intrattenimento, nonch\u00e9 da ottave altissime, preferendo un registro molto pi\u00f9 grave e testi notevolmente pi\u00f9 cupi e introspettivi.\nIl titolo \"Bandido\" pu\u00f2 derivare da due diverse fonti: innanzitutto, la parola \u00e8 una delle due che formano il titolo del pezzo \"Amante bandido\", inserito nell'edizione spagnola (a cui corrisponde l'italiana \"Indio\", in cui non c'\u00e8 per\u00f2 traccia del lemma); inoltre, uno dei ritornelli del brano \"Sevilla\" contiene il verso \"Bandido \u00a1ay! muero yo por ti\" -\"Bandito, ahi, io muoio per te!\"-, inserito, nell'originale cantato in spagnolo, anche nell'edizione italiana, tra i ritornelli ripetuti nel finale di \"Siviglia\" (che per il resto \u00e8 interamente cantata in italiano).\nL'album uscito in Italia comprende nove canzoni, i cui testi sono tutti scritti da Aldrighetti e Avogadro (l'adattamento dell'unico brano in inglese \u00e8 di Peter Hammill). I brani \"Miraggi\" e \"Odio vivere adagio\" vengono pubblicati anche in formato 45 giri, rispettivamente come Lato A e come Lato B. Tra i brani pi\u00f9 noti, ci sono \"Siviglia\" e \"Indio\", le cui versioni spagnole, \"Sevilla\" e \"Amante bandido\" furono dei grandi successi nei paesi di lingua ispanica (il secondo, soprattutto, lo lanci\u00f2 definitivamente come artista di successo internazionale, nel 1985, l'anno successivo alla pubblicazione del 33 giri, in cui avverr\u00e0 il cambio di casa discografica).\nAnche se questo disco riprende, seppur parzialmente, la formula del mix di brani in inglese e brani in italiano, si tratta comunque di un lavoro assai diverso dai precedenti, anche per il fatto che l'usuale equilibrio tra le due lingue viene decisamente meno in questa sede, dove un solo brano in inglese \u00e8 affiancato agli altri otto in italiano. Questo pezzo, intitolato \"South of the Sahara\" e posto in chiusura del Lato A, viene tra l'altro aggiunto soltanto in s\u00e9guito, quando le registrazioni erano gi\u00e0 quasi terminate, ricavato dal medley di due brani che originariamente non erano neanche in inglese.\nNonostante sia considerato ancora oggi l'album capolavoro di Bos\u00e9, \"Bandido\" non riscuoter\u00e0 un grandissimo successo commerciale, acuendo la fase di lieve declino iniziata con l'album precedente e interrottasi soltanto nel 1994, esattamente dieci anni dopo, con il singolo \"Se tu non torni\". Il pubblico italiano, in particolar modo, abituato alla formula di ragazzo pulito e pop/rock anglo-italiano d'intrattenimento, dimostra di non gradire molto la nuova direzione stilistica di Miguel, che oltre alla musica, cambia anche look, comparendo in pubblico con un lungo codino ossigenato e la barba lunga di qualche giorno.\nIn questo periodo, inoltre, per promuovere il difficile album, Miguel, ospite fisso di \"Premiatissima '84\", sull'allora giovanissima Canale 5, gira una serie di videoclip, molto colorati e altrettanto discussi, sia per i temi che per un look ai limiti del soft-porno, ma il lavoro stenta comunque a decollare in Italia. Un gigantesco successo internazionale ottiene invece soprattutto il video realizzato per \"Amante bandido\" (in cui Bos\u00e9 interpreta un personaggio a met\u00e0 tra un supereroe tecnologico e Indiana Jones), che diventa presto uno dei video pi\u00f9 visti di tutti i tempi in Spagna.\nIl long-playing esce, oltre che nelle versioni italiana e spagnola, anche in versione inglese e vede, tra gli altri, la collaborazione dei Matia Bazar, soprattutto nel brano \"Inverno\", dove i membri del gruppo interpretano i cori, collettivamente accreditati, nella busta interna del disco, a una fantomatica 'Trib\u00f9' (oltre che ai singoli componenti); un ruolo particolare tra di loro \u00e8 rivestito da Sergio Cossu, che partecipa attivamente sia come tastierista sia come compositore nella stesura di alcuni brani.\nCosciente del salto nel buio che si apprestava a fare (soprattutto in Italia), l'artista ispanico include la seguente nota sulla copertina dell'album: \"Vorrei ringraziare Peter Hammill per il suo entusiasmo e la sua positivit\u00e0 \u2013 vorrei anche ringraziare tutti quelli che si sono lasciati travolgere da quest'avventura e sono saltati sulla nave pur non sapendo dove s'andava a finire: autori, parolieri, musicisti &amp; amici\u2026\"."}
{"id": "2125509", "revid": "31886", "url": "https://it.wikipedia.org/wiki?curid=2125509", "title": "Aeronautica reale danese", "text": ""}
{"id": "2125510", "revid": "61051", "url": "https://it.wikipedia.org/wiki?curid=2125510", "title": "Reale aeronautica militare danese", "text": ""}
{"id": "2125511", "revid": "61051", "url": "https://it.wikipedia.org/wiki?curid=2125511", "title": "Royal Danish Air Force", "text": ""}
{"id": "2125512", "revid": "111325", "url": "https://it.wikipedia.org/wiki?curid=2125512", "title": "Ufo Robot Goldrake contro il Grande Mazinga", "text": ""}
{"id": "2125513", "revid": "287204", "url": "https://it.wikipedia.org/wiki?curid=2125513", "title": "Turnix suscitator", "text": "La quaglia tridattila barrata (Turnix suscitator, Gmelin 1789) \u00e8 un uccello caradriiforme della famiglia dei Turnicidi.\nSistematica.\n\"Turnix suscitator\" ha 17 sottospecie:\nDistribuzione e habitat.\nQuesto uccello vive in Asia meridionale e centrorientale, dal Pakistan all'Indonesia e dalla Cina al Vietnam compresi le Filippine, il Giappone e Taiwan."}
{"id": "2125514", "revid": "729019", "url": "https://it.wikipedia.org/wiki?curid=2125514", "title": "Porte de Bagnolet (metropolitana di Parigi)", "text": "Porte de Bagnolet \u00e8 una stazione sulla linea 3 della metropolitana di Parigi, sita nel XX arrondissement di Parigi.\nLa stazione.\nLa stazione venne aperta il 27 marzo 1971, in occasione del prolungamento dalla stazione di Gambetta a quella di Galli\u00e9ni della linea 3.\n\u00c8 stata ristrutturata nel 2005 pur rimanendo in esercizio.\nAccessi.\nLa stazione possiede cinque accessi:"}
{"id": "2125517", "revid": "1573940", "url": "https://it.wikipedia.org/wiki?curid=2125517", "title": "Ardeotis australis", "text": "L'otarda australiana (Ardeotis australis ()) \u00e8 un uccello della famiglia degli Otididi originario dell'Australia e delle regioni meridionali della Nuova Guinea.\nDescrizione.\nDimensioni.\nIl maschio misura circa 120\u00a0cm di lunghezza, per un peso di 5600-8200 g; la femmina misura circa 90\u00a0cm di lunghezza, per un peso di 2800-3200 g.\nAspetto.\nL'otarda australiana \u00e8 un grosso uccello terricolo dotato di lungo collo e di lunghe zampe. Il maschio presenta dorso, copritrici alari e timoniere centrali marroni con sottili vermicolature scure. Il margine delle ali, a livello delle remiganti, forma una zona nera macchiata di bianco. Le timoniere pi\u00f9 esterne mostrano una colorazione bianca e nera che non \u00e8, tuttavia, sempre evidente. Il collo e le parti inferiori appaiono di colore bianco-grigiastro con barre di colore grigio scuro e bianco. Una fascia nera, di larghezza variabile, attraversa la regione del petto. Il cappuccio \u00e8 nero con una piccola cresta che ricade sulla nuca. Sotto di esso si trovano un sopracciglio bianco e una sottile linea nera che sfuma dietro all'occhio. Il ventre \u00e8 bianco, le zampe biancastre. L'iride \u00e8 marrone.\nLa femmina \u00e8 pi\u00f9 piccola del maschio e possiede dei segni scuri sparsi sulla parte superiore. Inoltre il suo collo \u00e8 pi\u00f9 grigio e il suo piumaggio pi\u00f9 opaco, mentre la fascia pettorale \u00e8 pi\u00f9 stretta. Gli immaturi presentano delle macchie grigie e marroni sulla testa, sul collo e sulle parti superiori.\nVoce.\nIl pi\u00f9 delle volte l'otarda australiana \u00e8 poco comunicativa, se non del tutto silenziosa. In caso di minaccia o disturbo, specialmente quando la femmina sta allevando i piccoli, \u00e8 in grado di lanciare dei latrati discordanti. Durante la parata, i maschi emettono dei muggiti udibili anche da lontano.\nBiologia.\nL'otarda australiana si sposta tenendo il corpo in posizione orizzontale. \u00c8 per lo pi\u00f9 terricola e cammina con la testa alta e il becco sollevato, ma questo non gli impedisce di volare, cosa che \u00e8 in grado di fare nonostante il suo grande peso. Questo uccello pu\u00f2 appollaiarsi sugli alberi o riposare a terra, ma quasi sempre su una collinetta o un promontorio elevato, probabilmente per proteggersi dai predatori. Creatura timorosa, si tiene lontana dalle case o dalle zone abitate. La maggior parte delle volte preferisce vivere da sola, tranne, ovviamente, durante il periodo nuziale. Tuttavia, si riunisce talvolta in gruppo in prossimit\u00e0 degli incendi della boscaglia o nei luoghi dove il cibo \u00e8 abbondante.\nL'otarda australiana \u00e8 per lo pi\u00f9 sedentaria, anche se alcune popolazioni possono effettuare spostamenti erratici al di fuori della stagione di nidificazione. Sono diversi i motivi che possono essere addotti per spiegare queste brevi migrazioni: gli uccelli potrebbero fuggire dalle zone in cui la siccit\u00e0 \u00e8 divenuta troppo opprimente e spostarsi in territori dove il grado di umidit\u00e0 \u00e8 pi\u00f9 compatibile con il loro stile di vita. Effettuano irruzioni nelle regioni in cui ha luogo un'improvvisa proliferazione di alcune specie come i topi domestici e i grilli. Infine, penetrano nelle zone in cui gli incendi della boscaglia creano condizioni favorevoli alla loro alimentazione.\nAll'inizio del periodo riproduttivo, i maschi si riuniscono in luoghi privilegiati chiamati \"lek\" o \u00abarene nuziali\u00bb per cercare di sedurre un gran numero di femmine. Questi luoghi sono situati su un promontorio o una piccola collina che si affaccia sul resto del territorio, in modo che i rituali siano visibili da tutte le direzioni. Per iniziare la parata, il maschio gonfia la sacca o tasca bianca che ricopre la parte anteriore del petto fino a quando non \u00e8 completamente piena di aria e tocca quasi il terreno, quindi la fa oscillare da un lato all'altro. Allo stesso tempo, abbassa le ali finch\u00e9 non toccano terra, solleva la coda a ventaglio appena sopra il dorso e arruffa le lunghe piume bianche della gola. Una volta che ha adottato tutte queste posture, emette un forte muggito che pu\u00f2 essere udito da una grande distanza.\nVolo.\nL'otarda australiana \u00e8 una forte volatrice ma, a causa del suo peso, deve correre e darsi lo slancio prima che possa decollare da terra. La sua apertura alare leggermente superiore ai due metri le consente di effettuare battiti d'ala lenti ed efficaci. Quando \u00e8 in aria, trascina le zampe dietro al corpo e il suo ventre d\u00e0 l'impressione di flettersi.\nAlimentazione.\nL'otarda australiana \u00e8 un uccello opportunista che si adatta abbastanza facilmente alle risorse alimentari disponibili. Di conseguenza, possiede una dieta molto varia che comprende sia sostanze di origine animale che vegetale. Si nutre infatti di giovani germogli di piante, di radici, di petali, di semi e di bacche. Tuttavia, la parte pi\u00f9 consistente del menu comprende insetti (in particolare coleotteri, grilli, cavallette e bruchi). Mangia anche rettili, giovani uccelli, piccoli roditori e rane. L'otarda australiana va in cerca di cibo sul terreno, inghiottendo tutto ci\u00f2 che predilige, generalmente al crepuscolo e anche dopo il tramonto.\nRiproduzione.\nL'otarda australiana si riproduce solo una volta all'anno. La nidificazione pu\u00f2 avvenire in ogni momento dell'anno: \u00e8 sufficiente che le piogge siano abbastanza numerose da rendere le condizioni favorevoli. Tuttavia, nello stato di Victoria, nel sud del continente, le covate sono pi\u00f9 numerose da ottobre ad aprile e il periodo di punta ha luogo in gennaio. Come la maggior parte dei suoi congeneri, l'otarda australiana non costruisce un nido, ma depone le uova in un incavo poco profondo che la femmina crea raschiando il suolo in mezzo ai ciuffi d'erba, spesso vicino a un cespuglio, ma sempre in un luogo da cui si ha una chiara visione di tutto l'ambiente circostante. Le uova sono abbastanza grandi (78\u00a0mm \u00d7 55) e di colore variabile dal verde oliva al \"beige\". Il loro guscio \u00e8 molto lucente e vagamente segnato da macchie e da strisce pi\u00f9 scure. Il maschio si disinteressa totalmente della nidiata e trascorre il suo tempo cercando di sedurre nuove \"partner\", mentre la femmina cova da sola per 24 o 25 giorni e fornisce le cure ai piccoli, incaricandosi anche di difenderli dai predatori. Alla nascita, i giovani sono ricoperti da un piumino \"beige\" con strisce marroni pi\u00f9 scure. Non sappiamo a quale et\u00e0 raggiungano l'indipendenza.\nDistribuzione e habitat.\nL'otarda australiana frequenta principalmente le pianure aride, le praterie e le zone boschive aperte. In Australia, preferisce generalmente le distese dominate da ciuffi d'erba, i territori ricoperti da piccoli arbusti e le savane boschive, mentre in Nuova Guinea la troviamo piuttosto ai margini delle paludi. Abita le distese di erba alta durante la stagione umida e le pianure punteggiate da piccoli alberi durante la stagione secca. Talvolta penetra anche nelle zone coltivate. I suoi siti di nidificazione sono situati nelle zone di transizione tra le praterie e le foreste.\nQuesta otarda \u00e8 originaria, come suggerisce il nome, dell'Australia. In passato, prima dell'arrivo degli europei, era diffusa in quasi tutte le pianure del continente, ma ormai \u00e8 quasi del tutto assente dalla parte sud-orientale del continente: manca completamente dal Nuovo Galles del Sud ed \u00e8 ridotta a un numero esiguo di esemplari (20 o 30 individui) nello stato di Victoria. Tuttavia, \u00e8 ancora abbastanza comune nel nord del continente e nell'Australia Occidentale. \u00c8 presente anche nel bacino alluvionale del Fly, in Nuova Guinea. Nonostante la sua vasta distribuzione geografica, la specie \u00e8 considerata monotipica.\nConservazione.\nNonostante la specie sia classificata dalla IUCN come \u00aba rischio minimo\u00bb (\"Least Concern\"), il numero di esemplari \u00e8 in diminuzione. Ci sono molte ragioni per spiegare il suo declino. La qualit\u00e0 dell'\"habitat\" \u00e8 molto diminuita a causa del pascolo eccessivo, dell'agricoltura intensiva e della distruzione delle zone boschive che ne risulta. Il tasso di mortalit\u00e0 degli uccelli \u00e8 salito considerevolmente a causa dell'aumento della caccia e dell'utilizzo delle armi da fuoco. L'introduzione di nuovi predatori come la volpe rossa e il gatto ha avuto un impatto negativo sullo sviluppo delle nidiate. Il crescente utilizzo di veleni nel tentativo di arginare la proliferazione dei conigli ha portato a un'eccessiva mortalit\u00e0 tra le coppie nidificanti. Le femmine che allevano dei piccoli pagano un forte tributo e sono le vittime preferite dai predatori. Sono state prese delle misure per cercare di informare gli agricoltori sulla necessit\u00e0 di preservare l\"'habitat\" delle otarde australiane, ma nessuna decisione concreta di protezione \u00e8 stata effettivamente messa in atto."}
{"id": "2125521", "revid": "38120", "url": "https://it.wikipedia.org/wiki?curid=2125521", "title": "Bed\u0159ich Hrozn\u00fd", "text": "Biografia.\nLa formazione e i primi studi.\nNato a Lys\u00e1 nad Labem, nella Boemia centrale, e nel 1904 partecip\u00f2 ad alcuni scavi in Palestina settentrionale. In seguito si specializz\u00f2 in assiriologia, lingue orientali e scrittura cuneiforme presso l'Universit\u00e0 di Vienna, dove fu docente dal 1905 al 1919.\nLa decifrazione dell'ittita.\nRichiamato alle armi in occasione della prima guerra mondiale, ebbe occasione di studiare le tavolette cuneiformi fino ad allora indecifrate rinvenute presso Bogazk\u00f6i, nel sito che in seguito sarebbe stato identificato come \u1e2aattu\u0161a, la capitale dell'Impero ittita. Applicando il metodo combinatorio riusc\u00ec, partendo dagli ideogrammi gi\u00e0 noti, a dedurre il senso delle altre parole che costituivano una data frase. Isol\u00f2 e decifr\u00f2 cos\u00ec diversi elementi, tra i quali una desinenza \"-an\" con funzione di accusativo singolare; una radice verbale \"ad-\" / \"eza-\" con il significato di \"mangiare\", nelle forme \"ezateni\" (\"voi mangerete\") e \"adanzi\" (\"loro mangeranno\"); \"vadar\" con il significato di \"acqua\".\nL'applicazione del metodo comparativo proprio dell'indoeuropeistica consent\u00ec immediatamente a Hrozn\u00fd di stabilire strette connessioni tra la lingua che aveva appena decifrato, l'ittita, e altre lingue indoeuropee: \"ad-\" / \"eza-\" era immediatamente accostabile al latino \"edo\", al tedesco \"essen\", al ceco \"j\u00ecsti\"; \"vadar\" all'inglese \"water\", al tedesco \"Wasser\", al ceco \"voda\". La prima frase in ittita decifrata da Hrozn\u00fd fu una formula liturgica: \u00abOra voi mangerete pane, poi berrete acqua\u00bb.\nI risultati dei suoi studi, pubblicati nel 1917, rivoluzionarono l'indoeuropeistica e condussero progressivamente all'abbandono a diversi paradigmi elaborati dalla disciplina nel corso del XIX secolo, dalla ricostruzione \"greco-sanscritista\" proposta dalla Scuola neogrammaticale tedesca all'esistenza di un'isoglossa dialettale che avrebbe diviso le lingue indoeuropee in occidentali e orientali (isoglossa centum-satem).\nQuando ancora il lineare B non era stato decifrato paragon\u00f2 questo all'ittito e giunse a conclusione che probabilmente fossero imparentati.\nLa docenza a Praga.\nDal 1919 al 1952, anno della sua morte, Hrozn\u00fd tenne la cattedra di Storia dell'Oriente antico presso l'Universit\u00e0 Carolina di Praga, ove fu rettore tra il 1939 e il 1940. Nel 1925 guid\u00f2 una spedizione cecoslovacca a K\u00fcltepe (l'ittita Ne\u0161 o Kane\u0161), sempre in Anatolia, dove rinvenne un migliaio di tavolette in assiro."}
{"id": "2125523", "revid": "287204", "url": "https://it.wikipedia.org/wiki?curid=2125523", "title": "Bedrich Hrozny", "text": ""}
{"id": "2125529", "revid": "1573940", "url": "https://it.wikipedia.org/wiki?curid=2125529", "title": "Mesitornithidae", "text": "I Mesitornitidi (Mesitornithidae ) sono una piccola famiglia di uccelli che vivono nel Madagascar. \u00c8 l'unica famiglia dell'ordine Mesitornithiformes.\nTassonomia.\nLa famiglia in passato era inclusa nell'ordine Gruiformes, un raggruppamento piuttosto eterogeneo, rivelatosi polifiletico, che comprendeva le gru, i ralli, i kagu, i palmipedi sodicipedi ed altri.\nRecenti studi di biologia molecolare hanno ridimensionato la parentela con gli altri gruiformi suggerendone l'inquadramento in un ordine a s\u00e9 stante, Mesitornithiformes.\nLa famiglia comprende 2 generi e 3 specie:\nDescrizione.\nSono uccelli terricoli di medie dimensioni, dotati di una coda abbastanza lunga, ali molto corte e poco adatte al volo, e zampe robuste. \"Monias benschi\" ha un lungo becco ricurvo all'ingi\u00f9 che la distingue dagli altri membri della famiglia.\nBiologia.\nAlimentazione.\nIl loro nutrimento \u00e8 composto da insetti, semi e frutta.\nRiproduzione.\nLa nidificazione avviene tra ottobre e dicembre, durante la stagione delle piogge. I nidi, di circa 25\u00a0cm ospitano da 1 a 3 uova\nDistribuzione e habitat.\nLa specie pi\u00f9 comune, \"Mesitornis unicolor\", popola la foresta pluviale del versante orientale del Madagascar. \"Mesitornis variegatus\" ha un areale piuttosto frammentato che comprende aree di foresta decidua secca nella parte nord-occidentale dell'isola. L'areale di \"Monias benschi\" infine \u00e8 ristretto ad aree di foresta spinosa nella parte sud-occidentale."}
{"id": "2125531", "revid": "729019", "url": "https://it.wikipedia.org/wiki?curid=2125531", "title": "Gallieni (metropolitana di Parigi)", "text": "Gallieni \u00e8 il capolinea est della linea 3 della metropolitana di Parigi, sita nel comune di Bagnolet.\nLa stazione \u00e8 intitolata a Joseph Simon Gallieni, generale francese, comandante nelle colonie e successivamente nella Prima guerra mondiale."}
{"id": "2125532", "revid": "144796", "url": "https://it.wikipedia.org/wiki?curid=2125532", "title": "Franz von Kuhn und Kuhnenfeld", "text": ""}
{"id": "2125534", "revid": "767487", "url": "https://it.wikipedia.org/wiki?curid=2125534", "title": "L'isola in via degli Uccelli", "text": "L'isola in Via degli Uccelli \u00e8 un film del 1997 diretto da S\u00f8ren Kragh-Jacobsen, basato sull'omonimo romanzo, parzialmente autobiografico, di Uri Orlev.\nTrama.\nAlex, ragazzo undicenne, vive nel ghetto di Varsavia in compagnia del padre Stefan,del prozio Boruch e del piccolo topo Neve. Il ghetto \u00e8 separato da un muro dalla citt\u00e0 \"normale\" ed \u00e8 soggetto ai continui rastrellamenti selettivi da parte dei nazisti. Il padre prepara Alex ad ogni eventualit\u00e0 e quando anch'egli e Boruch vengono catturati gli promette che qualunque cosa accada sarebbe tornato a cercarlo. Alex riesce a fuggire ed incomincia la sua avventura per la sopravvivenza nell'\"isola\" di Via degli Uccelli semidistrutta e ormai quasi deserta. Gli elementi in cui trova forza ed ispirazione sono la lettura di Robinson Crusoe, dal quale prende spunto per crearsi un rifugio sicuro con tutto ci\u00f2 che gli necessita, la compagnia gioiosa del suo topolino Neve e soprattutto la fiducia incrollabile nella promessa del padre. L'attesa si protrae per alcuni mesi durante i quali Alex sfugge ripetutamente ai soldati comandati da Goehler, nascondendosi nel rifugio ricavato in quel che rimane di un piano alto di un edificio bombardato, raggiungibile solo con una scala di corda che si \u00e8 costruito. Dal suo punto di osservazione vede di l\u00e0 dal muro scorrere la vita ordinaria della gente non segregata come lui, anche di una sua coetanea, Stasya, e attraverso cunicoli e passaggi segreti diventano frequenti le sue incursioni fuori dal ghetto che gli saranno utili per salvare il partigiano ferito Henryk con l'aiuto del dottor Studjinsky. Fa amicizia con Stasya e viene ben accolto nella sua casa dalla madre, ma rifiuta all'invito di seguirle al sicuro nella loro casa di campagna, fiducioso nella promessa fattagli dal padre, del quale, deportato, non si pu\u00f2 avere la certezza del ritorno. Rimane cos\u00ec completamente solo e disperato nel ghetto deserto e demolito, anche il topolino Neve muore e Alex si rifugia rassegnato nell'ultimo nascondiglio segreto."}
{"id": "2125537", "revid": "1573940", "url": "https://it.wikipedia.org/wiki?curid=2125537", "title": "Stenella clymene", "text": "La stenella climene (Stenella clymene ()) \u00e8 un delfino del genere \"Stenella\" identificato da John Gray nel 1850. Dalla sua scoperta \u00e8 stata considerata come una delle tante forme di stenella dal lungo rostro, fino al 1981 quando \u00e8 stata classificata come specie a parte. Di aspetto simile anche ai tursiopi e con i delfini comuni.\nDistribuzione.\nVive nell'Atlantico sia nelle coste dell'Africa che in quelle nord-orientali del Sud America e negli Stati Uniti. Non si riesce a fare un censimento esatto del numero della specie proprio per via delle troppe similitudini.\nComportamento.\nEsegue il \"breaching\", non teme l'uomo e si avvicina alle imbarcazioni."}
{"id": "2125538", "revid": "818367", "url": "https://it.wikipedia.org/wiki?curid=2125538", "title": "Turnix sylvaticus", "text": "La quaglia tridattila o quaglia tridattila comune (Turnix sylvaticus, Desfontaines 1789) \u00e8 un uccello caradriiforme della famiglia dei Turnicidi.\nSistematica.\n\"Turnix suscitator\" ha 9 sottospecie:\nDistribuzione e habitat.\nQuesto uccello vive in quasi tutta l'Africa (manca in Egitto e sulle isole), nel sud della Spagna, in Asia meridionale e centrorientale dall'Iran all'Indonesia e dalla Cina alle Filippine, e in Arabia Saudita. \u00c8 di passo in Yemen e Oman. \u00c8 regionalmente estinto in Italia e in Bangladesh, mentre \u00e8 probabilmente estinto in Algeria e in Portogallo."}
{"id": "2125539", "revid": "713168", "url": "https://it.wikipedia.org/wiki?curid=2125539", "title": "Die Spinne", "text": "Die Spinne (letteralmente \"il ragno\") era un'organizzazione di reduci ex-SS, concepita originariamente da Reinhard Gehlen (all'epoca ufficiale presso il servizio informazioni della Wehrmacht, assunto nel dopoguerra nella Bundesnachrichtendienst) nel 1944 e successivamente fondata e guidata da Madrid da Otto Skorzeny. Tale organizzazione aveva quale sua finalit\u00e0 principale l'assistenza di esponenti nazisti nella loro fuga dalla Germania nell'immediato dopoguerra, consentendo loro di giungere, attraverso l'Austria e la Svizzera in Italia.\nIl tribunale militare internazionale al termine della guerra aveva classificato le SS come una \"armata di fuorilegge\", ponendo l'accento sul mancato rispetto delle convenzioni internazionali inerenti ai diritti umani da parte di questa creatura del regime nazista.\nStoria.\nL'idea originaria di costruire un'organizzazione sotterranea di ispirazione nazista capace di sopravvivere in un contesto postbellico venne proposta da Reinhard Gehlen nel 1944, in vista dell'imminente caduta del Reich.\nT.H. Tetens, esperto di questioni politiche tedesche e membro della commissione USA sui crimini di guerra nel 1946/47, ha fatto riferimento ad un gruppo denominato \"F\u00fchrungsring\", antesignano per certi aspetti del \"Die Spinne\", definendolo . L'ufficio costituitosi a Madrid secondo Tetens era paragonabile ad una vera e propria Internazionale Fascista. Il gruppo direttivo comprendeva, oltre ai sopracitati Skorzeny e Gehelen, che in virt\u00f9 dei loro ruoli all'interno del Terzo Reich erano indubbiamente i capi indiscussi dell'organizzazione, il dr. Hans Globke, il redattore delle leggi razziali in Germania e proponente della reclusione nei campi di concentramento degli oppositori politici del nazismo. Globke avrebbe ricoperto la posizione di Direttore della cancelleria tedesca dal 1953 al 1963, con il ruolo di consigliere per la sicurezza di Konrad Adenauer.\nTra il 1945 ed il 1950 Skorzeny facilit\u00f2 la fuga di criminali di guerra nazisti dalle prigioni di Memmingen, in Baviera, i quali passando per la Svizzera e l'Austria giungevano infine in Italia. Queste operazioni, ben congegnate e ben attuate, trovarono attuazione anche grazie alla connivenza delle autorit\u00e0 militari americane, le quali preferirono ignorare il fenomeno. Il quartier generale dell'organizzazione in Europa Centrale era situato a Gmunden in Austria, mentre il coordinamento delle operazioni internazionali di Die Spinne era a Madrid, sotto l'ala protettrice del General\u00edsimo Francisco Franco. A tali livelli giunse la collaborazione tra la Spagna franchista e \"Die Spinne\" che, quando una delegazione dell'organizzazione arriv\u00f2 a Madrid nel 1959, Franco la ricevette assicurando che la Spagna sarebbe stata \"la loro seconda patria\". Una delle operazioni pi\u00f9 significative messe in atto da Skorzeny fu quella che permise al \"dottore\" Josef Mengele di espatriare in Argentina nel 1949. Le risorse di \"Die Spinne\" erano frutto dell'appoggio fornito dall'industriale Alfried Krupp (il cui gruppo controllava ben 138 sotto-campi di concentramento durante il Terzo Reich, avvalendosi della manodopera ivi rinchiusa) a partire dal 1951. Lo stesso Skorzeny divenne rappresentante degli interessi del gruppo Krupp in Argentina, Paese attraversato da una forte componente pro-Nazista sia durante che dopo la Seconda guerra mondiale, nonostante la posizione ufficialmente filo-Alleata. Fu proprio nei Paesi Sudamericani che Die Spinne estese massicciamente la sua influenza, avvalendosi del supporto di dittatori locali, quali Alfredo Stroessner. Simon Wiesenthal afferm\u00f2 a tal proposito che Josef Mengele era stato ospitato presso la Colonia Dignidad, insediamento di rifugiati Nazisti in Cile nel 1979, e che era vissuto in Paraguay fino alla sua morte. ."}
{"id": "2125541", "revid": "275619", "url": "https://it.wikipedia.org/wiki?curid=2125541", "title": "Miki Makimura", "text": ""}
{"id": "2125542", "revid": "1566286", "url": "https://it.wikipedia.org/wiki?curid=2125542", "title": "Cameron Richardson", "text": "Nel 2002 era 76\u00aa nella classifica delle \"102 donne pi\u00f9 sexy del mondo\", stilata dalla rivista \"Stuff\" e 52\u00aa nella classifica \"Hot 100\", del 2005, stilata dalla rivista \"Maxim\". \u00c8 apparsa sulla copertina del gennaio-febbraio 2008 della rivista \"Women's Health\"."}
{"id": "2125546", "revid": "287204", "url": "https://it.wikipedia.org/wiki?curid=2125546", "title": "Turnix tanki", "text": "La quaglia tridattila zampegialle (Turnix tanki, Blyth 1843) \u00e8 un uccello caradriiforme della famiglia dei Turnicidi.\nSistematica.\n\"Turnix suscitator\" ha due sottospecie:\nDistribuzione e habitat.\nQuesto uccello vive in Asia meridionale dal Pakistan alla Thailandia, nell'Asia orientale dalla Russia al Vietnam, e parte dell'Asia centrale (Tibet, Bhutan, Nepal)."}
{"id": "2125548", "revid": "599013", "url": "https://it.wikipedia.org/wiki?curid=2125548", "title": "Gustav-Adolf von Zangen", "text": "Von Zangen nacque a Darmstadt nel Granducato d'Assia. Gi\u00e0 veterano della prima guerra mondiale, durante quel conflitto era stato decorato con la Croce di Ferro e aveva raggiunto il grado di primo luogotenente. Durante la seconda guerra mondiale serv\u00ec su vari fronti, prima in Russia, al comando della 17\u00aa divisione di fanteria, poi in Francia e in seguito in Italia, prima di venire spostato sul fronte occidentale."}
{"id": "2125549", "revid": "729019", "url": "https://it.wikipedia.org/wiki?curid=2125549", "title": "Ludwig von Wallmoden-Gimborn", "text": "Biografia.\nWallmoden era figlio del Conte Johann Ludwig von Wallmoden-Gimborn (1736-1811), figlio illegittimo del Re Giorgio II d'Inghilterra, e di Carlotta Cristiana Augusta Guglielmina von Wangenheim (1740\u22121783).\nDal momento che il nonno era anche Re di Hannover, egli inizi\u00f2 la propria carriera proprio in seno all'esercito di questo stato, passando al servizio della Prussia nel 1790 e successivamente dell'Austria nel 1795. Proprio per la sua posizione famigliare, venne pi\u00f9 volte scelto dall'Imperatore austriaco come inviato presso la corte inglese nelle campagne che si susseguirono tra il 1796 ed il 1801.\nNel 1809, infatti, riusc\u00ec a far stringere un'alleanza tra Impero austriaco e Regno Unito, trattato che venne siglato a Londra, in funzione anti-napoleonica. Col suo ritorno a Vienna, partecip\u00f2 con onore alla battaglia di Wagram e dopo la pace seguita, venne promosso feldmaresciallo secondo Luogotenente ed ebbe il comando di una divisione dell'esercito in Boemia.\nNel 1813 pass\u00f2 al servizio dell'esercito Russo al comando di una legione austro-russa della coalizione antifrancese, scontrandosi con le truppe francesi del Generale P\u00e9cheux nella battaglia di G\u00f6hrde, penetrando successivamente nello Schleswig e forzando i danesi a sottoscrivere un trattato di pace dopo la battaglia di Sehested.\nCon la firma di un secondo trattato di pace a Parigi, nel 1817 egli torn\u00f2 nuovamente al servizio dell'Austria, divenendo comandante in capo alle truppe austriache che stazionavano nel Regno di Napoli. Nel 1821, con le proprie truppe, sed\u00f2 le rivolte che a Napoli lamentavano l'occupazione straniera e nel giugno di quello stesso anno invase la Sicilia, dove rimase a sedare le rivolte locali sino al 1823. Successivamente ottenne incarichi come comandante del 1\u00ba Corpo d'Armata nell'Italia del Nord e fu comandante militare di Milano, incarico a cui rinunci\u00f2 nel 1848.\nCalc\u00f2 nuovamente il suolo lombardo in occasione della sua ultima battaglia, quella di Magenta alla quale presenzi\u00f2 pur novantenne. Mor\u00ec a Vienna il 22 marzo 1862 senza essersi mai sposato e senza aver avuto eredi."}
{"id": "2125551", "revid": "144796", "url": "https://it.wikipedia.org/wiki?curid=2125551", "title": "Johann Ludwig von Wallmoden-Gimborn", "text": ""}
{"id": "2125556", "revid": "275619", "url": "https://it.wikipedia.org/wiki?curid=2125556", "title": "Tare Makimura", "text": ""}
{"id": "2125557", "revid": "602287", "url": "https://it.wikipedia.org/wiki?curid=2125557", "title": "Ittiosi volgare", "text": "L' ittiosi volgare \u00e8 una genodermatosi. Costituisce la pi\u00f9 comune e meno grave forma di ittiosi, un gruppo di patologie caratterizzate da anomalie della cheratinizzazione.\nEpidemiologia.\nL'ittiosi volgare presenta un'ereditariet\u00e0 autosomico semidominante a penetranza variabile. L'incidenza \u00e8 di 1/250 o 1/1.000 a seconda dell'etnia.\nEziologia.\nL'ittiosi volgare \u00e8 causata da mutazioni del gene \"FLG\", codificante per la filaggrina, localizzato nel cromosoma 1q21 all'interno dell'EDC (\"Epidermal Differentiation Complex\"), un gruppo di geni fondamentali per il corretto sviluppo e funzione dell'epidermide.. \nI pazienti portatori di una singola mutazione nel gene \"FLG\" (33% dei casi) mostrano nella maggior parte dei casi un fenotipo lieve con xerosi ed iperlinearit\u00e0 palmo-plantare con accentuazione dei solchi mentre \u00e8 meno comune la presentazione classica, associata alla presenza di una doppia mutazione del gene (66%). Le mutazioni di \"FLG\" determinano un'alterazione nella formazione della barriera epidermica e una significativa riduzione del fattore naturale di idratazione, una miscela di sostanze idrosolubili e idroscopiche fondamentali per mantenere l'idratazione dello strato corneo.\nPazienti affetti da ittiosi volgare sono pi\u00f9 suscettibili allo sviluppo di allergie alimentari, asma atopico, dermatite atopica, eczema delle mani, eczema herpeticum, rinite allergica. La gravit\u00e0 della desquamazione varia probabilmente in base al tipo e all'entit\u00e0 della mutazione sul gene della filaggrina che determina un'abolizione o una riduzione degli mRNA codificanti per la proteina e da deficit di acido urocanico e acido piroglutammico. Queste due molecole, derivati del catabolismo dell'istidina e dell'acido glutammico sono coinvolte nella funzione di barriera svolta dall'epidermide e hanno la capacit\u00e0 di trattenere molecole d'acqua.\nIstopatologia.\nL'epidermide presenta moderata ipercheratosi e ortocheratosi con possibili tracce di cheratosi pilare, i filamenti di cheratina sono normali. Lo strato granuloso si presenta assottigliato o assente e nel citoplasma delle sue cellule i granuli di cheratoialina sono sparsi e frammentati. Il derma \u00e8 normale.\nClinica.\nAlla nascita il neonato pu\u00f2 presentare secchezza cutanea, tuttavia la patologia si manifesta in genere dopo 2-3 mesi di vita con la comparsa di piccole squame biancastre o grigiastre parzialmente aderenti alla cute, di consistenza friabile e dai bordi rilevati. La desquamazione \u00e8 pi\u00f9 intensa sulle superfici estensorie di arti superiori ed inferiori, pi\u00f9 lieve al tronco con risparmio delle pieghe cutanee, dell'area del pannolino e delle superfici palmo-plantari che per\u00f2 presentano ipercheratosi ed iperlinearit\u00e0. Sul volto pu\u00f2 esservi desquamazione sul cuoio capelluto, sulla fronte, in zona periorale e sulle ali del naso. \u00c8 frequente la combinata manifestazione della dermatite atopica.\nTerapia.\n\u00c8 basata sull'utilizzo di emollienti, idratanti a base di glicerolo, cheratolitici topici a base di urea o acido lattico, preferibilmente non salicilati."}
{"id": "2125559", "revid": "287204", "url": "https://it.wikipedia.org/wiki?curid=2125559", "title": "Turnix varius", "text": "La quaglia tridattila varia (Turnix varius, Latham 1802) \u00e8 un uccello caradriiforme della famiglia dei Turnicidi.\nSistematica.\n\"Turnix varius\" ha tre sottospecie:\nDistribuzione e habitat.\n\"Turnix varius varius\" vive in Australia; la sottospecie \"T. v. novaecaledoniae\" in Nuova Caledonia; \"T. v. scintillans\" \u00e8 endemica degli Houtman Abrolhos."}
{"id": "2125560", "revid": "125611518", "url": "https://it.wikipedia.org/wiki?curid=2125560", "title": "Core i7", "text": "Core i7 \u00e8 il nome commerciale di una serie di microprocessori x64 sviluppati da Intel e presentati il 17 novembre 2008.\nLa nuova architettura, comune anche al Core i7 Extreme, deriva in parte dalla \"Core\" dei predecessori, ma Intel ha comunque dichiarato che le innovazioni apportate sono cos\u00ec tante che \u00e8 assolutamente doveroso considerare il nuovo progetto come salto generazionale e non solo come un affinamento. Con il lancio della nuova architettura Intel ha deciso di utilizzare dei \"differenziatori\" per distinguere i modelli destinati alle varie fasce di mercato. Di conseguenza alcuni core sono alla base di diversi processori differenti a seconda delle caratteristiche intrinseche di ciascun modello e quindi della fascia di mercato cui verr\u00e0 destinato e inoltre, lo stesso nome commerciale viene utilizzato per indicare specifiche versioni di core differenti.\nStoria.\nLe CPU Core i7, insieme alle controparti di fascia pi\u00f9 alta Core i7 Extreme, sono state le prime incarnazioni della nuova architettura Nehalem, successiva alla Intel Core Microarchitecture, e che andr\u00e0 progressivamente a sostituire in tutti i settori di mercato, prendendo gradualmente il posto dei Core 2 Duo, Core 2 Quad e Core 2 Extreme. Intel utilizza quindi il nome di Core i7 solo per i processori destinati alla fascia pi\u00f9 alta del mercato, mentre per le fasce di mercato inferiori, vengono utilizzati altri nomi commerciali, per la fascia intermedia Core i5, arrivato nel terzo trimestre 2009, mentre per la fascia pi\u00f9 bassa Core i3, arrivato nel primo trimestre del 2010.\nIntel inoltre ha reso noto che la scelta del nuovo nome commerciale Core i7 non ha una motivazione ben precisa, ma esprime comunque chiaramente l'intenzione di mantenere una certa continuit\u00e0 con la precedente serie Core 2 grazie all'uso del prefisso \"Core\". La produzione dei processori Core i7 avviene nei tre stabilimenti che Intel ha negli Stati Uniti, in particolare in quello di Hillsboro in Oregon, dove tra l'altro ha sede proprio il centro di sviluppo che ha progettato la nuova architettura, e in quelli situati in Arizona e Nuovo Messico.\nCaratteristiche principali.\nBloomfield.\nIl core Bloomfield \u00e8 stato il primo esponente della famiglia Core i7 ed \u00e8 arrivato il 17 novembre 2008. Bloomfield \u00e8 un processore a 4 core costruito a 45 nm e dotato sia del controller per la memoria RAM a 3 canali, sia del nuovo BUS seriale Intel QuickPath Interconnect (QPI) e pensato per il settore desktop di fascia pi\u00f9 alta.\nLynnfield.\nIl core Lynnfield \u00e8 il processore che ha portato l'architettura Nehalem a raggiungere il grande pubblico, in quanto commercializzato anche in versioni economiche con il marchio Core i5, sempre per il settore desktop ma di fascia media, a partire dal terzo trimestre 2009. Le versioni pi\u00f9 evolute invece mantengono il nome commerciale di Core i7 e a differenza del core Bloomfield, utilizza un differente socket e integra il supporto diretto allo standard di interconnessione PCI Express per la gestione delle schede video; a questo si contrappone invece l'assenza del nuovo BUS seriale QPI e il supporto per la memoria RAM a 2 soli canali.\nClarksfield.\nIl core Clarksfield \u00e8 il primo processore, basato sulla nuova architettura, ad essere pensato per il settore mobile. Le sue caratteristiche sono molto simili a quelle della controparte desktop Lynnfield, eccetto per il clock massimo e il consumo complessivo, decisamente ridotti, dato l'ambito applicativo.\nSandy Bridge.\n\u00c8 la seconda generazione dei processori Intel Core, sviluppata dall'azienda nel 2011, la nuova gamma offre un \"Turbo Boost\" pi\u00f9 affidabile e maggiore quantit\u00e0 di memoria cache, oltre alla presenza della scheda grafica integrata Intel HD 3000 e HD 2000, sufficientemente potenti da sostituire una scheda grafica dedicata di fascia bassa.\nIvy Bridge.\n\u00c8 la versione dell'architettura Sandy Bridge presentata ad aprile 2012 con due principali differenze rispetto al predecessore: processo produttivo a 22\u00a0nm con gli innovativi transistor trigate e la GPU integrata HD 4000. Le prestazioni dovrebbero crescere di circa l'8% a parit\u00e0 di clock.\nDai primi test effettuati si \u00e8 evidenziata una leggera difficolt\u00e0 nel dissipare il calore in modo efficiente durante l'over clocking per le versioni desktop rispetto alla precedente generazione a causa dell'uso di una pasta termica (TIM, Thermal Interface Materials) posta tra l'Integrated Heat Spreader (IHS) e il die della CPU, anzich\u00e9 l'uso di saldatura fluxless.\nModelli arrivati sul mercato.\nLa tabella seguente mostra i modelli di Core i7 arrivati sul mercato. Molti di questi condividono caratteristiche comuni pur essendo basati su diversi core; per questo motivo, allo scopo di rendere maggiormente evidente tali affinit\u00e0 e \"alleggerire\" la visualizzazione alcune colonne mostrano un valore comune a pi\u00f9 righe. Di seguito anche una legenda dei termini (alcuni abbreviati) usati per l'intestazione delle colonne:"}
{"id": "2125561", "revid": "879070", "url": "https://it.wikipedia.org/wiki?curid=2125561", "title": "Turnix velox", "text": "La quaglia tridattila minore (Turnix velox, Gould 1841) \u00e8 un uccello caradriiforme della famiglia dei Turnicidi.\nSistematica.\n\"Turnix velox\" non ha sottospecie, \u00e8 monotipico.\nDistribuzione e habitat.\nQuesto uccello \u00e8 endemico dell'Australia."}
{"id": "2125562", "revid": "106908", "url": "https://it.wikipedia.org/wiki?curid=2125562", "title": "Isabella Morra", "text": ""}
{"id": "2125566", "revid": "1442080", "url": "https://it.wikipedia.org/wiki?curid=2125566", "title": "Turnix worcesteri", "text": "La quaglia tridattila di Worcester (Turnix worcesteri, McGregor 1904) \u00e8 un uccello caradriiforme della famiglia dei Turnicidi.\nSistematica.\n\"Turnix worcesteri\" non ha sottospecie, \u00e8 monotipico.\nDistribuzione e habitat.\nQuesto uccello \u00e8 endemico dell'isola di Luzon nelle Filippine."}
{"id": "2125569", "revid": "54193", "url": "https://it.wikipedia.org/wiki?curid=2125569", "title": "Geotermico", "text": ""}
{"id": "2125572", "revid": "21880", "url": "https://it.wikipedia.org/wiki?curid=2125572", "title": "Pluvianellidae", "text": ""}
{"id": "2125575", "revid": "114334850", "url": "https://it.wikipedia.org/wiki?curid=2125575", "title": "Lagopus lagopus", "text": "La pernice bianca nordica (Lagopus lagopus) o lagopo \u00e8 un uccello della famiglia dei Phasianidae. Chiamato in America \"willow ptarmigan\", \u00e8 il simbolo dell'Alaska, viene cacciato per la sua carne.\nCaratteristiche.\nLungo circa 35\u00a0cm a cui si aggiungono altri 10 di coda, mentre le femmine sono di dimensioni ridotte, si nutre di germogli, bacche essiccate, foglie, insetti e semi.\nDistribuzione.\nLa pernice bianca nordica vive in alcune aree di Norvegia, Svezia, Finlandia, Russia europea, Siberia, Alaska e Canada, mentre in alcune regioni della Scozia vive una particolare sottospecie."}
{"id": "2125577", "revid": "110157", "url": "https://it.wikipedia.org/wiki?curid=2125577", "title": "Lista per Fiume", "text": "La Lista per Fiume (\"Lista za Rijeku\" in croato o RI) \u00e8 un partito politico regionale fiumano di carattere liberale, autonomista e progressista.\nI principali ideali del partito sono: l'identit\u00e0 fiumana, l'autonomia, l'antifascismo, l'anticomunismo, il multiculturalismo, il localpatriottismo, l'ecologia, la multireligiosit\u00e0, il secolarismo ed il cosmopolitismo.\nObiettivi.\nL'obiettivo principale della Lista per Fiume \u00e8 di raggiungere un maggior sviluppo dell'amministrazione locale e regionale tramite l'indirizzamento del 70% dei ricavi fiscali statali negli enti locali.\nIl secondo obiettivo \u00e8 la creazione di una regione croata chiamata Liburnia (Dall'Istria a Zara) la quale avrebbe un alto grado di autonomia e con Fiume come capoluogo.\nLa Lista per Fiume inoltre combatte per una maggior presenza delle minoranze a Fiume: in particolare quella italiana ed ungherese (circa il 20-30 % dei membri di partito sono Italiani o di origine italiana, la stragrande maggioranza parla o capisce bene l'italiano).\nStoria.\nVerso la fine dell'anno 2004, un gruppo di fiumani fond\u00f2 l\"'organizzazione virtuale Stato Libero di Fiume\" con l'idea di riunire i fiumani a Fiume e nel mondo sulle tradizioni dell'identit\u00e0 fiumana.\nNel 2006 l'organizzazione cambia il proprio nome in \"Stato Libero di Fiume\" e fonda la \"Lista per Fiume\" (\"Lista za Rijeku\" in croato), con 107 membri fondatori.\nFino ad oggi, la Lista per Fiume ha partecipato a quattro elezioni:\nStruttura.\nI principali corpi amministrativi del partito sono: il presidente, la presidenza (costituita da nove membri), il consiglio supremo (costituito da 36 membri) e le varie filiali a livello territoriale.\nAttivit\u00e0 internazionale ed europea.\nLa Lista per Fiume \u00e8 un membro del partito politico europeo \"Alleanza Libera Europea\"."}
{"id": "2125579", "revid": "729019", "url": "https://it.wikipedia.org/wiki?curid=2125579", "title": "Ludwig von Benedek", "text": "Fu Feldmaresciallo e Cavaliere. Durante la guerra austro-prussiana del 1866 prese il comando delle truppe austriache venendo sconfitto nella battaglia di K\u00f6niggr\u00e4tz.\nBiografia.\nI primi anni.\nNato nella citt\u00e0 ungherese di Sopron, oggi al confine con l'Austria, Ludwig (in ungherese \"Lajos\") von Benedek era figlio di un medico e venne educato all'Accademia militare teresiana di Wiener Neustadt. Entr\u00f2 nell'esercito austriaco nel 1822, divenne luogotenente nel 1833 e assegnato allo staff di gestione delle operazioni in Italia. Nel 1835 venne promosso capitano e nel 1840 maggiore, servendo nel comando generale della Galizia. Nel 1843 venne nominato luogotenente colonnello e nel 1846 colonnello. Contribu\u00ec nel febbraio di quello stesso anno a reprimere alcune ribellioni verificatesi nelle regioni a ovest della Galizia, occasione nel quale ottenne l'onorificenza della Croce di Cavaliere dell'Ordine Imperiale di Leopoldo e venne elevato al grado nobiliare di cavaliere.\nLa prima guerra d'indipendenza.\nNell'agosto del 1847 Benedek venne assegnato col comando di un reggimento di fanteria, alle armate italiane, sotto il comando di Ferencz Gyulai. Allo scoppio della rivolta di Milano del 1848 egli si trovava a Pavia col proprio reggimento, ove si prodig\u00f2 per risanare le avvisaglie di rivolta in quell'area. Il 5 aprile 1848 ottenne il comando di una brigata. Si distinse durante la prima guerra d'indipendenza nella battaglia di Curtatone e Montanara del 29 maggio di quello stesso anno, dove guid\u00f2 l'assalto cruciale alla testa della propria brigata, ottenendo cos\u00ec la croce dell'Ordine Militare di Maria Teresa. Nei giorni successivi prese parte alla battaglia di Goito. Nella campagna del 1849 partecip\u00f2 agli scontri di Mortara (21 marzo) ed alla Battaglia di Novara. Il 3 aprile 1849 ottenne il grado di maggiore generale e divenne comandante in capo della 2\u00aa Armata d'Italia.\nLa ribellione ungherese.\nBenedek pass\u00f2 al servizio dell'armata ungherese in quello stesso 1849, trasferendo il proprio comando a Raab. Dopo essere stato ferito a Sz\u0151ny, torn\u00f2 nuovamente in Italia a capo della 2\u00aa Armata e venne promosso al grado di luogotenente feldmaresciallo nel 1853. In questo frangente, ricevette il comando del 4\u00ba Corpo d'Armata a Leopoli col quale si distinse in Galizia nel 1854.\nLa seconda guerra d'indipendenza.\nNella primavera del 1859 Ludwig von Benedek, come comandante generale del 8\u00ba Corpo d'Armata (di stanza a Cremona) prese parte agli scontri della guerra seconda guerra d'indipendenza italiana. Promosso a Feldzeugmeister combatt\u00e9 il 4 giugno 1859 nella rovinosa battaglia di Magenta. Il 24 giugno 1859, nel contesto della battaglia di Solferino e San Martino, mentre l'Imperatore Francesco Giuseppe si scontrava a Solferino contro le truppe francesi di Napoleone III, a pochi chilometri di distanza Benedek impegnava le truppe piemontesi di Vittorio Emanuele II di Savoia a San Martino. In un primo momento sembr\u00f2 trionfare sul nemico, ma dovette presto ripiegare su Solferino ed unirsi alle truppe dell'Imperatore, ricevendo l'ordine di ritirarsi dal campo di battaglia.\nMalgrado tutto, per\u00f2, il bilancio di Benedek nella seconda guerra d'indipendenza fu notevole e il 30 gennaio 1860 entr\u00f2 nello staff di comando, venendo nominato il 19 aprile 1860 governatore civile e militare dell'Ungheria e poco dopo, il 20 ottobre 1860, comandante delle truppe austriache a Venezia. Lo stesso anno entr\u00f2 nel parlamento viennese.\nLa guerra austro-prussiana.\nI suoi trascorsi e successi passati avevano fatto di von Benedek un militare popolare nell'esercito austriaco e per questo, allo scoppio della guerra austro-prussiana del 1866 venne inviato come comandante in capo dell'armata del Nord, preoccupandosi nel contempo di ammodernare con nuovi fucili l'esercito austriaco, che perfezion\u00f2 nella tecnica d'azione e nel rendimento sul campo. Fu cos\u00ec che giunse al rovinoso scontro della battaglia di K\u00f6niggr\u00e4tz dove venne costretto a ritirarsi dapprima a Olomouc e poi in Ungheria.\nGli ultimi anni.\nDopo la sconfitta di K\u00f6niggr\u00e4tz, Francesco Giuseppe dovette accettare le dimissioni di Benedek, il quale venne costretto a recedere dall'incarico anche a causa di un'investigazione giudiziaria che era stata iniziata a suo carico. Tale procedimento venne per\u00f2 bloccato per intervento dell'Imperatore e di altri ufficiali. Malgrado ci\u00f2, Benedek fu condannato dai giornali viennesi. Depresso ed umiliato, si ritir\u00f2 a vita privata a Graz, dove mor\u00ec il 27 aprile 1881."}
{"id": "2125581", "revid": "765341", "url": "https://it.wikipedia.org/wiki?curid=2125581", "title": "Alepisauridae", "text": "La famiglia Alepisauridae comprende 2 specie di pesci abissali, appartenenti all'ordine Aulopiformes. Comprende il solo genere Alepisaurus.\nDistribuzione e habitat.\nQuesti pesci sono diffusi negli abissi dell'Atlantico e del Pacifico. Si ritrovano anche nelle acque profonde del Giappone, Portogallo e Madera.\n\"Alepisaurus ferox\" \u00e8 stato segnalato anche nel mar Mediterraneo in acque italiane.\nFanno vita batipelagica.\nDescrizione.\nIl corpo \u00e8 molto allungato e sottile, non appiattito lateralmente ma a sezione pi\u00f9 o meno circolare. Bocca ed occhi grandi. I denti sono sottili e molto lunghi. La pinna dorsale \u00e8 lunga e molto alta. La pinna anale \u00e8 piccola; le pinne ventrali sono inserite molto indietro (all'incirca a met\u00e0 della pinna dorsale). La pinna caudale \u00e8 biloba. Le scaglie, i fotofori e la vescica natatoria sono assenti.\nIl colore di questi pesci quando sono vivi \u00e8 biancastro madreperlaceo sul ventre e pi\u00f9 scuro sul dorso con pinne molto scure o nere.\nSono pesci di grandi dimensioni, fino a 2 metri di lunghezza.\nBiologia.\nPoco nota. Effettuano migrazioni oceaniche anche su lunghissime distanze.\nRiproduzione.\nSono ovipari ed ermafroditi. Uova e larve sono pelagiche.\nAlimentazione.\nSi nutre di cefalopodi, crostacei, salpe e pesci.\nEtimologia.\nIl nome scientifico della famiglia deriva dalle parole greche \"a\", senza + \"lepis\", scaglie + \"sauros\", lucertola e significa \"lucertola senza scaglie\", certamente dovuto all'aspetto da rettile delle due specie.\nPesca.\nSi catturano molto raramente con reti a strascico o palamiti.\nLe carni sono commestibili ma flaccide e di scarsissimo valore, inoltre l'aspetto inquietante non favorisce il consumo di questi pesci."}
{"id": "2125586", "revid": "1573940", "url": "https://it.wikipedia.org/wiki?curid=2125586", "title": "Pluvianellus socialis", "text": "Il piviere di Magellano (Pluvianellus socialis ) \u00e8 un uccello caradriiforme unico rappresentante del genere Pluvianellus e della famiglia Pluvianellidae.\nDistribuzione e habitat.\nQuesto uccello \u00e8 endemico dell'estremo sud di Cile e Argentina. Parte della popolazione migra a nord per l'inverno, raggiungendo la Penisola di Vald\u00e9s nella Provincia di Chubut e pi\u00f9 raramente la Provincia di Buenos Aires. Presenza accidentale sulle Isole Falkland."}
{"id": "2125587", "revid": "1543377", "url": "https://it.wikipedia.org/wiki?curid=2125587", "title": "Teorema di Shannon (elettronica)", "text": "In elettronica digitale il teorema di Shannon \u00e8 un importante teorema riguardante le funzioni booleane principalmente usato per scomporre una funzione complessa in funzioni pi\u00f9 semplici o per ottenere un'espressione canonica da una tabella della verit\u00e0 o da un'espressione non canonica.\nNonostante sia attribuito a Claude Shannon, il teorema \u00e8 stato enunciato per primo da George Boole.\nIl teorema.\nData una funzione booleana formula_1 di formula_2 variabili booleane formula_3 vale l'uguaglianza:\nLe due funzioni sommate al secondo membro sono dette residui della funzione al primo membro rispetto alla variabile formula_5\nDimostrazione.\nIniziamo a dimostrare questo teorema per una funzione a una sola variabile booleana formula_6. In tal caso:\nLe operazioni di somma logica, prodotto logico o complementazione non annullano le propriet\u00e0 di Shannon delle funzioni booleane. Infatti, se sommiamo logicamente alla funzione di una variabile formula_14, risulta che per\ninfatti\nNel caso di formula_17 si ha che per formula_18 e per formula_19, allora:\nche fornisce proprio formula_21 oppure formula_22 a seconda che formula_23 rispettivamente.\nApplicazione alle porte logiche.\nApplicando il teorema una seconda volta su ognuno dei residui rispetto alla variabile formula_24 si ottiene:\niterando il procedimento a tutte le formula_2 variabili si ottiene l'espressione di formula_27 in forma canonica AND-OR.\nPer il principio di dualit\u00e0 si ottiene inoltre:\nche \u00e8 detto \"teorema duale\". Anche sfruttando tale teorema si ottiene l'espressione algebrica della funzione in forma canonica AND-OR.\nIl risultato finale \u00e8 l'implementazione della funzione in una struttura di porte logiche semplici AND, OR e NOT, detta multiplexer."}
{"id": "2125588", "revid": "1573940", "url": "https://it.wikipedia.org/wiki?curid=2125588", "title": "Meriones", "text": "Meriones () \u00e8 un genere di roditori della famiglia dei Muridi comunemente noti come \"merioni\".\nDescrizione.\nDimensioni.\nAl genere Meriones appartengono roditori di piccole dimensioni, con lunghezza della testa e del corpo tra 90 e 200\u00a0mm, la lunghezza della coda tra 85 e 190\u00a0mm e un peso fino a 250\u00a0g.\nCaratteristiche craniche e dentarie.\nIl cranio presenta delle creste sopra-orbitali ben sviluppate. Sono presenti 2 paia di fori palatali, dei quali i 2 posteriori sono relativamente corti. La bolla timpanica varia all'interno del genere da relativamente piccola a notevolmente rigonfia. Gli incisivi superiori sono attraversati da un solco longitudinale. I denti masticatori sono ipsodonti, ovvero con una corona alta e privi di cuspidi.\nSono caratterizzati dalla seguente formula dentaria:\nAspetto.\nIl corpo \u00e8 simile a quello di un piccolo topo con una testa robusta e le orecchie relativamente grandi e rotonde. La pelliccia \u00e8 generalmente molto soffice eccetto che in \"M.rex\" e \"M.hurrianae\" dove \u00e8 corta e ruvida. I piedi sono lunghi e stretti, con le dita di proporzioni normali. La pianta dei piedi \u00e8 normalmente ricoperta di peli, sebbene in alcune specie il tallone ne sia privo. Nel sottogenere Parameriones invece la pianta \u00e8 praticamente nuda. La coda pu\u00f2 variare in lunghezza, \u00e8 ricoperta densamente di peli e solitamente termina con un ciuffo.\nDistribuzione e habitat.\nQuesto genere \u00e8 diffuso nelle zone desertiche e semi-desertiche dell'Africa settentrionale, orientale e dell'Asia fino alla Cina centro-settentrionale.\nIl \"merione mongolo\" \u00e8 divenuto un popolare animale da compagnia.\nTassonomia.\nIl genere comprende 17 specie:"}
{"id": "2125593", "revid": "287204", "url": "https://it.wikipedia.org/wiki?curid=2125593", "title": "Hyperoodon planifrons", "text": "L'iperodonte australe (Hyperoodon planifrons) \u00e8 una specie che viene raramente osservata.\nComportamento.\nDati i pochi studi su questa specie quasi nulla \u00e8 dato per certo. Il loro soffio (che emettono ogni 30-40 secondi) appare denso, alto un paio di metri, mentre in apnea pu\u00f2 rimanere anche per un'ora senza compiere grandi distanze in orizzontale.\nCaratteristiche.\nLa loro lunghezza varia 7,5 ai 9 metri mentre per il peso \u00e8 difficile effettuare una stima precisa, variando da 5.800 a 7.500\u00a0kg. Gli adulti presentono un colore grigio marrone, che, con l'avanzare dell'et\u00e0, diventa pi\u00f9 chiaro fino a sfumare nel giallo o nel bianco. I denti possono mancare del tutto o essere presenti, in numero di 4 o di forma che ricordano degli stuzzicadenti. Specie con cui ci si pu\u00f2 confondere in mare sono la balenottera minore, il berardio australe e il globicefalo.\nDistribuzione.\nDiffuso nell'emisfero meridionale dall'Antartico fino a circa 30\u00b0 S, solitamente viene avvistato nel perioso estivo vicino all'Antartide."}
{"id": "2125595", "revid": "1442080", "url": "https://it.wikipedia.org/wiki?curid=2125595", "title": "Berardius arnuxii", "text": "Il berardio australe (Berardius arnuxii) \u00e8 una delle due specie del genere Berardius, l'altra \u00e8 il berardio boreale che alcuni credono si tratti della stessa specie. Le differenze delle due specie riguardano soprattutto l'area geografica di diffusione. Ricorda inoltre l'iperodonte australe. \u00c8 uno zifide con denti visibili in entrambi i sessi.\nDescrizione.\nGli adulti misurano dai 7,8 ai 9,7 metri di lunghezza e pesano dalle 7 alle 10 tonnellate. I piccoli misurano circa 4,5 m.\nDistribuzione.\n\u00c8 stato segnalato in Nuova Zelanda nello Stretto di Cook, nel Mare di Tasman e nel Sud Pacifico."}
{"id": "2125598", "revid": "2041283", "url": "https://it.wikipedia.org/wiki?curid=2125598", "title": "Mo'Nique", "text": "Ha ricevuto il plauso universale della critica per l'interpretazione di Marie Lee Johnston nel film \"Precious\" (2009), per cui si \u00e8 aggiudicata il BAFTA, il Golden Globe, lo Screen Actors Guild Award e soprattutto l'Oscar alla miglior attrice non protagonista alla prima candidatura ricevuta. Nel 2015, il suo ritratto della cantante blues Ma Rainey nel film televisivo \"Bessie\" le ha garantito una candidatura al Premio Emmy come attrice non protagonista.\nBiografia.\nFiglia del terapeuta Steven Imes Jr. e dell'ingegnera Alice Imes, \u00e8 la pi\u00f9 giovane di quattro figli e si diploma presso la Milford Mill High School di Baltimora. Sceglie di intraprendere la strada della commedia quando suo fratello Steve la convince a realizzare una performance in un club notturno. Prima di questo episodio, Mo'Nique lavorava monitorando le chiamate in un operatore di sesso telefonico.\nCarriera.\nMo'Nique sale alla ribalta nel mondo della televisione con il ruolo di Nicole \"Nikki\" Parker nel telefilm della UPN, \"Strepitose Parkers\". La serie fu girata e trasmessa dal 1999 al 2004. Successivamente partecip\u00f2 anche ad altri programmi, a volte anche come conduttrice, come in \"Showtime at the Apollo\". Mo'Nique si \u00e8 dedicata anche all'attivit\u00e0 teatrale, recitando ne \"I monologhi della vagina\" di Eve Ensler, nel marzo 2002, insieme a Ella Joyce, Wendy Raquel Robinson e Vanessa Bell Calloway; si tratta del primo cast composto da attrici di colore a interpretare la nota opera teatrale.\nMo'Nique era conduttrice fissa e produttrice esecutiva di \"Mo'Nique's Fat Chance\", un \"reality show\" televisivo che vede protagoniste dieci donne di taglia grande in competizione in una sfilata che d\u00e0 alla fine, alla vincitrice, il titolo di \"Miss F.A.T.\" (\"Fabolous And Thick\"). Il programma, che \u00e8 arrivato alla terza stagione, \u00e8 trasmesso dal 2005 al 2007, sul canale satellitare statunitense Oxygen. Nel 2007 \u00e8 anche apparsa in qualit\u00e0 di guest star in un episodio della fortunata serie \"Ugly Betty\", nei panni di L'Amanda, guardia di sicurezza del fine settimana a \"Mode\".\nNel frattempo, Mo'Nique \u00e8 autrice del best seller \"Le donne secche sono malvagie: Diario di una grossa donna in un mondo meschino\". Inoltre nel 2006 ha pubblicato anche un libro di cucina intitolato: \"Non puoi credere nei biscotti \"secchi\"\". Sempre nel 2006, Mo'Nique avvia anche la propria carriera radiofonica, nel momento in cui sostitu\u00ec temporaneamente la conduzione pomeridiana di Michael Baisden che aspettava il rinnovamento del suo contratto con la ABC Radio. Nel 2008, Radio One firma un accordo per un proprio programma, chiamato \"Mo'Nique In The Afternoon\" (o \"The Mo'Nique Show\"). Il programma \u00e8 andato in onda per tre anni tra il 2009 ed il 2011.\nIl 2009 costituisce l'anno della grande svolta: l'attrice viene diretta da Lee Daniels nel film \"Precious\", per cui ricopre il ruolo di Mary Lee Johnston, una madre violenta. La sua interpretazione viene acclamata dalla critica ed eletta dalla rivista \"Time\" come la migliore di quell'anno. Nel 2010 Mo'Nique, difatti, vince tutti i pi\u00f9 importanti premi cinematografici per cui era stata nominata: l'Oscar alla miglior attrice non protagonista, il BAFTA alla migliore attrice non protagonista, il Golden Globe per la migliore attrice non protagonista, l'Independent Spirit Award per la miglior attrice non protagonista, il Satellite Award per la migliore attrice non protagonista e lo Screen Actors Guild Award per la migliore attrice non protagonista cinematografica.\nNonostante il successo di \"Precious\", l'attrice non ottiene incarichi lavorativi di rilievo fino al 2015, anno in cui la HBO distribuisce l'acclamato film televisivo \"Bessie\", incentrato sulla vita dell'omonima cantante interpretata da Queen Latifah e nel quale Mo'Nique viene chiamata a vestire i panni di Ma Rainey. La sua performance viene apprezzata dalla critica, e la porta ad ottenere la sua prima candidatura in assoluto ai Premi Emmy.\nVita privata.\nDal 1997 al 2001 \u00e8 stata sposata con Mark Jackson, da cui aveva ereditato anche il cognome e facendosi accreditare come Monica Imes-Jackson. Da Jackson ha avuto un figlio, Shalon.\nDal 2006 \u00e8 sposata con Sidney Hicks, suo amico di infanzia, dal quale ha avuto due gemelli, Jonathan e David, nati prematuri di due mesi nell'ottobre 2005. Ha dichiarato che il suo matrimonio \u00e8 aperto e pu\u00f2 comprendere anche relazione extra coniugali.\nDoppiatrici italiane.\nNelle versioni in italiano dei suoi lavori, Mo'Nique \u00e8 stata doppiata da:"}
{"id": "2125599", "revid": "324231", "url": "https://it.wikipedia.org/wiki?curid=2125599", "title": "Mo'nique", "text": ""}
{"id": "2125600", "revid": "4175", "url": "https://it.wikipedia.org/wiki?curid=2125600", "title": "Nazionale di rugby a 15 della Bulgaria", "text": "La nazionale di rugby a 15 della Bulgaria () rappresenta il proprio paese nelle competizioni di rugby internazionali.\u00c8 attualmente inserita nella terza fascia del ranking mondiale. Non ha mai partecipato alla Coppa del mondo, ma partecipa regolarmente al Campionato europeo per Nazioni di rugby, dove \u00e8 attualmente inserita nella 2\u00aa divisione poule D."}
{"id": "2125601", "revid": "1573940", "url": "https://it.wikipedia.org/wiki?curid=2125601", "title": "Geomyidae", "text": "I geomidi (Geomyidae []) sono una famiglia di roditori originaria del Continente americano alla quale appartengono i \"gopher dalle tasche\" e i \"taltuza\".\nDescrizione.\nDimensioni.\nLa famiglia comprende roditori di medie e grandi dimensioni con la lunghezza della testa e del corpo tra 90 e 300\u00a0mm, una lunghezza della coda tra 40 e 140\u00a0mm e un peso fino a 900\u00a0g.\nCaratteristiche ossee e dentarie.\nIl cranio \u00e8 massiccio, appiattito dorsalmente e rugoso. la parte occipitale \u00e8 ben sviluppata, mentre le bolle timpaniche sono ridotte. \u00c8 presente una cresta sagittale, le arcate zigomatiche sono robuste e rivolte verso l'esterno. La regione inter-orbitale \u00e8 pi\u00f9 stretta del rostro il quale termina con le ossa nasali che si proiettano leggermente oltre gli incisivi superiori. La mandibola \u00e8 robusta. I denti masticatori, tre molari pi\u00f9 un premolare su ogni semi-arcata, sono a crescita continua ed hanno lo smalto fortemente ridotto, la struttura della superficie occlusiva \u00e8 semplificata. La superficie anteriore degli incisivi superiori \u00e8 larga e piatta e pu\u00f2 essere attraversata da uno o due solchi longitudinali.\nAspetto.\nIl corpo \u00e8 tozzo e cilindrico con una testa grande e un collo ridotto, occhi ed orecchie estremamente piccole, arti anteriori tozzi e forniti di artigli lunghi, larghi e robusti e una coda corta, priva di peli e notevolmente sensibile al tatto, in particolare all'estremit\u00e0 dove \u00e8 fortemente vascolarizzata e piena di terminali nervosi, almeno nel genere \"Thomomys\". Le ghiandole lacrimali, ben sviluppate, secernono un denso fluido che pulisce la cornea durante lo scavo quando gli animali possono gettarsi negli occhi del terriccio. Le labbra inoltre si chiudono immediatamente dietro gli incisivi sempre per evitare che detriti possano essere ingeriti inavvertitamente. La pelliccia pu\u00f2 essere lunga e sparsa o corta e vellutata e pu\u00f2 assumere indifferentemente una piega in avanti o all'indietro per facilitare gli spostamenti dell'animale nelle gallerie. Il colore \u00e8 generalmente uniforme e pu\u00f2 variare dal biancastro al nerastro. Caratteristica principale \u00e8 la presenza di lunghe tasche guanciali rivestite internamente di peluria che si aprono sui lati esterni del muso e che condivide con la famiglia degli Eteromiidi, le quali possono essere rivoltate per essere pulite e riposizionate da speciali muscoli. Le femmine hanno tre paia di mammelle e sono leggermente pi\u00f9 piccole dei maschi.\nDiffusione ed habitat.\nSi tratta di roditori con abitudini sotterranee diffusi dal Canada occidentale fino alla Colombia settentrionale.\nTassonomia.\nI geomidi comprendono 40 specie, suddivise in sette generi:\nEvoluzione.\nLa famiglia \u00e8 presente nel Continente americano dall'alto Oligocene o basso Miocene fino ai tempi recenti."}
{"id": "2125602", "revid": "125401258", "url": "https://it.wikipedia.org/wiki?curid=2125602", "title": "Natassia Malthe", "text": "Biografia.\nNatassia nasce ad Oslo, in Norvegia, da padre norvegese e da madre malese originaria di Kota Kinabalu (nello stato di Sabah). Ha una sorella minore. Frequenta danza alla Royal Winnipeg Ballet in Canada, successivamente si trasferisce a Londra dove studia teatro. Ha interpretato un ruolo nella miniserie \"Fallen\", andata in onda sul canale ABC Family. Come modella \u00e8 tra le \"Girls of Maxim\" e ha inoltre pubblicizzato una nuova linea di televisori dal nome \"Scarlet\" per la LG Electronics."}
{"id": "2125604", "revid": "1573940", "url": "https://it.wikipedia.org/wiki?curid=2125604", "title": "Chionis", "text": "Chionis \u00e8 un genere di uccelli caradriiformi diffuso nelle regioni antartiche. \u00c8 l'unico genere della famiglia Chionidae..\nDescrizione.\nSono gli unici uccelli antartici a non avere piedi palmati; hanno il piumaggio completamente bianco e si distinguono solo per la diversa colorazione della faccia e delle zampe; hanno una sorta di guaina cornea che ricopre la parte superiore del robusto becco. Sono all'apparenza paffuti e assomigliano ai piccioni, ma si pensa possano essere simili ai progenitori dei gabbiani e delle sterne.\nSono uccelli solitamente necrofagi, ma all'occorrenza sottraggono uova e pulcini da cormorani e pinguini, come anche rimasugli di cibo. Depongono 2-3 uova bianche chiazzate in cavit\u00e0 rocciose o in fenditure del terreno.\nSistematica.\nI recenti studi filogenetici sui Caradriiformi hanno appurato che i Chionidae sono imparentati con i Burhinidi e con il piviere di Magellano, elevati tutti al sottordine dei Chionidi.\nComprende due sole specie:"}
{"id": "2125609", "revid": "1543377", "url": "https://it.wikipedia.org/wiki?curid=2125609", "title": "Nazionale di rugby a 15 della Finlandia", "text": "La nazionale di rugby a XV della Finlandia (Suomen rugby union -maajoukkue) rappresenta la Finlandia nelle competizioni di rugby internazionali.\n\u00c8 attualmente inserita nella terza fascia del ranking mondiale. Non ha mai partecipato alla Coppa del mondo, ma partecipa regolarmente al Campionato europeo per Nazioni di rugby, dove \u00e8 attualmente inserita nella 2\u00aa divisione poule D."}
{"id": "2125615", "revid": "1543377", "url": "https://it.wikipedia.org/wiki?curid=2125615", "title": "Nazionale di rugby a 15 della Grecia", "text": "La nazionale di rugby a 15 della Grecia rappresenta il proprio paese nelle competizioni di rugby internazionali.\n\u00c8 attualmente inserita nella terza fascia e non \u00e8 inserita nel ranking mondiale della IRB. Non ha mai partecipato alla coppa del mondo, ma partecipa regolarmente al Campionato europeo per Nazioni di rugby, dove \u00e8 attualmente inserita nella 2\u00aa divisione poule D.."}
{"id": "2125617", "revid": "163662", "url": "https://it.wikipedia.org/wiki?curid=2125617", "title": "Dmitry Petrovich Mirsky", "text": ""}
{"id": "2125618", "revid": "1573940", "url": "https://it.wikipedia.org/wiki?curid=2125618", "title": "Burhinidae", "text": "Burhinidae \u00e8 una famiglia di uccelli caradriiformi che abitano le regioni tropicali di tutto il mondo, ma anche l'Europa temperata e l'Australia.\nDescrizione.\nI Burhinidae sono uccelli di medio-grandi dimensioni con forti becchi gialli o giallo-neri, occhi gialli e piumaggio mimetico; hanno lunghe zampe gialle o verdastre e un'articolazione del ginocchio molto prominente a cui si ispira il nome comune in inglese \"Thick-knees\" (alla lettera ginocchia spesse).\nSono in gran parte uccelli notturni che lanciano un verso lamentoso simile a quello dei veri chiurli anche se non sono imparentati. Mangiano insetti o altri invertebrati. Le specie pi\u00f9 grandi catturano lucertole e anche piccoli mammiferi.\nMolte specie sono stanziali, ma alcune come l'occhione comune migra dall'Europa all'Africa per l'inverno.\nSistematica.\nI Burhinidi sono imparentati con i Chionidae e con il piviere di Magellano, e insieme formano il sottordine dei Chionidi.\nLa famiglia \u00e8 divisa in due generi a cui appartengono in tutto 10 specie."}
{"id": "2125619", "revid": "1543377", "url": "https://it.wikipedia.org/wiki?curid=2125619", "title": "Ias 40", "text": "Lo Ias 40 (International Accounting Standards 40) disciplina la contabilizzazione degli investimenti immobiliari.\nPossiamo definire investimenti immobiliari come \"le propriet\u00e0 immobiliari possedute al fine di percepire canoni di locazione e/o per l'apprezzamento del capitale investito\".\nIn modo opposto a quanto indicato nello Ias 16, non potranno esser considerati investimenti immobiliari i beni detenuti per la fornitura di beni o servizi, per la produzione, per scopi amministrativi, per la vendita o a utilizzo durevole.\nA tal proposito, e per un miglior confronto con lo Ias 16, potrebbe esser opportuno analizzare il caso in cui una societ\u00e0 dovesse possedere una palazzina i cui primi piani sono destinati alla locazione mentre l'ultimo \u00e8 occupato dagli uffici della direzione; in tal caso per contabilizzare correttamente l'immobile in esame, dovr\u00f2 scorporare il valore dei piani in locazione, che contabilizzer\u00f2 secondo gli Ias 40, e del piano destinato a scopi amministrativi, a cui invece applicher\u00f2 lo Ias 16, dal valore complessivo della palazzina.\nContabilizzazione.\nIscrizione iniziale di un investimento immobiliare avviene al costo storico maggiorato degli oneri accessori. Tuttavia le eventuali spese successive sono sottoposte alla disciplina dello Ias 16.\nLa valutazione successiva pu\u00f2 avvenire al costo storico ammortizzato o al fair value (preferito dagli International Accounting Standards).\nPer quanto riguarda il metodo del costo storico ammortizzato si applica la stessa disciplina utilizzata dallo Ias 16 con il Cost Model a cui faccio esplicito riferimento.\nIl metodo del fair value per la valutazione successiva, si applica in maniera analoga a quanto previsto dal Revaluation Model dello Ias 16 discostandosi da questo per il fatto di non essere soggetto ad ammortamento ed inoltre, al momento della stima del cespite di possesso dell'entit\u00e0, se viene riscontrato un valore differente sul mercato, non bisogner\u00e0 procedere a una nuova determinazione dell'ammontare delle quote d'ammortamento ma tale variazione deve essere imputata a C.E. come costo o ricavo d'esercizio di natura straordinaria."}
{"id": "2125621", "revid": "1543377", "url": "https://it.wikipedia.org/wiki?curid=2125621", "title": "Nazionale di rugby a 15 d'Israele", "text": "La nazionale di rugby a 15 d'Israele (\u05e0\u05d1\u05d7\u05e8\u05ea \u05d4\u05d2\u05d1\u05e8\u05d9\u05dd \u05e9\u05dc \u05d9\u05e9\u05e8\u05d0\u05dc \u05d1\u05e8\u05d5\u05d2\u05d1\u05d9) rappresenta il proprio paese nelle competizioni di rugby internazionali. Non ha mai partecipato alla Coppa del mondo di rugby, ma partecipa regolarmente al Campionato europeo per Nazioni di rugby, dove \u00e8 attualmente inserita nella 2\u00aa divisione poule C."}
{"id": "2125622", "revid": "1543377", "url": "https://it.wikipedia.org/wiki?curid=2125622", "title": "Paul Wertico", "text": "Nel 1983 entra a far parte del Pat Metheny Group (con il quale vincer\u00e0 7 Grammy Award) dove rimane fino al 2001. A febbraio del 2001 lascia il gruppo per dedicarsi alla famiglia e seguire i suoi altri interessi musicali.\nNegli ultimi anni Wertico ha continuato a suonare, ha creato il Paul Wertico Trio e ha collaborato con musicisti come: Larry Coryell, Kurt Elling e Jeff Berlin. Dal 2000 al 2007 \u00e8 stato membro di un gruppo di rock progressivo polacco gli SBB.\nIl suo primo CD da leader \u00e8 intitolato The Yin and the Yout. Nel 1998 registra un Cd dal vivo con il Paul Wertico Trio, intitolato Live in Warsaw con il chitarrista John Moulder e il bassista Eric Hochberg. Nel 2000 con lo stesso gruppo registra un altro album intitolato \"Don't Be Scared Anymore e\" nel 2004 Wertico incide \"StereoNucleosis\".\nPaul Wertico e il Pat Metheny Group.\nIl Pat Metheny Group \u00e8 il gruppo che effettivamente porta al successo Wertico e proprio con il gruppo di Metheny infatti che Paul affina la sua tecnica e comincia a lavorare sull'uso dei piatti che diventer\u00e0 poi una sua caratteristica. Nonostante provenga da generi musicali diversi Wertico entra subito in armonia con il gruppo di Pat Metheny diventando un elemento fondamentale della formazione e un punto di riferimento per i batteristi che lo sostituiranno."}
{"id": "2125625", "revid": "647919", "url": "https://it.wikipedia.org/wiki?curid=2125625", "title": "Idrargirio", "text": ""}
{"id": "2125627", "revid": "174925", "url": "https://it.wikipedia.org/wiki?curid=2125627", "title": "Idrargirismo", "text": ""}
{"id": "2125629", "revid": "112321866", "url": "https://it.wikipedia.org/wiki?curid=2125629", "title": "Porto Matto", "text": "Porto Matto \u00e8 stato un programma del mezzogiorno di Rai 1, in onda durante l'estate degli anni 1987 e 1988.\nIn diretta dagli studi della fiera di Milano, \"Porto Matto\" era un programma contenitore ideato e diretto da Adolfo Lippi, condotto da Patricia Pilchard, Giulia Foss\u00e0 e Paola Onofri, la quale curava anche un'appendice in onda nel preserale.\nVisto il grande e inaspettato successo di pubblico del primo segmento, il programma viene riproposto anche l'anno successivo, nella sola versione del mezzogiorno. La conduzione pass\u00f2 a Maria Teresa Ruta, affiancata da un numeroso cast completamente rinnovato rispetto all'edizione precedente: Gianfranco Agus, Didi Leoni, Luca Simon Boccanegra nella parte di Margherito, Giorgia Pini, Emilio Levi e l'attrice Gegia (questi ultimi 3 passeranno poi alla conduzione del programma per ragazzi \"Big!\").\nLe scenografie di entrambe le edizioni, che riproducevano in studio un immaginario porto di mare, vennero progettate da Armando Nobili, mentre le musiche erano curate da El Pasador."}
{"id": "2125631", "revid": "4175", "url": "https://it.wikipedia.org/wiki?curid=2125631", "title": "Nazionale di rugby a 15 dell'Azerbaigian", "text": "La nazionale di rugby a XV dell'Azerbaigian rappresenta il proprio paese nelle competizioni di rugby internazionali.\u00c8 inserita nella terza fascia, non figura nel ranking mondiale dell'IRB attualmente. Non ha mai partecipato alla Coppa del mondo, ma partecipa al Campionato europeo per Nazioni di rugby, dove \u00e8 inserita nella 3\u00aa divisione."}
{"id": "2125632", "revid": "1543377", "url": "https://it.wikipedia.org/wiki?curid=2125632", "title": "Nazionale di rugby a 15 della Bosnia ed Erzegovina", "text": "La nazionale di rugby a 15 della Bosnia ed Erzegovina rappresenta il proprio paese nelle competizioni di rugby internazionali.\u00c8 attualmente inserita nella terza fascia del ranking mondiale. Non ha mai partecipato al Coppa del mondo, ma partecipa al Campionato europeo per Nazioni di rugby, dove \u00e8 attualmente inserita nella 3\u00aa divisione."}
{"id": "2125636", "revid": "1543377", "url": "https://it.wikipedia.org/wiki?curid=2125636", "title": "Nazionale di rugby a 15 di Cipro", "text": "La nazionale di rugby a 15 di Cipro rappresenta il proprio paese nelle competizioni di rugby internazionali.\n\u00c8 attualmente inserita nella terza fascia e non figura nel ranking mondiale dell'IRB. Non ha mai partecipato alla Coppa del mondo.La nazionale di Cipro \u00e8 una delle ultime ad essere apparsa sulla scena mondiale, dopo aver vinto tutti gli incontri della divisione 3D del Campionato europeo per nazioni di rugby 2006-2008, i \"mufloni\" sono stati sconfitti nello spareggio da Israele e sono cos\u00ec rimasti in tale divisione per l'edizione 2008-2010. Dall'edizione 2010-2012 la nazionale cipriota \u00e8 inserita nella 2\u00aa divisione poule D ."}
{"id": "2125643", "revid": "76963", "url": "https://it.wikipedia.org/wiki?curid=2125643", "title": "Geoffrey Owens", "text": "Deve la sua fama all'interpretazione di Alvin Tibideaux, il marito di Sandra Robinson, nella celebre sitcom degli anni ottanta \"I Robinson\". "}
{"id": "2125644", "revid": "4175", "url": "https://it.wikipedia.org/wiki?curid=2125644", "title": "Nazionale di rugby a 15 del Principato di Monaco", "text": "La nazionale di rugby a 15 di Monaco \u00e8 la rappresentativa nazionale maschile di rugby a 15 del principato di Monaco.\nCostituitasi nel 1996, ha partecipato a diverse edizioni del campionato europeo di rugby; \u00e8 inattiva dal 2009."}
{"id": "2125645", "revid": "76963", "url": "https://it.wikipedia.org/wiki?curid=2125645", "title": "Keshia Knight Pulliam", "text": "Deve la sua fama all'interpretazione di Rudy Robinson, la pi\u00f9 piccola dei cinque figli, nella celebre sitcom degli anni ottanta \"I Robinson\".\nSi \u00e8 laureata in sociologia allo Spelman College nel 2001.\nBiografia.\nKeshia Knight Pulliam nasce nel 1979 a Newark nel New Jersey. \u00c8 la figlia di James e Denise Pulliam, il padre \u00e8 un manager, ed \u00e8 la prima di quattro fratelli. Frequenta una scuola nel New Jersey, mentre recita ne \"I Robinson\". Terminata la serie si trasferisce con la sua famiglia in Virginia, dove termina gli studi, infatti nel 2001 si laurea in sociologia presso lo Spelman College. Attualmente vive ad Atlanta, in Georgia."}
{"id": "2125646", "revid": "278830", "url": "https://it.wikipedia.org/wiki?curid=2125646", "title": "Miss Pomodoro", "text": "Biografia.\nNata in Ungheria, Miss Pomodoro lavor\u00f2 per alcuni servizi fotografici in Italia per la rivista \"Playmen\". Terminata questa sua attivit\u00e0 lavorativa come modella di nudo ritorna a Budapest dove tra la sua cerchia di amicizie aveva la sua collega Magica che lavorava alla corte di Diva Futura. Magica presenta Miss Pomodoro a Riccardo Schicchi e grazie a lei entra a far parte di Diva Futura.\nPer Miss Pomodoro Schicchi cre\u00f2 l'immagine di una ragazza un po' stravagante, con \"look\" sbarazzino e che portava sempre tra i capelli gli elastici con i pomodorini ciliegia. Oltre agli spettacoli dal vivo, ha partecipato a numerosi film accanto a Cicciolina, Moana Pozzi e, soprattutto, Baby Pozzi, con la quale form\u00f2 una sorta di coppia. Nel 1990 prese parte al film \"Cicciolina e Moana \"Mondiali\" che fu proprio quel film che apri le porte della notoriet\u00e0 nel campo del cinema a luci rosse. Le sue performance furono la specialit\u00e0 anale e la doppia penetrazione; Miss non tarda ad accattivarsi le simpatie dei produttori.\nPer alcuni dissapori con Riccardo Schicchi, colleghe e produttori abbandona l'agenzia, recitando in alcuni film hardcore tedeschi, per la casa di produzione \"Verlag Teresa Orlowski\"\" dell'omonima attrice porno polacca, per poi sbarcare in America, la capitale dell'hard mondiale. Qui lavora per due compagnie tra le pi\u00f9 importanti del cinema hard d'oltreoceano, all'epoca \"In Tropics Video\", \"Zan Production\" e \"Carabello\". Dopo qualche anno prende la decisione di abbandonare del tutto l'ambiente, avendo conosciuto e successivamente sposato uno steward, facendo perdere completamente le sue tracce. Secondo varie ricerche e voci di corridoio si presume che viva in America, e che abbia messo su famiglia."}
{"id": "2125647", "revid": "124157007", "url": "https://it.wikipedia.org/wiki?curid=2125647", "title": "Phylicia Rash\u0101d", "text": "Biografia.\nDeve la sua fama all'interpretazione di Claire Robinson, la moglie di Cliff, nella celebre sitcom degli anni ottanta \"I Robinson\". Laureatasi alla Howard University, \u00e8 la sorella di Debbie Allen, insegnante di danza nella serie tv \"Saranno famosi\", nonch\u00e9 la madre di Condola Rash\u0101d, attrice attiva soprattutto in campo teatrale e televisivo.\nDoppiatrici italiane.\nNelle versioni in italiano dei suoi lavori, Phylicia Rash\u0101d \u00e8 stata doppiata da:\nDa doppiatrice \u00e8 sostituita da:"}
{"id": "2125648", "revid": "32372", "url": "https://it.wikipedia.org/wiki?curid=2125648", "title": "Joseph C. Phillips", "text": "Ha interpretato Martin Kendall dal 1989 al 1991 nella sitcom \"I Robinson\" e dal 1994 al 1998 Justus Ward nella soap opera \"General Hospital\"."}
{"id": "2125649", "revid": "1543377", "url": "https://it.wikipedia.org/wiki?curid=2125649", "title": "Nazionale di rugby a 15 della Slovacchia", "text": "La nazionale di rugby a XV della Slovacchia (Slovensk\u00e9 n\u00e1rodn\u00e9 ragbyov\u00e9 dru\u017estvo mu\u017eov) rappresenta il proprio paese nelle competizioni di rugby internazionali.La Slovacchia non \u00e8 classificata dalla IRB nel ranking mondiale e non ha mai partecipato alla Coppa del mondo, ma partecipa al Campionato europeo per Nazioni di rugby, dove \u00e8 attualmente inserita nella 3\u00aa divisione."}
{"id": "2125650", "revid": "76963", "url": "https://it.wikipedia.org/wiki?curid=2125650", "title": "Erika Alexander", "text": "La si ricorda per il ruolo di Pam Tucker nella sitcom \"I Robinson\", interpretato dal 1990 al 1992 e per quello di Maxine Shaw in \"Living Single\"."}
{"id": "2125654", "revid": "729019", "url": "https://it.wikipedia.org/wiki?curid=2125654", "title": "Aeroporto di Majuro", "text": "L'Aeroporto di Majuro (Amata Kabua International Airport) (IATA: MAJ, ICAO: PKMJ), \u00e8 il principale aeroporto delle Isole Marshall. Realizzato sull'atollo Majuro, \u00e8 collegato con gli altri scali della nazione."}
{"id": "2125656", "revid": "729019", "url": "https://it.wikipedia.org/wiki?curid=2125656", "title": "Tr\u1ea7n Thi\u1ec7n Khi\u00eam", "text": "Biografia.\nTran Thien fu militare di carriera, con a capo Ng\u00f4 \u0110\u00ecnh Di\u1ec7m durante gli anni in cui questo fu capo del governo del Vietnam del Sud, dal 1954 al 1963, ed ebbe una rapida carriera. Divenne nel 1960 comandante della 21\u00aa divisione e nel 1962 capo di stato maggiore di tutte le forze armate.\nNel 1963 pass\u00f2 dalla parte dei congiurati che abbatterono proprio Ngo Dinh Diem e il suo governo. Da allora partecip\u00f2 a tutti i colpi di stato susseguitisi nel Vietnam del Sud, aiutando a rovesciare il governo che poco prima aveva contribuito ad instaurare quando non rappresentava pi\u00f9 i suoi ideali.\nPromosso generale d'armata nel 1964 fu inviato ambasciatore a Washington e poi a Taipei, da dove prese parte ugualmente al colpo di Stato che port\u00f2 al potere Nguy\u1ec5n V\u0103n Thi\u1ec7u, nel 1965. Richiamato a Saigon fu nominato Ministro della difesa, e dell'Interno nel 1968 del gabinetto Tran Van Houng, quindi vicepresidente del consiglio nel marzo 1969. Nell'agosto dello stesso anno divenne egli stesso presidente del consiglio, carica che mantenne, insieme al ministero della difesa, fino all'aprile 1975, quando si dimise e lasci\u00f2 il paese mentre i comunisti stavano per completare la loro vittoria sul Vietnam del Sud.\nFu il firmatario degli accordi di pace che posero fine alla guerra tra Stati Uniti e Vietnam."}
{"id": "2125657", "revid": "287204", "url": "https://it.wikipedia.org/wiki?curid=2125657", "title": "Giusto Le Court", "text": "Sono attribuiti a lui la statua di Antonio Barbaro della facciata della Chiesa di Santa Maria del Giglio, ed i telamoni della Chiesa dell'Ospedaletto e la statua del San Gerardo Sagredo nella Cappella Sagredo in San Francesco della Vigna a Venezia. Altre opere significative sono i monumenti funebri a Caterino Corner, nella basilica del Santo a Padova e a Leonida Bissari nella Basilica di Monte Berico a Vicenza.\nUno dei suoi migliori allievi fu Enrico Merengo (Heinrich Meyring)."}
{"id": "2125661", "revid": "1522738", "url": "https://it.wikipedia.org/wiki?curid=2125661", "title": "Sultano di Zanzibar", "text": ""}
{"id": "2125664", "revid": "1647404", "url": "https://it.wikipedia.org/wiki?curid=2125664", "title": "Half the World Away", "text": "Half the World Away \u00e8 un brano della band inglese Oasis, pubblicato per la prima volta come b-side del singolo Whatever nel 1994.\nIl testo \u00e8 opera di Noel Gallagher che nel brano, oltre che a suonare il suo strumento abituale che sarebbe la chitarra, suona anche la batteria che \u00e8 sempre stata una sua grande passione. Per rivederlo in veste di batterista bisogner\u00e0 aspettare il 2008, nell'album \"Dig Out Your Soul\" infatti addirittura tre brani lo vedono in questo ruolo.\nPaul Weller, grande amico di Noel, ha affermato che questa \u00e8 la sua canzone degli Oasis preferita.\nIn Inghilterra la canzone \u00e8 molto popolare, questo perch\u00e9 \u00e8 anche la sigla di una famosa sitcom britannica della BBC, \"The Royle Family\" con l'attrice Liz Smith.\nIl buon successo del brano ha spinto la band ad inserire la canzone nella raccolta di b-sides \"The Masterplan\" del 1998 e nel Greatest Hits del 2006 \"Stop the Clocks\".\nAurora ne ha inciso una cover nel 2015, la quale si \u00e8 collocata all'11\u00ba posto della classifica britannica."}
{"id": "2125666", "revid": "122721858", "url": "https://it.wikipedia.org/wiki?curid=2125666", "title": "Guerra non convenzionale", "text": "La guerra non convenzionale \u2014 spesso abbreviata in UW, dall'inglese \"Unconventional warfare\" \u2014 \u00e8 l'opposto della guerra convenzionale e consiste nel tentativo di ottenere la vittoria sul nemico attraverso l'acquiescenza, la capitolazione o il sostegno clandestino di una parte del popolo (teoricamente) nemico.\nEsteriormente, la UW si differenzia dalla convenzionale per questi tratti: forze ed obiettivi sono occulti o definiti solo parzialmente, tattiche ed armi tendono a generare sovversione o intimidazione; coerentemente, gli obiettivi di lungo termine sono la coercizione o la sovversione di un corpo politico.\nLo \"United States Department of Defense\" definisce la UW come un ampio spettro di operazioni militari e paramilitari, normalmente di lunga durata, predominantemente condotte mediante, o con, o da forze indigene o surrogate che sono organizzate, addestrate, equipaggiate, sostenute e guidate in grado variabile da fonte esterna. Vi si comprende, senza pretesa di esaustivit\u00e0, guerriglia, sovversione, sabotaggio, attivit\u00e0 di \"intelligence\" ed \"estrazione\".\nObiettivi.\nL'obiettivo generale della guerra non convenzionale \u00e8 instillare il convincimento che la pace e la sicurezza non siano possibili senza compromessi o concessioni. Tra gli obiettivi specifici si annoverano: l'induzione del disgusto per la guerra, impoverimento della qualit\u00e0 della vita e delle libert\u00e0 civili conseguente all'esigenza di perseguire maggior sicurezza, ristrettezze economiche legate ai costi della guerra; perdita di fiducia circa la propria capacit\u00e0 di proteggersi dagli assalti, depressione e disintegrazione del \"morale\".\nL'obiettivo finale di questo tipo di guerra \u00e8 motivare il nemico a desistere dall'attacco o dalla resistenza \"anche se (e quando) avesse ancora la capacit\u00e0 di combattere.\"\nRisultando eventualmente impossibile cogliere questa prima meta, un traguardo secondario \u2014 ma sempre rispettabile \u2014 sar\u00e0 infiacchire il nemico prima di un attacco convenzionale.\nMetodi e organizzazione.\nLa UW prende di mira la popolazione civile ed i corpi politici direttamente, cercando di vanificare l'efficienza militare nemica. Si possono adoperare \"non convenzionalmente\" tattiche limitate di guerra convenzionale, per dimostrare potenza ed aggressivit\u00e0, invece che per intaccare sostanzialmente la potenzialit\u00e0 bellica avversaria. Oltre all'uso coercitivo di armi tradizionali, si pu\u00f2 far ricorso ad armamenti che puntano ad offendere principalmente la popolazione civile: bombe atomiche, ordigni incendiari urbani, fosforo bianco ed affini. Si possono usare non convenzionalmente forze speciali, inserite oltre le linee nemiche, per diffondere sovversione e propaganda, per aiutare i partigiani antigovernativi locali, e in definitiva per alimentare situazioni ambientali di paura e confusione. Si usano tattiche di distruzione contro infrastrutture non militari, e si impongono blocchi alle derrate civili per deprimere il morale della popolazione e \u2014 se possibile \u2014 anche quello dei combattenti, ingenerandovi ansia per i disagi che affliggono le rispettive famiglie. Gli oppositori della globalizzazione ne criticano il sistema di commercio regolamentato, accusandolo di essere una sorta di assedio planetario, assimilabile alle crudelt\u00e0 dell'UW.\nDefinizioni e organizzazione.\nL'organizzazione varia per cultura e tipo di conflitto. Nei conflitti detti \"guerre popolari\" di Vietnam e Cina, prevalsero una netta struttura di base rurale, differenti tipi di truppe e una direzione proveniente da un forte gruppo o partito centralizzato. In altri conflitti il modello \u00e8 pi\u00f9 frammentato, e la UW non ha alcun bisogno di far affidamento su basi rurali. Generalmente, l'organizzazione si suddivide in un'ala politica ed una militare."}
{"id": "2125668", "revid": "12109", "url": "https://it.wikipedia.org/wiki?curid=2125668", "title": "Unconventional warfare", "text": ""}
{"id": "2125674", "revid": "775372", "url": "https://it.wikipedia.org/wiki?curid=2125674", "title": "Assedio di Alessandria", "text": "Lassedio di Alessandria ebbe inizio nel 1174 nell'ambito delle guerre in Italia di Federico Barbarossa, ostinato a sottomettere i comuni italiani all'autorit\u00e0 imperiale. Il fallito assedio costitu\u00ec un'importante sconfitta per l'esercito dell'Imperatore, che quindi decise di negoziare la pace con i comuni della Lega Lombarda.\nContesto storico.\nA partire dalla dieta di Roncaglia, l'Imperatore Federico Barbarossa tent\u00f2 pi\u00f9 volte di riportare i comuni dell'Italia settentrionale sotto la sua autorit\u00e0, spesso mettendoli l'uno contro l'altro. Dopo la distruzione di Milano nel 1162, per\u00f2, nacque un sentimento di unit\u00e0 contro l'Imperatore, che port\u00f2 alla nascita di una grande alleanza, la Lega Lombarda.\nUno dei primi atti della Lega fu la fondazione di una nuova citt\u00e0, posizionata sia vicino alle terre del marchese del Monferrato, grande sostenitore dell'Impero, sia sulla strada che Federico Barbarossa percorreva per le sue campagne italiane. La citt\u00e0, inizialmente nota come \"Civitas Nova\", fu offerta in feudo a papa Alessandro III e dunque prese il nome di Alessandria. Il privilegio di creazione di una \"civitas\", tuttavia, era esclusivamente imperiale: il Barbarossa decise di rispondere a questo affronto con una quinta campagna militare in Italia, non solo per sconfiggere la Lega, ma soprattutto per distruggere Alessandria, alla quale lui stesso si riferiva come \"castello di Rovereto\".\nRisolte alcune questioni tedesche, l'Imperatore diede inizio alla sua quinta campagna militare in Italia nel settembre 1174, attraversando il Moncenisio; si dedic\u00f2 poi all'assedio e alla distruzione di Susa, che lo aveva umiliato nel 1167. Sulla sua strada ottenne, senza grossi sforzi, le sottomissioni di Torino e Asti, preparandosi quindi a prendere Alessandria in piene forze.\nForze in campo.\nL'anonimo Milanese attribuisce al Barbarossa una forza di circa 8000 cavalieri pesanti, ai quali vanno aggiunti scudieri e ausiliari, per un totale di circa 20000 uomini. Tuttavia, gran parte di questi non erano soldati messi in campo dai principi tedeschi, ma mercenari del Brabante. Considerando anche i rinforzi pavesi e monferrini, \u00e8 possibile stimare una forza di circa 25.000 uomini.\nSecondo la biografia di Alessandro III redatta nel Liber Pontificalis dal cronista Bosone, la popolazione di Alessandria poteva contare tra i 10 e i 15000 abitanti, il che implica un numero di uomini dedicati alla difesa compreso tra 2000 e 3000.\nL'assedio.\nL'esercito imperiale giunse ad Alessandria il 27 ottobre 1174; sembra che gli alessandrini proposero immediatamente la sottomissione, ma Federico Barbarossa rifiut\u00f2, considerando la distruzione della citt\u00e0 l'unico esito possibile. Considerando che la costruzione della cinta muraria non era conclusa e solamente 150 fanti di Piacenza si erano presentati per rinforzare la guarnigione cittadina, non era un azzardo pensare che la citt\u00e0 sarebbe caduta con poca difficolt\u00e0.\nPer rimediare alla debolezza della cinta muraria, gli alessandrini avevano scavato di fronte a questa un profondo e largo fossato, inondandolo poi con le acque del Tanaro. Ci\u00f2 cre\u00f2 grosse difficolt\u00e0 all'esercito nemico, le cui macchine d'assedio si rivelarono inadeguate a superare il fossato; l'Imperatore fu obbligato a prendere Alessandria per fame. A suo svantaggio, per\u00f2, arriv\u00f2 un inverno freddo e umido, che, oltre a rinforzare il fossato, trasform\u00f2 il suo accampamento in una grossa palude. Pavia e il Monferrato non erano in grado di rifornire l'equivalente di una citt\u00e0 medio-grande, e anche i saccheggi nelle campagne circostanti si rivelarono assai inefficaci al sostentamento dell'esercito: nei mesi invernali il numero di soldati imperiali diminu\u00ec drasticamente, soprattutto considerando che, verso le festivit\u00e0 natalizie, le truppe boeme di Ulrico di Olomouc disertarono.\nGiunta la primavera, l'esercito della Lega si mise in marcia verso Alessandria per tentare di spezzare l'assedio, e il Barbarossa ordin\u00f2 a Cristiano di Magonza e al suo contingente, stanziato in Romagna, di tentare di rallentarlo con azioni di disturbo. Lo scarso successo dell'arcivescovo di Magonza, per\u00f2, constrinse il Barbarossa a tentare il tutto per tutto, nonostante la tregua pasquale: dopo aver ricevuto la notizia che l'esercito comunale era giunto a Broni, l'Imperatore ordin\u00f2 un attacco sotterraneo alla citt\u00e0, cercando di oltrepassare le mura da sotto; gli alessandrini per\u00f2, allarmati da San Pietro secondo una leggenda popolare, si accorsero di cosa stava accadendo e respinsero gli invasori facendo crollare la galleria. In risposta, un contingente di fanti e cavalieri si scagli\u00f2 fuori dalle mura, riuscendo a dare alle fiamme una torre d'assedio.\nLa sconfitta, per lo pi\u00f9 arrivata con il disonore di aver violato una tregua, convinse l'Imperatore alla resa: nella domenica di Pasqua bruci\u00f2 l'accampamento per andare a trattare la pace con l'esercito comunale.\nConseguenze.\nL'esercito imperiale e quello della lega si incontrarono presso Montebello, vicino a Voghera, entrambi molto favorevoli ad una soluzione diplomatica, tanto che il Barbarossa si stabil\u00ec a Pavia, congedando gran parte dei costosi mercenari. Tuttavia, fu proprio il destino di Alessandria a far saltare le negoziazioni: l'Imperatore ne esigeva la distruzione, dato che era il principale motivo per cui aveva cominciato la guerra, ma la Lega considerava la nuova citt\u00e0 un suo importante membro, e non poteva accettare che la vittoriosa Alessandria venisse trattata come se fosse stata sconfitta. Le trattative saltarono ufficialmente con l'arrivo dell'autunno e l'Imperatore, a corto di uomini e soldi, fu costretto a richiamare i principi tedeschi, ma, giunto a Como, scopr\u00ec che ben pochi avevano risposto al suo appello; a disertare fu persino suo cugino Enrico il Leone, considerato uno dei suoi vassalli pi\u00f9 fedeli.\nL'esercito di Federico, composto da poche migliaia di uomini, affront\u00f2 la Lega Lombarda nella celeberrima battaglia di Legnano, e sub\u00ec una pesante sconfitta; questa volta le trattative di pace si svolsero presso Costanza, e fu ovviamente la Lega a dettare la maggior parte delle condizioni: ai comuni venivano riconosciute concessioni in ambito amministrativo, politico e giudiziario, tra cui la rinuncia alla nomina dei podest\u00e0 da parte dell'Imperatore. Il Barbarossa, tuttavia, ottenne la distruzione di Alessandria, anche se solamente in modo simbolico: i funzionari imperiali decretarono nullo l'atto di fondazione e, contemporaneamente, istituirono la citt\u00e0 di Cesarea (\"Kaiserstadt\"), direttamente sottoposta al controllo imperiale.\nNella cultura popolare.\nNei secoli successivi all'assedio nacque una famosa leggenda popolare, secondo la quale Gagliaudo Aulari ide\u00f2 lo stratagemma che convinse Federico Barbarossa a rinunciare all'assedio: passato l'inverno, la citt\u00e0 era rimasta praticamente senza cibo e risorse ed era pronta alla resa; tuttavia Gagliaudo, un pastore, diede in pasto tutte le granaglie rimanenti in citt\u00e0 alla sua vacca, l'ultima rimanente, per poi portarla a pascolare fuori dalle mura. Catturato e interrogato dai soldati dell'Imperatore, ment\u00ec, affermando che la citt\u00e0 era stracolma di viveri e, come dimostrazione, fece uccidere l'animale che lo accompagnava. L'Imperatore, alla vista dell'enorme quantit\u00e0 di cibo che era stato dato all'animale, credette a Gagliaudo e si rassegn\u00f2, togliendo l'assedio.\nLa leggenda, insieme ad altre minori, \u00e8 ripresa da Umberto Eco in Baudolino, nel quale l'assedio e gli eventi che portarono ad esso fanno da sfondo alla prima parte del romanzo. Anche Dario Fo fu ispirato dall'assedio, immaginandosi una citt\u00e0 difesa da mura galleggianti e soldati che utilizzavano il fuoco greco per respingere gli assedianti."}
{"id": "2125680", "revid": "216538", "url": "https://it.wikipedia.org/wiki?curid=2125680", "title": "Medusa Home Entertainment", "text": ""}
{"id": "2125690", "revid": "20709566", "url": "https://it.wikipedia.org/wiki?curid=2125690", "title": "Valdorcia amiata", "text": ""}
{"id": "2125696", "revid": "729019", "url": "https://it.wikipedia.org/wiki?curid=2125696", "title": "Porte de Clignancourt (metropolitana di Parigi)", "text": "Porte de Clignancourt \u00e8 una stazione della metropolitana di Parigi, capolinea della linea 4. Si trova nel XVIII arrondissement di Parigi e serve il quartiere omonimo. Da essa si ha accesso al mercato delle pulci di Saint-Ouen nella zona nordest di Parigi.\nLa stazione.\nOrigine del nome.\nL'antico agglomerato di Clignancourt apparteneva all'abbazia di Saint-Denis. Al momento della costruzione della recinzione di Thiers, venne dato questo nome alla porta che dava accesso all'agglomerato. L'agglomerato venne annesso alla citt\u00e0 di Parigi con legge del 16 giugno 1859.\nStoria.\nLa stazione venne aperta il 21 aprile 1908."}
{"id": "2125707", "revid": "438678", "url": "https://it.wikipedia.org/wiki?curid=2125707", "title": "Il cerchio perfetto", "text": "Il cerchio perfetto (\"Savr\u0161eni krug\") \u00e8 un film del 1997 diretto da Ademir Kenovi\u0107.\nLa pellicola \u00e8 ambientata a Sarajevo durante la guerra in Bosnia ed Erzegovina.\nTrama.\nAdis e Kerim sono due bambini che dopo lo sterminio della loro famiglia vagano nella Sarajevo assediata. Trovano rifugio da Hamza, un poeta alcolizzato che non scrive versi, e che \u00e8 lontano dalla moglie e dalla figlia, appena fuggite dalla citt\u00e0. Hamza si sente a poco a poco responsabile di Adis e Kerim, ed \u00e8 sensibile alla loro fragilit\u00e0 (uno dei due ha problemi psichici ed \u00e8 muto); cerca di ricongiungerli con una zia che vive in Germania, organizzando la loro fuga dalla citt\u00e0 attraverso le piste dell'aeroporto.\nI versi recitati nel corso del film sono del poeta Abdulah Sidran.\nDistribuzione.\nIn Italia il film non fu distribuito all'epoca nelle sale cinematografiche, quindi il servizio pubblico televisivo decise di mandarlo in onda, in prima visione assoluta, su Raiuno il 14 luglio 1997 alle 20:50, in occasione di una giornata speciale dedicata alla Guerra dei Balcani, conclusa meno di due anni prima."}
{"id": "2125709", "revid": "767487", "url": "https://it.wikipedia.org/wiki?curid=2125709", "title": "Talk Tonight", "text": "Talk Tonight \u00e8 un brano della band inglese Oasis, pubblicato per la prima volta come b-side del singolo \"Some Might Say\" nel 1995.\n\u00c8 inserita nella raccolta di lati-b \"The Masterplan\" del 1998 e nel Greatest Hits del 2006 \"Stop the Clocks\".\nGenesi del brano.\nNoel Gallagher scrisse questa canzone durante un breve periodo di separazione dal resto del gruppo. Dopo una serie di brutti spettacoli negli USA e un litigio con il fratello Liam, Noel decise di lasciare la band e tornare in Inghilterra. Chris Abbot, un vecchio amico dei fratelli Gallagher, era l'unico che Noel volle contattare. I due si incontrarono a Bay City e insieme si presero una breve vacanza a Las Vegas, fu qui che Noel scrisse la canzone.\nInsieme all'amico infatti, Noel incontr\u00f2 una ragazza (di cui non ha mai scoperto quale fosse il nome) con cui inizi\u00f2 un discorso che gli fece tornare il sorriso sulla faccia: \"mio marito ed io abbiamo concordato di poter dormire con una persona di nostra scelta, se l'avessimo mai incontrata. La mia \u00e8 George Harrison, e tu gli somigli molto!\", gli disse la donna, che non aveva la minima idea su chi fosse Noel Gallagher o gli Oasis. Parlarono per ore dei Beatles, della musica e delle loro infanzie. La donna probabilmente, con tutta la sua innocenza, fu la ragione principale che spinse Noel a tornare con la band. Gallagher disse che non poteva abbandonare i suoi fan.\nDue giorni dopo Noel registr\u00f2 le b-sides per il singolo \"Some Might Say\", e la registrazione del brano appena scritto fu la prima cosa che fece. Fu registrato qualche giorno prima dell'arrivo in studio del resto della band."}
{"id": "2125712", "revid": "438678", "url": "https://it.wikipedia.org/wiki?curid=2125712", "title": "Niente per bocca", "text": "Niente per bocca \u00e8 un film del 1997 diretto da Gary Oldman. Presentato in concorso al 50\u00ba Festival di Cannes, ha valso a Kathy Burke il premio per la migliore interpretazione femminile."}
{"id": "2125714", "revid": "287204", "url": "https://it.wikipedia.org/wiki?curid=2125714", "title": "Portland Reign", "text": "I Portland Reign furono una franchigia di pallacanestro della ABA 2000, con sede a Portland.\nCreati nell'autunno del 2004 disputarono poche partite della stagione 2004-05 prima di dichiarare bancarotta nel febbraio del 2005."}
{"id": "2125716", "revid": "125661404", "url": "https://it.wikipedia.org/wiki?curid=2125716", "title": "My Name Is Joe", "text": "My Name Is Joe \u00e8 un film del 1998 diretto da Ken Loach.\nSecondo film sceneggiato da Paul Laverty (sceneggiatore di La canzone di Carla).\nIl titolo del film \u00e8 la frase con cui gli alcolisti anonimi iniziano quando parlano della loro vita.\nLoach, fedele al suo cinema documentaristico, (evidente anche nell'uso di attori non professionisti, con l'eccezione di David McKay \u201cLiam\u201d, tutti i membri della squadra di calcio di \u201cJoe\u201d non avevano precedenti esperienze di recitazione e sono stati reclutati tra i residenti della zona, alcuni avevano realmente avuto problemi di droga) racconta la vita di Joe, senza filtri e remore, analizzando le differenze sociali e di cultura tra Joe e Sara, il rapporto fraterno e paterno tra Joe e Liam.\nIl linguaggio del film \u00e8 volutamente grezzo e scurrile (la parola \"fuck\" e le sue variazioni sono utilizzati 230 volte nel film nella versione originale inglese ).\nIl film presentato in concorso alla 51\u00aa edizione del Festival di Cannes, ha valso a Peter Mullan il premio per la migliore interpretazione maschile..\nGirato tra le citt\u00e0 di Tarbert, Loch Fyne, Argyll, Bute, Glasgow, Strathclyde.\nIn Italia il film \u00e8 stato distribuito nelle sale dal 4 dicembre 1998 da Bim distribuzione.\nTrama.\nNella Glasgow della fine degli anni '90, nei sobborghi proletari, vive Joe, ex alcolista, disoccupato: sopravvive con il sussidio e facendo qualche piccolo lavoro in nero, allena una piccola e sgangherata squadra di quartiere, composta da ragazzi problematici, drogati, emarginati sociali, fra cui Liam, amico di Joe.\nJoe, rivedendo in Liam se stesso, tenta di aiutare il ragazzo, che \u00e8 sposato con una tossicodipendente. Cos\u00ec Joe incontra Sara, assistente sociale, che rimane colpita dall'altruismo di Joe, e alla fine si innamora di lui.\nLe differenze, sociali, economiche e culturali tra Joe e Sara svaniscono, e fra loro nasce un amore puro e innocente.\nLiam, a causa della tossicodipendenza della moglie, ha dei pesanti debiti con degli spacciatori, che gli chiedono di effettuare una consegna di droga per conto loro. Joe decide di aiutare Liam e di effettuare lui la consegna, ma quando Sara lo scopre decide di lasciarlo, e non gli rivela di essere incinta.\nJoe \u00e8 combattuto dalla voglia di aiutare Liam e dalla paura di perdere Sara, l'unica donna che lo abbia mai amato, che rappresenta la sua speranza di poter avere finalmente una vita migliore e felice, di poter avere qualcuno da amare, con cui progettare un futuro.\nJoe decide di non aiutare Liam, nella speranza di potersi riappacificare con Sara, ma Liam si mette nei guai: quando va a cercare Joe per chiedergli aiuto lo trova ubriaco, allora Liam disperato si suicida davanti a Joe, che non riesce a salvarlo, offuscato dall'alcool.\nJoe e Sara si rincontrano al funerale di Liam. Nell'ultima scena Joe e Sara si riavvicinano, lasciando aperta la possibilit\u00e0 che i due possano ritornare insieme."}
{"id": "2125720", "revid": "287204", "url": "https://it.wikipedia.org/wiki?curid=2125720", "title": "Chicago Soldiers", "text": "I Chicago Soldiers furono una franchigia di pallacanestro della ABA 2000, con sede a Palos Hills, Illinois.\nCreati nell'autunno del 2004 disputarono appena 3 partite della stagione 2004-05 prima di dichiarare bancarotta."}
{"id": "2125722", "revid": "729019", "url": "https://it.wikipedia.org/wiki?curid=2125722", "title": "SD 500", "text": "La SD 500 era una bomba aeronautica a frammentazione da 500 kg in dotazione ai reparti di bombardamento della Luftwaffe che operarono nell'aeronautica militare tedesca durante la seconda guerra mondiale.\nVeniva sganciata dai velivoli ed arriva sul bersaglio \"in caduta libera\".\nLa denominazione seriale delle bombe \"SD\" deriva dalla contrazione dei termini in lingua tedesca Splitterbombe Dickwandig, cio\u00e8 bomba a frammentazione (Splitterbombe) a parete spessa (Dickwandig), e veniva seguita da un numero che ne indicava il peso espresso in chilogrammi.\nOltre la SD 500 erano in dotazione:"}
{"id": "2125723", "revid": "287204", "url": "https://it.wikipedia.org/wiki?curid=2125723", "title": "Oklahoma City Ballhawgs", "text": "Gli Oklahoma City Ballhawgs furono una franchigia di pallacanestro della ABA 2000, con sede a Oklahoma City.\nCreati nell'autunno del 2004 disputarono appena una partita, una sconfitta, della stagione 2004-2005 prima di dichiarare bancarotta."}
{"id": "2125724", "revid": "198277", "url": "https://it.wikipedia.org/wiki?curid=2125724", "title": "Gran Premio d'Italia 1972", "text": "Il Gran Premio d'Italia 1972, \"XLIII Gran Premio d'Italia\" e decima gara del campionato di Formula 1 del 1972, si \u00e8 svolto il 10 settembre sul Circuito di Monza ed \u00e8 stato vinto da Emerson Fittipaldi su Lotus-Ford Cosworth.\nContesto.\nDopo la precedente edizione, passata agli annali della Formula 1 per l'arrivo in volata di quattro vetture nello spazio di soli 18 centesimi di secondo, corsa a pi\u00f9 di 240\u00a0km/h di media, per questa edizione furono create due \"chicane\" onde rallentare i concorrenti e aumentare la sicurezza.\nLa prima fu realizzata all'altezza della biforcazione tra il \"tracciato stradale\" e l\"anello di Alta Velocit\u00e0\" e consisteva in un varco di una decina di metri nel \"guard rail\" che separava le due sezioni del circuito, in quel punto adiacenti: i piloti percorrevano il largo rettilineo di partenza/arrivo mantenendosi sul lato destro (vicino al muretto box, come per imboccare l\"anello\"), per poi attraversare il varco e portarsi sul lato sinistro e dirigersi verso la \"curva Grande\". Alla partenza, per\u00f2, tale variante non veniva utilizzata, coi concorrenti che prendevano il via mantenendo il lato sinistro dell'ampia sede stradale.\nLa seconda variante, detta del \"Mirabello\", fu invece costruita all'altezza della vecchia \"curva del Vialone\" che immetteva sul rettilineo opposto ai box: una sezione di asfalto lunga poche decine di metri fu realizzata all'interno della curva preesistente, all'altezza del \"punto di corda\", coi piloti costretti a rallentare molto per poter affrontare il primo secco sinistra-destra e poi ritornare sul vecchio asfalto con un meno brusco destra-sinistra.\nLa temeva ancora di incorrere in problemi legali sul territorio italiano, in seguito all'incidente mortale di Jochen Rindt nel 1970, e pertanto non schier\u00f2 come team \"ufficiale\" la vettura di Emerson Fittipaldi, ancora in corsa per il titolo mondiale, ma la iscrisse, come fatto gi\u00e0 l'anno precedente, sotto le insegne della squadra \"World Wide Racing\".\nLa schier\u00f2 una terza vettura per Mario Andretti, mentre la port\u00f2 quattro auto dal momento che al fondatore del team, John Surtees, si aggiunsero altri tre piloti, Tim Schenken, Mike Hailwood e Andrea De Adamich, per quello che sarebbe stato il suo ultimo Gran Premio. La schier\u00f2 per la prima volta due veicoli per Nanni Galli e Derek Bell, che in precedenza si erano alternati nell'abitacolo della singola vettura disponibile.\nQualifiche.\nLa prima fila era composta da due vetture con motori a dodici cilindri, vale a dire la Ferrari 312B2 di Jacky Ickx e la Matra MS120D di Chris Amon. Dietro di essi si erano qualificati Jackie Stewart, Clay Regazzoni, Emerson Fittipaldi e Denis Hulme, mentre Henri Pescarolo e Derek Bell non riuscirono a qualificarsi poich\u00e9 la griglia di partenza era limitata a sole 25 vetture.\nStatistiche.\nPiloti\nCostruttori\nMotori\nGiri al comando\nNote.\n\"Salvo indicazioni diverse le classifiche sono tratte da \""}
{"id": "2125729", "revid": "767487", "url": "https://it.wikipedia.org/wiki?curid=2125729", "title": "Wishmaster - Il signore dei desideri", "text": "Wishmaster - Il signore dei desideri (\"Wishmaster\") \u00e8 un film horror del 1997 diretto da Robert Kurtzman.\nTrama.\nDa un'opale contenuto in una statua di un re persiano risalente al XII secolo, viene liberato un Djinn, misterioso spirito maligno dai poteri inimmaginabili, limitati per\u00f2 dal fatto di poterli usare solo per esaudire i desideri degli altri. L'intenzione di questo spirito \u00e8 quello di dominare il mondo degli umani, e per compiere questo deve esaudire tre desideri della persona che lo ha liberato. Ad averlo liberato infatti \u00e8 una giovane donna, Alexandra, che viene perseguitata dal mostro.\nAlexandra cede esprimendo due desideri e, alcune circostanze, la costringono a doverne esprimere un terzo. La ragazza per\u00f2 ricorda un articolo sul giornale che spiegava il modo in cui l'opale venne liberato, cos\u00ec esprime il desiderio che la statua nel quale la pietra era incastonata, non fosse mai caduta e successivamente rotta. Cos\u00ec tutti gli incantesimi e le morti provocate dal Djinn scompaiono magicamente, riportando tutto alla normalit\u00e0.\nCuriosit\u00e0.\nNel film compaiono diversi nomi noti nel campo dell'horror:"}
{"id": "2125730", "revid": "287204", "url": "https://it.wikipedia.org/wiki?curid=2125730", "title": "Hermosillo Seris", "text": "Gli Hermosillo Seris furono una franchigia di pallacanestro della ABA 2000, con sede a Hermosillo.\nCreati nell'autunno del 2004 disputarono poche partite della stagione 2004-05 prima di dichiarare bancarotta nel gennaio del 2005."}
{"id": "2125731", "revid": "287204", "url": "https://it.wikipedia.org/wiki?curid=2125731", "title": "Jacksonville Wave", "text": "I Jacksonville Wave furono una franchigia di pallacanestro della ABA 2000, con sede a Jacksonville.\nCreati nell'autunno del 2004 disputarono appena tre partite della stagione 2004-2005 prima di dichiarare bancarotta."}
{"id": "2125732", "revid": "287204", "url": "https://it.wikipedia.org/wiki?curid=2125732", "title": "Cincinnati Monarchs", "text": "I Cincinnati Monarchs furono una franchigia di pallacanestro della ABA 2000, con sede a Cincinnati, Ohio.\nCreati nell'autunno del 2004 disputarono poche partite della stagione 2004-05 prima di dichiarare bancarotta nel gennaio del 2005."}
{"id": "2125733", "revid": "729019", "url": "https://it.wikipedia.org/wiki?curid=2125733", "title": "New Albany (Mississippi)", "text": "New Albany \u00e8 una citt\u00e0 (\"city\") degli Stati Uniti d'America, capoluogo della contea di Union, nello Stato del Mississippi.\nNew Albany \u00e8 situata a nord-ovest della citt\u00e0 di Tupelo. La popolazione era di 7.607 abitanti al censimento del 2000, passati a 8.059 secondo una stima del 2007. In accordo con l'U.S. Census Bureau, la citt\u00e0 ha una superficie totale di 44,30\u00a0km\u00b2, di cui 0,1 coperti da acque interne.\nSociet\u00e0.\nEvoluzione demografica.\nIn base ai dati del censimento del 2000 vi sono 7.607 persone, formate da 2.027 famiglie residenti in citt\u00e0. La densit\u00e0 di popolazione \u00e8 di 446 abitanti per miglio quadrato. Ci sono 3.329 unit\u00e0 abitative ad una densit\u00e0 media di 195.2/sq MI (75.4/km\u00b2). La composizione razziale della citt\u00e0 \u00e8 del 63% bianchi, del 32% di afroamericani, dello 0.17% di nativi americani, dello 0,35% di asiatici e dell'1,54% di altre razze. Sono lo 0,97% gli ispanici e i latini.\nCi sono 3.049 famiglie di cui il 31% \u00e8 di bambini al di sotto dei 18 anni di et\u00e0 che vivono con loro, 45% sono state le coppie sposate che vivono insieme, 17% \u00e8 il sesso femminile che vivono senza il marito, e il 33% non compone una famiglia. Il 30% di tutte le famiglie \u00e8 composto da singoli individui e il 14% ha qualcuno che vive da solo con oltre 65 anni di et\u00e0. \nNella citt\u00e0 la popolazione \u00e8 del 26% di et\u00e0 inferiore a 18 anni, dell'8% di individui dai 18 ai 24 anni, del 27% dai 25 ai 44, del 20% da 45 a 64 anni e del 17% di coloro che hanno pi\u00f9 di 65 anni di et\u00e0. L'et\u00e0 media \u00e8 di 36 anni. Per ogni 100 femmine ci sono 86 maschi. Per ogni 100 femmine di 18 anni d'et\u00e0 e oltre, ci sono 78 maschi.\nIl reddito medio per una famiglia nella citt\u00e0 \u00e8 di 28.730 dollari. I maschi hsnno un reddito medio di 29.457 dollari rispetto a quello di 20.579 per le donne. Il reddito pro capite per la citt\u00e0 \u00e8 di 16.507 dollari. Circa il 14% delle famiglie e il 18% della popolazione \u00e8 al di sotto della soglia di povert\u00e0 compresi i 22% di coloro che hanno meno di diciotto anni e il 23% di quelli al di sopra dei sessantacinque anni."}
{"id": "2125734", "revid": "1632387", "url": "https://it.wikipedia.org/wiki?curid=2125734", "title": "Illnath", "text": "Gli Illnath sono un gruppo musicale symphonic black metal proveniente dalla Danimarca, fondato nel 1997 da Peter Falk e Jokum Thor Larsen.\nStoria degli Illnath.\nAll'inizio la band si chiamava Flagellation, ed il suo primo demo \"Behind the Veil\" fu registrato con questo nome.\nNel 2002 firmarono un contratto con la World Chaos Production e pubblicarono il loro primo full-leigth, Cast into the Feild of Evil Pleasure l'anno successivo sotto questa etichetta."}
{"id": "2125739", "revid": "729019", "url": "https://it.wikipedia.org/wiki?curid=2125739", "title": "Simplon (metropolitana di Parigi)", "text": "Simplon \u00e8 una stazione della metropolitana di Parigi sulla linea 4 ed \u00e8 ubicata nel XVIII arrondissement.\nLa stazione.\nOrigine del nome.\nIl nome della stazione ha origine dalla \"rue du Simplon\" (Sempione), che a sua volta riporta il nome di un passo delle Alpi, il Sempione, situato a 2.005 metri in Svizzera fra il Vallese ed il Piemonte. Per superare questo passo, Napoleone fece costruire una strada nel 1807, nelle cui prossimit\u00e0 venne costruito, nel 1906 e raddoppiato nel 1922, il tunnel ferroviario del Sempione che collega la Svizzera all'Italia.\nStoria.\nLa stazione venne aperta il 21 aprile 1908.\nL'incendio.\nIl fatto.\nIl 6 agosto 2005, alle 16:42, il macchinista di un treno MP 59 diretto a \"Porte d'Orl\u00e9ans\", entrando in stazione si accorse della fuoriuscita di fumo da sotto la quinta vettura del convoglio proveniente dall'altra direzione. Avvert\u00ec a mezzo radio il responsabile del controllo e venne tolta immediatamente la corrente dalla linea elettrica di alimentazione e dato l'ordine di evacuazione dei due treni.\nAlcuni minuti dopo le fiamme avvolsero la quinta carrozza coinvolgendo nell'incendio anche il treno diretto nell'opposta direzione di marcia. Nonostante il pronto intervento dei vigili del fuoco, le fiamme si svilupparono ed investirono i due treni completamente e l'incendio pot\u00e9 essere domato soltanto verso le 18:00.\nLa propagazione dei fumi costrinse alla chiusura al traffico gran parte della linea 4, fra le stazioni di \"Porte de Clignancourt\" e \"R\u00e9aumur-S\u00e9bastopol\" oltre che all'evacuazione della vicina stazione di \"Marcadet \u2014 Poissonniers\". Lo stesso dovette essere effettuato su una parte della linea 12 fra le stazioni di \"Trinit\u00e9-d'Estienne d'Orves\" e \"Porte de la Chapelle\" a causa della connessione con la linea.\nSoltanto 19 persone subirono una leggera intossicazione per i fumi sprionatisi dall'incendio (un viaggiatore e diciotto agenti della RATP).\nLa stazione dovette essere chiusa al traffico per i lavori di ripristino e venne riaperta soltanto nel febbraio del 2006."}
{"id": "2125740", "revid": "287204", "url": "https://it.wikipedia.org/wiki?curid=2125740", "title": "Philadelphia Fusion", "text": "I Philadelphia Fusion furono una franchigia di pallacanestro della ABA 2000, con sede a Filadelfia.\nStoria.\nCreati nel 2003 come Jersey Squires terminarono all'ultimo posto la \"regular season\" nel 2003-04, venendo eliminati al primo turno dei play-off.\nTrasferiti a Filadelfia, assunsero dapprima il nome di Philadelphia Colonials e poi di Philadelphia Fusion, disputando poche partite della stagione 2004-05 prima di dichiarare bancarotta nel febbraio del 2005."}
{"id": "2125741", "revid": "767487", "url": "https://it.wikipedia.org/wiki?curid=2125741", "title": "Cheyenne (Oklahoma)", "text": "Cheyenne \u00e8 un comune degli Stati Uniti d'America, capoluogo amministrativo della Contea di Roger Mills in Oklahoma. La sua popolazione, stimata nel 2007, \u00e8 di 727 abitanti.\nStoria.\nCheyenne \u00e8 il luogo dove, nel 26 novembre del 1868, si svolse la battaglia del Washita (o Battaglia del fiume Washita), quando George Armstrong Custer, con il 7\u00ba cavalleggeri attacc\u00f2 il villaggio indiano Cheyenne di Pentola Nera.\nDurante gli anni settanta, Cheyenne e le aree circostanti beneficiarono della presenza nel sottosuolo di petrolio e di gas naturale; quel terreno rappresentava la pi\u00f9 larga estensione di riserva di gas sul suolo americano e la pi\u00f9 grande risorsa mondiale di elio. Tra il 1973 ed il 1993 vennero prodotti da questo campo pi\u00f9 di 230.000.000 m\u00b3 di gas."}
{"id": "2125742", "revid": "4711", "url": "https://it.wikipedia.org/wiki?curid=2125742", "title": "Jersey Squires", "text": ""}
{"id": "2125743", "revid": "4711", "url": "https://it.wikipedia.org/wiki?curid=2125743", "title": "Philadelphia Colonials", "text": ""}
{"id": "2125744", "revid": "30580", "url": "https://it.wikipedia.org/wiki?curid=2125744", "title": "Gran Premio del Canada 1972", "text": "Il Gran Premio del Canada 1972, \"XII Labatt's 50 Grand Prix of Canada\" e undicesima gara del campionato di Formula 1 del 1972, si \u00e8 svolto il 24 settembre sul Circuito di Mosport Park ed \u00e8 stato vinto da Jackie Stewart su Tyrrell-Ford Cosworth.\nStatistiche.\nPiloti\nCostruttori\nMotori\nGiri al comando\nNote.\n\"Salvo indicazioni diverse le classifiche sono tratte da \"\nStewart fa il bis vincendo il GP del Canada 1972 per il secondo anno consecutivo - f1world.it/amarcord"}
{"id": "2125745", "revid": "1444886", "url": "https://it.wikipedia.org/wiki?curid=2125745", "title": "Giornata dell'Unit\u00e0 Nazionale e delle Forze Armate", "text": "La Giornata dell'Unit\u00e0 Nazionale e delle Forze Armate \u00e8 una giornata celebrativa nazionale italiana. Fu istituita nel 1919 per commemorare la vittoria italiana nella prima guerra mondiale, evento bellico considerato completamento del processo di unificazione risorgimentale, visto che permise all'Italia l'annessione di Trento e Trieste. Per tale motivo, l'intervento italiano nella prima guerra mondiale \u00e8 considerato la quarta guerra d'indipendenza italiana.\nLa festa \u00e8 il 4 novembre, data dell'entrata in vigore dell'armistizio di Villa Giusti (firmato il 3 novembre 1918), che sanc\u00ec la resa dell'Impero austro-ungarico all'Italia.\nStoria.\nIstituita nel 1919, la celebrazione del 4 novembre \u00e8 l'unica festa nazionale che abbia attraversato decenni di storia italiana: dall'et\u00e0 liberale, al Fascismo, all'Italia repubblicana. Nel 1921, in occasione della celebrazione della Giornata dell'Unit\u00e0 Nazionale e delle Forze Armate, il Milite Ignoto venne sepolto solennemente all'Altare della Patria a Roma.\nNel 1922, poco dopo la marcia su Roma, la festa cambi\u00f2 nome in Anniversario della Vittoria, assumendo quindi una denominazione caratterizzata da un forte richiamo alla potenza militare dell'Italia, mentre dopo la fine della seconda guerra mondiale, nel 1949, il significato della festa \u00e8 tornato quello originale, ridiventando la celebrazione delle forze armate italiane e del completamento dell'Unit\u00e0 d'Italia.\nInfatti, con la vittoria nella prima guerra mondiale, l'Italia complet\u00f2 l'unit\u00e0 nazionale, iniziata con il Risorgimento, con l'annessione di Trento e Trieste, tant'\u00e8 che questo conflitto \u00e8 considerato la quarta guerra d'indipendenza italiana, sebbene oggi tale termine abbia perso di rilevanza, senza per\u00f2 scomparire.\nFino al 1976, il 4 novembre \u00e8 stato un giorno festivo. Dal 1977, in pieno clima di \"austerity\", a causa della riforma del calendario delle festivit\u00e0 nazionali introdotta con la legge n\u00b0 54 del 5 marzo 1977, la ricorrenza \u00e8 stata resa \"festa mobile\", con le celebrazioni che hanno luogo, ancora oggi, alla prima domenica di novembre.\nNel corso degli anni ottanta e novanta la sua importanza nel novero delle festivit\u00e0 nazionali \u00e8 andata declinando ma negli anni duemila, grazie all'impulso dato dall'ex presidente della Repubblica Carlo Azeglio Ciampi, che fu protagonista, all'inizio del XXI secolo, di una pi\u00f9 generale azione di valorizzazione dei simboli patri italiani, la festa \u00e8 tornata a celebrazioni pi\u00f9 ampie e diffuse.\n100\u00ba anniversario.\nLe celebrazioni del centenario della vittoria del Regno d'Italia nella Grande Guerra, portate a festivit\u00e0 nazionale il mese prima, sono iniziate gi\u00e0 la serata del 3 novembre 2018 con la consegna delle insegne dell'Ordine Militare d'Italia da parte del Presidente della Repubblica Sergio Mattarella, di cui \u00e8 istituzionalmente Gran Maestro, al Quirinale.\nIl 4 novembre 2018 sono continuate nella deposizione di una corona d'alloro al Milite Ignoto dell'Altare della Patria a Roma da parte del Presidente della Repubblica Sergio Mattarella e delle altre massime cariche dello stato, seguita dalla visita ufficiale al Sacrario di Redipuglia per poi spostarsi, a conclusione, in Piazza Unit\u00e0 d'Italia a Trieste.\nNella citt\u00e0 storica, insieme a Trento, dell'irredentismo italiano, dopo i discorsi della varie autorit\u00e0 presenti, si \u00e8 svolta la presentazione delle bandiere di guerra ed una rievocazione in divise storiche dello sbarco dei bersaglieri nel porto della citt\u00e0, evocato tramite il mezzo da sbarco \"San Marco\" della Marina Militare (che presenziava anche con la fregata Luigi Rizzo), seguito a conclusione da dei colpi d'artiglieria a salve verso il mare e dal passaggio delle Frecce Tricolori.\nContestazioni.\nDurante la stagione dei movimenti giovanili del Sessantotto, la festa delle forze armate \u00e8 andata incontro a contestazioni di varia matrice politica.\nSpecialmente nella seconda met\u00e0 degli anni sessanta e nella prima met\u00e0 degli anni settanta, in occasione del 4 novembre, il movimento radicale, gruppi dell'estrema sinistra e gruppi appartenenti al \"cattolicesimo dissidente\" hanno dato vita a contestazioni per chiedere il riconoscimento del diritto all'obiezione di coscienza o per attaccare in generale l'istituzione militare.\nSpesso la contestazione veniva portata avanti attraverso la distribuzione di volantini o l'affissione di manifesti polemici nei confronti delle forze armate. Non di rado i contestatori venivano perseguiti per l'offesa all'onore e al prestigio delle forze armate, e per istigazione dei militari alla disobbedienza."}
{"id": "2125746", "revid": "287204", "url": "https://it.wikipedia.org/wiki?curid=2125746", "title": "Reigning Knights of Georgia", "text": "I Reigning Knights of Georgia furono una franchigia di pallacanestro della ABA 2000, con sede a Duluth, in Georgia.\nCreati nell'autunno del 2004 disputarono poche partite della stagione 2004-05 prima di dichiarare bancarotta nel febbraio del 2005."}
{"id": "2125750", "revid": "111149", "url": "https://it.wikipedia.org/wiki?curid=2125750", "title": "Calcolare", "text": ""}
{"id": "2125751", "revid": "147181", "url": "https://it.wikipedia.org/wiki?curid=2125751", "title": "Pitagorica", "text": ""}
{"id": "2125752", "revid": "147181", "url": "https://it.wikipedia.org/wiki?curid=2125752", "title": "Elevazione a potenza", "text": ""}
{"id": "2125753", "revid": "147181", "url": "https://it.wikipedia.org/wiki?curid=2125753", "title": "Einsteiniana", "text": ""}
{"id": "2125756", "revid": "767487", "url": "https://it.wikipedia.org/wiki?curid=2125756", "title": "Sanikiluaq", "text": "Sanikiluaq (Inuktikut: Sanikiluaq; \u14f4\u14c2\u146d\u14d7\u140a\u1585) \u00e8 un piccolo insediamento Inuit situato all'interno della Baia di Hudson, sulle Isole Belcher, nella Regione di Qikiqtaaluk del Nunavut, in Canada.\nEconomia.\nServizi.\nSanikiluaq e la comunit\u00e0 pi\u00f9 meridionale di tutto il territorio, e per i trasporti \u00e8 servita dal Sanikiluaq Airport. I voli sono tre ogni settimana e sono gestiti dalla Air Inuit e dalla Kivalliq Air con partenza da Winnipeg, in Manitoba. Vi \u00e8 anche una scuola, la \"Nuiyak School\", con 23 insegnanti e ben 302 studenti. \nPopolazione.\nSecondo il censimento del 2006, gli abitanti di Sanikiluaq erano 744, in crescita dell'8,8% rispetto ai dati precedenti del 2001.\nL'attuale sindaco della comunit\u00e0 di Sanikiluaq \u00e8 Eli Kavik."}
{"id": "2125758", "revid": "188323", "url": "https://it.wikipedia.org/wiki?curid=2125758", "title": "Suzuki TU 250 X", "text": ""}
{"id": "2125760", "revid": "80339", "url": "https://it.wikipedia.org/wiki?curid=2125760", "title": "Bystrinskij", "text": ""}
{"id": "2125761", "revid": "287204", "url": "https://it.wikipedia.org/wiki?curid=2125761", "title": "Indiana Legends", "text": "Gli Indiana Legends furono una franchigia di pallacanestro della ABA 2000, con sede a Indianapolis.\nTra i fondatori della nuova ABA disputarono due stagioni, nella prima delle quali raggiunsero le semifinali, persa poi contro i futuri campioni dei Detroit Dogs, sciogliendosi al termine della stagione 2001-02."}
{"id": "2125772", "revid": "287204", "url": "https://it.wikipedia.org/wiki?curid=2125772", "title": "Memphis Houn'Dawgs", "text": "I Memphis Houn'Dawgs furono una franchigia di pallacanestro della ABA 2000, con sede a Memphis, nel Tennessee.\nTra i fondatori della nuova ABA disputarono la stagione 2000-2001, venendo eliminati al primo turno dei play-off dagli Indiana Legends.\nSi sciolsero al termine della stessa stagione."}
{"id": "2125773", "revid": "287204", "url": "https://it.wikipedia.org/wiki?curid=2125773", "title": "San Diego WildFire", "text": "I San Diego WildFire furono una franchigia di pallacanestro della ABA 2000, con sede a San Diego, California.\nTra le squadre fondatrici della nuova ABA disput\u00f2 la stagione 2000-01, chiudendo la \"regular season\" con un record di 8-32, e cambiando tre allenatori nel corso della stagione. Vennero eliminati al primo turno dei play-off dai Chicago Skyliners, poi finalisti.\nSi sciolsero al termine della stessa stagione."}
{"id": "2125774", "revid": "666668", "url": "https://it.wikipedia.org/wiki?curid=2125774", "title": "Taloyoak", "text": "Taloyoak o Talurjuaq (Inuktitut: Talurjuaq; \u1455\u14d7\u1550\u152a\u140a\u1550\u1483, nota anche come Spence Bay fino al 1\u00ba luglio 1992) \u00e8 un piccolo insediamento inuit posto nella Boothia, pi\u00f9 precisamente nella Regione di Kitikmeot, nel territorio canadese del Nunavut. La comunit\u00e0 \u00e8 raggiungibile solamente via aereo e grazie ai cargo annuali.\nPopolazione.\nSecondo i dati del censimento del 2006 la popolazione era di 809 abitanti, con una crescita del 12,4% rispetto agli ultimi dati del 2001.\nLe lingue principali parlate nella comunit\u00e0 sono quelle inuktitut e inglese."}
{"id": "2125776", "revid": "287204", "url": "https://it.wikipedia.org/wiki?curid=2125776", "title": "Tampa Bay ThunderDawgs", "text": "I Tampa Bay ThunderDawgs furono una franchigia di pallacanestro della ABA 2000, con sede a St. Petersburg, in Florida.\nTra i fondatori della nuova ABA disputarono la stagione 2000-01, venendo eliminati al primo turno dei play-off dai Detroit Dogs, poi campioni.\nSi sciolsero al termine della stessa stagione."}
{"id": "2125777", "revid": "834", "url": "https://it.wikipedia.org/wiki?curid=2125777", "title": "St. Petersburg, Florida", "text": ""}
{"id": "2125778", "revid": "729019", "url": "https://it.wikipedia.org/wiki?curid=2125778", "title": "Marcadet-Poissonniers", "text": "Marcadet-Poissonniers \u00e8 una stazione della metropolitana di Parigi sulle linee 4 e 12, situata nel XVIII arrondissement.\nLa stazione.\nIn origine, vi erano due stazioni distinte:\nA seguito dell'incorporazione di questa Compagnia nella Compagnie du chemin de fer m\u00e9tropolitain de Paris, avvenuta nel 1930, venne costruito un corridoio di collegamento fra le due stazioni. All'apertura, il 25 agosto 1931, la stazione venne denominata con il nome attuale di Marcadet-Poissonniers.\nEssa porta il nome di due strade:"}
{"id": "2125783", "revid": "287204", "url": "https://it.wikipedia.org/wiki?curid=2125783", "title": "Phoenix Eclipse", "text": "I Phoenix Eclipse furono una franchigia di pallacanestro della ABA 2000, con sede a Phoenix, in Arizona.\nNati nell'autunno del 2001, disputarono la stagione 2001-02, venendo eliminati nelle semifinali dei play-off dai Southern California Surf.\nSi sciolsero al termine della stessa stagione."}
{"id": "2125792", "revid": "287204", "url": "https://it.wikipedia.org/wiki?curid=2125792", "title": "Kentucky Pro Cats", "text": "I Kentucky Pro Cats furono una franchigia di pallacanestro della ABA 2000, con sede a Covington, nel Kentucky.\nNati nell'autunno del 2001, disputarono la stagione 2001-02, venendo eliminati al primo turno dei play-off dai Southern California Surf, poi finalisti.\nSi sciolsero al termine della stessa stagione."}
{"id": "2125794", "revid": "1452073", "url": "https://it.wikipedia.org/wiki?curid=2125794", "title": "Elika", "text": "Elika \u00e8 un personaggio immaginario della serie di videogiochi \"Prince of Persia\". Appare per la prima volta come co-protagonista nel settimo capitolo, \"Prince of Persia\".\nIl personaggio.\nAspetto.\nElika \u00e8 una ragazza alta, longilinea ed atletica, dalla pelle ambrata, con capelli ed occhi castani. Vestita di abiti preziosi e ricamati in oro a risaltare il suo ruolo di principessa, indossa una camicia scollata e ristretta ed un paio di calzoni che le arrivano alle ginocchia. In contrasto con l'eleganza degli abiti, Elika non indossa calzature di sorta, rimanendo a piedi nudi.\nCarattere e personalit\u00e0.\nElika possiede un carattere estremamente combattivo, testardo e risoluto; durante la lotta ad Ahriman non si concede alcuna pausa se non nei brevi discorsi con il Principe. Nonostante questo, a volte si rivela essere umile e insicura.\nBiografia.\n\"Elika\" \u00e8 principessa e ultima discendente di un popolo che vive nel luogo in cui \u00e8 imprigionato il dio del caos Ahriman. Per un intero millennio, la popolazione del regno \u00e8 stata dedita a impedire la fuga di Ahriman ma lentamente il regno si spopol\u00f2 e rimase abitato solo da Elika, i genitori e alcuni servitori. Il padre, dopo la morte della moglie, pian piano perde la fiducia nel loro dovere e si addolora ogni giorno, sempre pi\u00f9. Un giorno Elika, cercando di raggiungere il tempio dove \u00e8 rinchiuso Ahriman, muore. Il padre, per ridarle la vita, stringe un patto con Ahriman; spezza le catene della sua prigionia e, in cambio, il dio del male ridona la vita a Elika e trasforma il padre in uno dei suoi soldati.\nElika ripudia l'atto del padre e, incontratasi col protagonista, cerca di rimediare al disastro e impedire la totale liberazione di Ahriman. Infine insieme sconfiggono i gi\u00e0 liberi generali corrotti di Ahriman: Il Cacciatore, L'Alchimista, La Concubina e Il Guerriero, e liberano dalla Corruzione le terre da loro protette.\nInsieme tornano al Tempio ed Elika bonifica anche i territori all'interno del Tempio, rinchiudendo Ahriman. Imprigionatolo, il patto con il padre si rompe ed Elika spira. Il Principe, disperato e incredulo, non tollera questa morte e spezza ancora le catene di Ahriman ridando la vita a Elika. Elika e il Principe si allontanano dal Tempio mentre Ahriman lo distrugge, riporta la corruzione nel regno e si libera definitivamente.\nAbilit\u00e0.\nElika \u00e8 dotata di un'agilit\u00e0 fuori dal comune: \u00e8 in grado di scalare colonne, effettuare salti molto pi\u00f9 lunghi del normale e correre sui muri in altezza ed in lunghezza ripetutamente. \u00c8 inoltre in grado di sfruttare crepe su muri per scalarli e piloni su cui oscillare e saltare.\nPoteri donati da Ormazd.\nDopo la liberazione di Ahriman Elika, in qualit\u00e0 di Ahura, riceve poteri dal dio del bene Ormazd, per combattere il dio del male Ahriman.\nBonifica.\nQuando raggiunge un suolo fertile, Elika ha il potere di concentrare la sua energia e bonificare la terra, liberandola cos\u00ec dalla Corruzione di Ahriman.\nOrientamento.\nSe si seleziona una destinazione sulla mappa, Elika pu\u00f2 mostrare il percorso per raggiungerla.\nAiuto Salto.\nDurante i salti, il Principe pu\u00f2 chiedere a Elika di usare i suoi poteri per prolungarlo.\nAiuto Morte.\nSe il Principe sta per morire, Elika lo salver\u00e0. Questo avviene automaticamente e funziona se si sta precipitando o in punto di morte durante i combattimenti.\nTeletrasporto.\nElika \u00e8 in grado di teletrasportare se stessa ed il Principe in un Suolo fertile bonificato o al tempio. I poteri di teletrasporto di Elika, tuttavia, funzionano solo se lei e il Principe si trovano su un terreno bonificato, poich\u00e9 la Corruzione di Ahriman le impedisce di usare questo incantesimo nelle terre corrotte.\nAttivazione e Utilizzo Lastre.\nElika pu\u00f2 attivare i poteri delle lastre che racchiudono alcuni poteri di Ormazd a patto che le loro matrici originali presenti al tempio siano illuminate (lo sono in caso di fuga di Ahriman). Queste attivano le altre presenti nel regno che potranno essere utilizzate venendo toccate da Elika.\nLe lastre sono quattro ed ognuna concede a chi la utilizza un potere diverso.\nIl Passo di Ormazd.\nQuesto potere \u00e8 utilizzabile toccando una lastra color rosso e consente al principe e ad Elika di effettuare salti estremamente lunghi.\nLe Ali di Ormazd.\nQuesto potere \u00e8 utilizzabile toccando una lastra color giallo e consente al principe e ad Elika di volare in un percorso gi\u00e0 definito per pochi secondi.\nLa Mano di Ormazd.\nQuesto potere \u00e8 utilizzabile toccando una lastra color blu e consente al principe e ad Elika di afferrare sporgenze o lastre lontane.\nIl Respiro di Ormazd.\nQuesto potere \u00e8 utilizzabile toccando una lastra color verde e consente al principe e ad Elika di camminare su superfici verticali ed oblique come fossero orizzontali."}
{"id": "2125795", "revid": "330345", "url": "https://it.wikipedia.org/wiki?curid=2125795", "title": "Head of State - Capo dello Stato", "text": ""}
{"id": "2125796", "revid": "729019", "url": "https://it.wikipedia.org/wiki?curid=2125796", "title": "Ch\u00e2teau Rouge (metropolitana di Parigi)", "text": "Ch\u00e2teau Rouge \u00e8 una stazione della linea 4 della metropolitana di Parigi ed \u00e8 ubicata nel XVIII arrondissement.\nLa stazione.\nLa stazione \u00e8 sita nel quartiere di \"Ch\u00e2teau Rouge\" dal quale ha mutuato il nome."}
{"id": "2125801", "revid": "599013", "url": "https://it.wikipedia.org/wiki?curid=2125801", "title": "Peter Kj\u00e6r", "text": "Carriera.\nGiocatore.\nClub.\nPeter Kj\u00e6r inizi\u00f2 la sua carriera nelle giovanili del Fredericia FF, iniziando a giocare tra i professionisti nel 1983 con il Vejle Boldklub, prima di passare al Silkeborg IF nel 1993. Fece poi una piccola parentesi, nel 2001, in Turchia, dove gioc\u00f2 per il Be\u015fikta\u015f prima di chiudere la carriera nell', dove rimase dal 2001 al 2003.\nNazionale.\nPeter Kj\u00e6r rappresent\u00f2 la Nazionale danese in quattro incontri, debuttando all'et\u00e0 di 35 anni il 25 aprile 2001, nel match d'addio di Peter Schmeichel.\nKj\u00e6r fu inoltre incluso nelle liste dei convocati della squadra danese per i mondiali di calcio di e e per il .\nDirigente.\n\u00c8 il direttore sportivo del club danese del Silkeborg IF."}
{"id": "2125805", "revid": "1543377", "url": "https://it.wikipedia.org/wiki?curid=2125805", "title": "Whale Cove", "text": "Whale Cove (Inuktikut: Tikirarjuaq; \u144e\u146d\u154b\u1550\u152a\u140a\u1585; che significa \"punto lontano\") \u00e8 un piccolo insediamento Inuit situato a circa 72\u00a0km a sud di Rankin Inlet, e 161\u00a0km a nord di Arviat, nella Regione di Kivalliq, nel territorio del Nunavut, in Canada, sulla costa occidentale della Baia di Hudson.\nLa comunit\u00e0 deve il proprio nome alla grande quantit\u00e0 di beluga che navigano in queste acque. La maggior parte degli abitanti utilizza questi animali per ricavarne olio e cibo. Whale Cove, che anticamente era suddivisa in tre trib\u00f9 distinte inuit, \u00e8 una comunit\u00e0 relativamente tradizionale: un 99% di Inuit che ancora indossano pellicce, mangiano carne e pesce crudo e utilizzano ancora per muoversi le slitte.\nLa regione \u00e8 tipicamente da Tundra, con una grande presenza di rocce, muschi e licheni. Inoltre la localit\u00e0 \u00e8 spesso sulla rotta di migrazione degli orsi polari.\nNel censimento del 2006, gli abitanti di Whale Cove erano 353, con una crescita del 15,7% rispetto al 2001."}
{"id": "2125810", "revid": "318358", "url": "https://it.wikipedia.org/wiki?curid=2125810", "title": "Museo civico di storia naturale (Carmagnola)", "text": "Il Museo Civico di Storia Naturale di Carmagnola, \u00e8 stato fondato nel 1973 ed aperto al pubblico nel 1976, ed \u00e8 uno dei pi\u00f9 importanti musei naturalistici piemontesi.\nStoria.\nIl museo, originariamente situato in piazza S. Agostino, ebbe come nucleo costitutivo alcuni reperti storici di Giacinto Carena e raccolte donate da Giovanni Boano (ornitologia), Gianfranco Curletti (mineralogia), Gianni Delmastro (ittiologia), e successivamente da Sergio Perrone (molluschi fossili pliocenici), Vittorio Peracino e Paolo Durio (mammiferi e uccelli), Pier Franco Cavazzuti e Domenico Gianasso (coleotteri), Mario Strani (lepidotteri tropicali).\nNel 1990 il museo venne trasferito nella sua sede attuale, situata nel parco della Cascina Vigna.\nL'attivit\u00e0 di espansione \u00e8 in seguito continuata con l'acquisizione delle raccolte di Roberto Sindaco (erpetologia e teriologia), delle collezioni entomologiche di Sergio Rastelli, Roberto Pescarolo, Camillo Forte, Orlando Cantamessa, della raccolta di fossili pliocenici di Carlo Bosso e della collezione di lepidotteri di Walter Scarafiotti.\nIl museo \u201cdispone inoltre di erbari, una collezione aracnologica di 70 esemplari, una carcinologia di 100 pezzi, diorami (\u2026) e di un plastico relativo ad aree limitrofe al territorio di Carmagnola\u201d.\nL'istituzione \u00e8 inoltre dotata di una biblioteca specializzata (con un migliaio di testi, di cui si occupa Gianni Delmastro), e di un laboratorio scientifico per la preparazione degli animali.\nAttualmente, il direttore del museo \u00e8 Giovanni Boano.\nPresso il Museo hanno sede il Gruppo Piemontese Studi Ornitologici (GPSO) e l'Associazione Naturalistica Piemontese (ANP).\nSistemazione attuale.\nLe raccolte sono suddivise nelle seguenti sezioni:"}
{"id": "2125817", "revid": "1776051", "url": "https://it.wikipedia.org/wiki?curid=2125817", "title": "Kane Hodder", "text": ""}
{"id": "2125820", "revid": "216538", "url": "https://it.wikipedia.org/wiki?curid=2125820", "title": "The fan - Il mito", "text": ""}
{"id": "2125824", "revid": "86599", "url": "https://it.wikipedia.org/wiki?curid=2125824", "title": "133296 Federicotosi", "text": "133296 Federicotosi \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a e da un'eccentricit\u00e0 di 0,1511675, inclinata di 25,04322\u00b0 rispetto all'eclittica.\nL'asteroide \u00e8 dedicato all'astronomo italiano Federico Tosi."}
{"id": "2125827", "revid": "713168", "url": "https://it.wikipedia.org/wiki?curid=2125827", "title": "I\u00f1igo V\u00e9lez de Guevara", "text": "Consigliere di Filippo IV, fu ambasciatore in Inghilterra e Roma, e Vicer\u00e9 di Napoli.\nFamiglia.\nFiglio di I\u00f1igo V\u00e9lez de Guevara y Tassis, 7\u00ba conte di O\u00f1ate e Caterina Velez. Suo fratello minore Beltr\u00e1n, fu vicer\u00e9 di Sardegna.\nSpos\u00f2 Antonia Manrique de la Cerda e aveva due figlie:\nRestaurazione spagnola nel regno di Napoli.\nDiplomatico raffinato, cinico ed esperto fu ambasciatore spagnolo a Roma presso il Papa; seguiva attentamente le vicende napoletane, attraverso le trattative a Roma tra i popolani ed i francesi, informando don Giovanni d'Austria.\nIl 1\u00ba marzo 1648 sbarca a Napoli.\nVicer\u00e9 di Napoli dal 2 marzo 1648 al 10 novembre 1653.\nSoppressa la Real Repubblica Napoletana, affianc\u00f2 don Giovanni d'Austria nell'opera di restaurazione della monarchia spagnola, con una repressione mirata solo ai capipopolo, in modo graduale.\nL'azione del Conte O\u00f1ate non fu solo repressiva, ma fece anche riprendere la cultura, riavviando le universit\u00e0, ma pur sempre di restaurazione pre-rivoluzionaria cio\u00e8 impregnata di ortodossia cattolica e fedelt\u00e0 alla monarchia spagnola, per questa opera si serv\u00ec dei gesuiti, favorendoli, e del cardinale Ascanio Filomarino, in sostanza la sua attivit\u00e0 era l'incontro delle ali moderate del popolo e della nobilt\u00e0 intorno alla corona e che le grazie concesse dopo il 6 aprile con dovevano influenzare lo Stato prerivoluzionario.\nAl suo ritorno in Spagna fu nominato consigliere di stato e insignito del titolo di marchese de Guevara.\nNel 1658 fu nominato governatore di Milano, ma nello stesso anno mor\u00ec."}
{"id": "2125829", "revid": "177966", "url": "https://it.wikipedia.org/wiki?curid=2125829", "title": "Chiesa di San Procolo (Verona)", "text": "La chiesa di San Procolo \u00e8 un luogo di culto cattolico che sorge lungo piazza San Zeno, nell'omonimo quartiere di Verona; fa parte della diocesi di Verona.\nStoria.\nLa chiesa venne edificata tra il V e il VI secolo sopra un'antica necropoli, lungo la via Gallica e al di fuori dalle mura romane di Verona, per contenere le spoglie del quarto vescovo di Verona, Procolo. Il primo documento in cui essa viene citata \u00e8 per\u00f2 datato 846, inserita in una lista di chiese restaurate o edificate dal poliedrico arcidiacono veronese Pacifico. L'edificio originario era lungo circa 32 metri e largo 11, dotato di un impianto planimetrico ad aula unica terminante con un'abside; la pavimentazione, ancora parzialmente conservata era in battuto di malta, le fondazioni a sacco con ciottoli di fiume legati da malta e le pareti, o almeno le parti che si sono conservate, in mattoni di laterizio e ciottoli disposti in corsi regolari.\nNell'XI secolo l'edificio venne dotato di una cripta alla quale si poteva accedere mediante un'ampia scalinata centrale, ma le trasformazioni maggiori si ebbero nel secolo successivo, a seguito del terribile terremoto del 1117: la cripta venne ampliata e la chiesa allungata di 6 metri fino alla facciata attuale, che fu realizzata in forma romaniche.\nNel corso del tempo sub\u00ec diverse altre trasformazioni: tra il XIII e il XIV secolo furono realizzati diversi affreschi; nel 1392 venne posta una pregevole statua raffigurante Procolo, opera Giovanni di Rigino; nel XV secolo venne costruito un porticato lungo il fianco destro, parzialmente chiuso nel XVIII secolo; infine nel corso del XVI secolo venne realizzato un nuovo accesso alla cripta.\nNel 1806 cess\u00f2 di essere una chiesa parrocchiale e venne destinata ad altre funzioni, per cui le opere di manutenzione si fecero sempre meno frequenti. Alcuni interventi di restauro vennero effettuati solo nel 1951 e nel 1978, ma il principale ebbe luogo tra il 1984 e il 1988, durante il quale si effettuarono scavi archeologici che consentirono di aumentare lo stato della conoscenza su questo importante edificio di culto.\nDescrizione.\nLa facciata a capanna si caratterizza per un piccolo protiro che protegge l'ingresso e per le due bifore ai lati, risalenti al XII secolo. L'interno \u00e8 ad aula a navata unica, con due altari posti in prossimit\u00e0 della controfacciata: quello destro contenente le reliquie dei santi Procolo e Agapito e quello di sinistra con le reliquie dei santi Euprepio e Cricino. Poco pi\u00f9 avanti, sulla parete sinistra, si trovano le antiche ante dell'organo di San Zeno, databili all'incirca al 1490, sulle quali sono raffigurati \"San Zeno, San Benedetto e l'Annunciazione\", inseriti in un'architettura dipinta. Poco oltre vi \u00e8 \"Sant'Elena adora la croce\", opera del 1741 di Giambettino Cignaroli, mentre dietro l'altare maggiore trova spazio invece l\"Ultima Cena\" di Giorgio Anselmi, del 1764, il quale dipinse anche \"San Biagio che guarisce gli infermi\", posto sulla parete destra. All'interno della chiesa si trova anche un'importante opera scultorea del tardo medioevo veronese: la statua in tufo di Avesa raffigurante san Procolo, rappresentato benedicente e seduto in trono, realizzata nel 1392 da Giovanni di Rigino e situata nel presbiterio.\nLungo la scalinata di accesso alla cripta si pu\u00f2 ammirare un'area archeologica emersa dagli scavi avvenuti alla fine degli anni settanta e in concomitanza con i lavori di restauro del 1984-1988: in particolare si possono vedere alcune tombe della necropoli romana, datate tra il I e il III secolo d.C., altre tombe di et\u00e0 tardo antica, del IV e V secolo, e i resti dell'impianto originario della chiesa paleocristiana del V o VI secolo. La cripta \u00e8 suddivisa in tre navate da due file di archeggiature a tutto sesto, impostate su sei colonne centrali che sorreggono la copertura a volte a crociera. Le colonne sono contraddistinte da capitelli di reimpiego la cui provenienza non \u00e8 conosciuta, databili i pi\u00f9 antichi all'VIII secolo ma per la maggior parte realizzati nel IX e X secolo. L'altare maggiore \u00e8 dedicato ai Santi Cosma e Damiano e datato 1695; sulle pareti vi sono diversi lacerti di affresco realizzati tra il XII e XIV secolo."}
{"id": "2125830", "revid": "1318658", "url": "https://it.wikipedia.org/wiki?curid=2125830", "title": "Gare du Nord (metropolitana di Parigi)", "text": "Gare du Nord \u00e8 una stazione della metropolitana di Parigi sulle linee 4 e 5, sita nel X \"arrondissement\".\nLa stazione.\nLa stazione porta il nome della gare du Nord, stazione della rete SNCF alla quale \u00e8 collegata. Nel 2004, questa stazione fu la pi\u00f9 trafficata dell'intera rete della Metropolitana di Parigi con 36,24 milioni di passeggeri.\nLa stazione \u00e8 collegata con le linee RER B, D e E del R\u00e9seau express r\u00e9gional di Parigi."}
{"id": "2125837", "revid": "775372", "url": "https://it.wikipedia.org/wiki?curid=2125837", "title": "Monastero della Grande Lavra", "text": "Il monastero della Grande Lavra () o Grande Laura di sant'Atanasio \u00e8 il pi\u00f9 grande e il pi\u00f9 antico dei venti monasteri ortodossi della Repubblica del Monte Athos, e occupa il primo posto nella gerarchia cenobitica della \"Montagna Santa\". Posto all'estremo sud della penisola, \u00e8 dedicato a Sant'Atanasio l'Atonita, che fu il fondatore del monastero e che per\u00ec tragicamente mentre stava edificando la chiesa del monastero.\nLe skita rumena di San Giovanni Battista e greca di \"Kavsokalyvia\", Sant'Anna Maggiore e Sant'Anna Minore sono soggette a questo monastero.\nNel 2000 vi si contavano 362 monaci.\nStoria.\nIl monastero fu fondato nel 963 da Sant'Atanasio, con l'aiuto dell'imperatore bizantino Niceforo II.\nArchitettura.\nIl monastero \u00e8 costruito sotto la forma di una cittadella fortificata. \u00c8 lungo circa 250 metri e largo 80, a una altezza di 160 metri sul livello del mare. La cinta muraria conta quindici torri e all'interno vi si trovano trentasette cappelle. \nIl \"Katholikon\" (la chiesa principale), fu uno dei primi edifici costruiti. \u00c8 un edificio a duomo su quattro colonne, che nel tempo \u00e8 stato modificato per assumere la forma a croce. La chiesa fu inizialmente dedicata all'Annunciazione di Maria. Nel XV secolo venne dedicata al santo fondatore la cui tomba \u00e8 collocata all'interno dell'edificio nella cappella dei \"Quaranta martiri\". Gli affreschi sono di Teofane di Creta, vi sono custodite quattro icone regali dall'imperatore Andronico I Comneno, detto \"Andronik\u00f2s\".\nPatrimonio artistico.\nOltre ai citati affreschi e icone, la biblioteca del monastero conta 2046 manoscritti, 165 \"codex\" e 30.000 libri stampati.\nManuscritti: "}
{"id": "2125841", "revid": "767487", "url": "https://it.wikipedia.org/wiki?curid=2125841", "title": "KMD (gruppo musicale)", "text": "La KMD (\"Kausing Much Damage\", o \"A Positive Kause in a Much Damaged Society\") era una formazione hip hop attiva negli anni 90, conosciuta per avere lanciato il rapper e produttore MF DOOM, al tempo conosciuto come Zev Love X. Gli altri membri del gruppo erano il fratello minore di Zev Love X, DJ Subroc e Rodan, che venne per\u00f2 presto sostituito da Onyx the Birthstone Kid, avendo deciso di lasciare il gruppo per completare la sua educazione scolastica.\nBiografia.\nDopo un cameo sulla canzone \"The Gas Face\", dei 3rd Bass, il trio realizza l'acclamato debutto, \"Mr. Hood\". L'orientamento politico delle tracce li colloca nel solco di artisti come i Brand Nubian, che compaiono anche nell'album stesso; nonostante questo, l'approccio \u00e8 certamente pi\u00f9 ironico e rilassato ed il disco \u00e8 pieno di riferimento a ricordi di infanzia, come nel singolo \"Humrush\", che contiene una registrazione vocale di Bert di \"Sesame Street\".\nIl gruppo registr\u00f2 in seguito un secondo album, intitolato \"Black Bastards\" nel 1993. L'album viene archiviato per anni a causa di una controversia riguardante la grafica di copertina. Dopo la scomparsa prematura di Subroc, a causa di un incidente stradale di cui rimase vittima, Zev scomparve dalle scene, per ricomparirvi solo anni dopo, con la nuova identit\u00e0 di MF DOOM."}
{"id": "2125842", "revid": "6923", "url": "https://it.wikipedia.org/wiki?curid=2125842", "title": "Edinburg (Texas)", "text": "Edinburg \u00e8 una citt\u00e0 e capoluogo della contea di Hidalgo, Texas, Stati Uniti. La popolazione era di abitanti al censimento del 2010, e nel 2019 la popolazione stimata era di abitanti, rendendola la seconda citt\u00e0 pi\u00f9 grande della contea di Hidalgo e la terza citt\u00e0 pi\u00f9 grande della regione della valle del Rio Grande.\nEdinburg fa parte delle aree metropolitane di McAllen-Edinburg-Mission e Reynosa-McAllen.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nNel 1908, John Closner, William Briggs, Argyle McAllen, Plutarco de la Vi\u00f1a e Dennis B. Chapin decisero di fondare un insediamento in questa localit\u00e0. La piazza del paese si trovava all'attuale incrocio tra la U.S. Route 281 e la State Highway 107. La citt\u00e0 \u00e8 stata chiamata \"Chapin\", in onore di uno dei fondatori. Un mito locale narra che Edinburg divenne il capoluogo della contea di Hidalgo in una drammatica operazione segreta notturna in cui i documenti della contea furono rubati dal precedente capoluogo. Tuttavia, i documenti storici mostrano ragioni pi\u00f9 pratiche. Il tribunale della contea di Hidalgo del 1886 nella citt\u00e0 di Hidalgo era spesso esposto al pericolo di inondazioni perch\u00e9 si trovava a pochi metri dalle rive del Rio Grande. Inoltre, all'epoca la contea aveva una superficie di ottanta miglia e la legge statale richiedeva che il tribunale fosse vicino al centro geografico di una contea. Un tribunale in legno \u00e8 stato progettato e costruito accanto alla piazza del tribunale di Chapin nel 1908; la costruzione di un grande tribunale all'interno della piazza inizi\u00f2 nel 1910 sotto la supervisione dei costruttori di San Antonio e una partnership della San Antonio Architects. Quando Dennis Chapin fu coinvolto nella sparatoria dove Oscar J. Rountree perse la vita al Dan Breen Saloon di San Antonio, la comunit\u00e0 ha cambiato il suo nome in \"Edinburg\" per onorare John Young, un importante uomo d'affari nato a Edimburgo (\"Edinburg\" in inglese), in Scozia. La citt\u00e0 fu ufficialmente rinominata nel 1911 e incorporata nel 1919.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "2125843", "revid": "7459", "url": "https://it.wikipedia.org/wiki?curid=2125843", "title": "Monastero della Grande Laura", "text": ""}
{"id": "2125844", "revid": "121665057", "url": "https://it.wikipedia.org/wiki?curid=2125844", "title": "Ferrante de Gemmis", "text": "Vita.\nFiglio del Barone di Castel Foce Tommaso de Gemmis e di Francesca Bruni dei baroni di Cannavalle, fu fratello di Gioacchino de Gemmis, rettore dell'Universit\u00e0 di Altamura, di Giuseppe de Gemmis, Presidente della Regia Camera della Sommaria, e di Giovanni Andrea, Consigliere della Suprema Corte di Giustizia. All'et\u00e0 di undici anni si trasfer\u00ec nella capitale Napoli affidato al prozio, il potente Ministro Ferrante Maddalena, dove studi\u00f2 dai pi\u00f9 prestigiosi precettori dell'epoca. Fu allievo dell'abate Antonio Genovesi, di cui divenne amico e con cui mantenne una cospicua corrispondenza epistolare raccolta nelle \"Lettere familiari\" del celebre illuminista.\nLaureatosi in diritto all'Universit\u00e0 di Napoli, il ministro Maddalena lo introdusse negli ambienti pi\u00f9 esclusivi della corte partenopea istituendolo erede universale con la clausola di aggiungere il suo cognome, obbligo mai rispettato dai discendenti. Morto il prozio nel 1752, fu nominato dal sovrano giudice a Cava de' Tirreni e fu malvisto a corte poich\u00e9 rinunzi\u00f2 alla carica per ritirarsi a Terlizzi, per stare vicino al padre malato, nel 1754. Qui si dedic\u00f2 ai suoi studi di filosofia e diede vita ad una fervida attivit\u00e0 culturale rivelandosi l'esponente primario dell'illuminismo della regione. Istitu\u00ec una \"Accademia a Terlizzi\", vero e proprio cenacolo culturale con scopo di ricerca scientifica e di attuazione pratica di conoscenze in campo agricolo\u02d0 purtroppo, non ottenendo l'approvazione Reale perch\u00e9 sospetto centro di idee liberali, l'Accademia dovette chiudere, ma gli incontri culturali proseguirono ufficiosamente per anni grazie anche all'incoraggiamento epistolare di Antonio Genovesi.\nPrese in moglie nel 1757 Caterina Lioy di Terlizzi, di nobile famiglia di orientamento massonico.\nFu governatore di Terlizzi e promosse il riscatto della citt\u00e0 dal diritto di molitura che aveva la duchessa di Giovinazzo donna Eleonora Giudice. Fond\u00f2, in questi anni, il Conservatorio delle Orfanelle nel 1769 e nello stesso anno apr\u00ec le scuole pubbliche con reale approvazione; nel 1774 fu inoltre incaricato da Ferdinando I di Borbone al riordinamento dell'amministrazione della Citt\u00e0, che fu divisa in tre ceti in base ai ranghi.\nEbbe sette figli, tra cui Tommaso de Gemmis Maddalena, capitano dei R. R. eserciti e governatore militare di Terlizzi; Elisabetta, moglie di Giuseppe de Samuele Cagnazzi, fratello del celebre Luca de Samuele Cagnazzi; Cecilia, sposatasi con Pietro Lupis e Giuseppe, sposato a Donna Maria de Introna, dalla cui discendenza avr\u00e0 origine il ramo di Gennaro de Gemmis.\nMor\u00ec a Terlizzi, largamente stimato, il 21 aprile 1803, e fu sepolto nella cappella nobiliare de Gemmis di Terlizzi.\nOpere.\nDe Gemmis scrisse numerose opere letterarie e filosofiche, che volle pubblicate anonime per modestia e che oggi sono andate perdute, salvo il libro storico intitolato \"Tavole cronologiche della Storia Universale\" pubblicato a Napoli nella stamperia della Soc. Letteraria e tipografica nel 1782."}
{"id": "2125851", "revid": "287204", "url": "https://it.wikipedia.org/wiki?curid=2125851", "title": "Denison (Texas)", "text": "Denison \u00e8 una citt\u00e0 della contea di Grayson nel Texas, negli Stati Uniti. Si trova a 121\u00a0km a nord di Dallas. La popolazione era di abitanti al censimento del 2010. Denison fa parte della regione del Texoma ed \u00e8 una delle due principali citt\u00e0 dell'area statistica metropolitana di Sherman-Denison. A Denison \u00e8 nato Dwight D. Eisenhower, il 34\u00ba presidente degli Stati Uniti.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nDenison \u00e8 stata fondata nel 1872 in seguito ad un accordo di collaborazione con la Missouri-Kansas-Texas Railroad (MKT), soprannominata \"Katy\", che decise di costruire un deposito in questa localit\u00e0. Deve il suo nome al facoltoso vicepresidente della Katy, George Denison. A causa del fatto che la citt\u00e0 fu fondata dove la MKT incrocia il Red River (entrambi importanti collegamenti all'epoca), divenne un importante centro commerciale del West durante il XIX secolo. Nel 1875, Doc Holliday aveva i suoi uffici a Denison.\nDurante l'invasione di fillossere nella met\u00e0 del XIX secolo, che distrusse la maggior parte delle piante di uva per la vinificazione in Europa, l'orticoltore di Denison, T.V. Munson, invent\u00f2 dei metodi per combattere l'invasione di fillossere, per questo motivo venne premiato con la Legion d'onore, nonch\u00e9 alla creazione di un gemellaggio tra le citt\u00e0 di Denison e Cognac, in Francia.\nNel 1901, la prima linea tranviaria interurbana elettrica nel Texas, la Denison and Sherman Railway, fu completata tra Denison e Sherman.\nNel 1915, l'evangelista Mordecai Ham con sede nel Kentucky tenne una riunione di risveglio a Denison, che port\u00f2 a 1.100 professioni di fede in Ges\u00f9 Cristo.\nDenison ha ospitato personaggi nobili del XX secolo come i fratelli Marx e il presidente Dwight D. Eisenhower, nato il 14 ottobre 1890 proprio a Denison.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "2125852", "revid": "93436", "url": "https://it.wikipedia.org/wiki?curid=2125852", "title": "Falstaff", "text": "Sir John Falstaff \u00e8 un personaggio di William Shakespeare, che appare nelle due parti di \"Enrico IV\" e \"Le allegre comari di Windsor\" per poi essere soltanto nominato in \"Enrico V\", dove se ne annuncia la morte.\nShakespeare lo costruisce come un personaggio comico: un gentiluomo giullare, dotato di un appetito insaziabile per il cibo, le bevande e le donne. Bugiardo e orgoglioso, non gli manca lo spirito, il che gli permette di uscire da situazioni pericolose, delicate o grottesche in cui si ritrova regolarmente. \u00c8 uno dei personaggi pi\u00f9 comici di Shakespeare, anche se fa la sua comparsa per la prima volta non in una commedia, ma in un dramma storico.\nSi ritiene che per la creazione di questo personaggio, un cavaliere grasso e vanaglorioso, il drammaturgo si sia ispirato a sir John Oldcastle, militare che guid\u00f2 le milizie inglesi durante una fase della Guerra dei cent'anni e che fu ucciso sotto il regno di Enrico V, perch\u00e9 era un lollardo.\nEdmond Malone ha affermato che il personaggio fu creato per essere impersonato da John Heminges, tuttavia non ci sono riscontri certi. Una ipotesi alternativa \u00e8 che Falstaff fu scritto per il clown Will Kempe. All'attore originale subentr\u00f2 poi John Lowin, specializzato in ruoli comici.\nFigura essenzialmente comica, Falstaff ha in s\u00e9 tuttavia anche caratteristiche pi\u00f9 profonde, con una commistione di generi che \u00e8 frequente nei drammi shakespeariani. Nel secondo atto, scena terza dell'\"Enrico V\", la sua morte, causata dal dolore per il ripudio da parte del re, \u00e8 descritta in maniera drammatica e toccante, e sebbene la narrazione della sua morte sia portata in scena da Eleanor Quickly, una locandiera con legami con il mondo criminale, le parole usate, secondo alcuni esperti, riecheggiano quelle che Platone utilizz\u00f2 per la morte di Socrate.\nIl percorso di Falstaff dalla commedia alla tragedia \u00e8 stato ripreso anche successivamente da Arrigo Boito nella stesura del libretto dell'omonima opera di Giuseppe Verdi.\nModelli per il personaggio di Falstaff possono essere riconosciuti nel Pirgopolinice del \"Miles gloriosus\" di Plauto e nel Trasone dell\"'Eunuco\" di Terenzio, archetipi di una vasta schiera di soldati, capitani e cavalieri millantatori e spacconi, ricorrenti nella storia del teatro europeo."}
{"id": "2125854", "revid": "1543377", "url": "https://it.wikipedia.org/wiki?curid=2125854", "title": "Aisin AW TF-XX SC", "text": "L'Aisin AW TF-XX SC, \u00e8 un tipo di cambio automatico prodotto dalla Aisin nello stabilimento di Anj\u014d nella prefettura di Aichi in Giappone per equipaggiare numerose autovetture sul mercato. Viene fornito a numerosi produttori automobilistici come Fiat Automobiles, General Motors, PSA, Volvo, Ford Motor Company, Mazda, Jaguar Land Rover Group e Renault.\nViene prodotto in due varianti: TF-70 SC per veicoli a trazione anteriore o integrale, motore trasversale e fino a 240 Nm di coppia massima e la TF-80 SC pi\u00f9 evoluta sempre per veicoli a trazione anteriore/integrale, motore trasversale ma fino a 450 Nm di coppia massima.\nStruttura.\nIl TF-XX SC \u00e8 disponibile dai primi anni 2000 ed \u00e8 un cambio a rotismi epicicloidali elettroattuato, con convertitore di coppia.\nLa grossa differenza rispetto ad un cambio manuale, ma anche rispetto ad un cambio robotizzato sta proprio nella parte meccanica, che nei dispositivi citati in precedenza era sempre la medesima.\nQuesti infatti sono dei classici cambi meccanici a due alberi, mentre il TF-XX SC essendo un rotismo epicicloidale, non \u00e8 dotato di alberi, bens\u00ec di una serie di ruote dentate solidali tra loro.\nQuesto grazie a dei freni idraulici, che mettendo in comunione i vari ingranaggi selezionano ogni volta un differente rapporto di trasmissione.\nPossono essere realizzati sei rapporti in avanzamento, pi\u00f9 quello di retromarcia.\nLa seconda differenza rispetto ai cambi canonici, siano essi manuali che robotizzati, risiede nell'assenza della frizione.\nQuesta infatti \u00e8 sostituita da un convertitore di coppia, che in realt\u00e0 svolge lo stesso compito, ma assicura un funzionamento decisamente pi\u00f9 progressivo, privilegiando il comfort di marcia senza rinunciare a una guida sportiva.\nInfatti il rendimento massimo dei convertitori si ha a da regimi di rotazione medi in poi.\nL'unico punto in comune con i cambi classici, sono gli attuatori.\nQuesti sono di tipo idraulico e vengono comandati dalla centralina elettronica di gestione del cambio.\nGli attuatori hanno il compito di movimentare i freni che rendono solidali gli ingranaggi, per cui in funzione del regime di rotazione del motore, la centralina comanda agli attuatori quali ruote dentate mettere in comunione, cos\u00ec da selezionare il rapporto di trasmissione migliore.\nFunzioni.\nCome in tutti i cambi automatici, le vetture munite di questa trasmissione, gestiscono la funzione automatizzata tramite un selettore, che altro non \u00e8 che la leva del cambio posta sul tunnel centrale dell'abitacolo.\nPu\u00f2 essere spostata solo in senso longitudinale e dispone di quattro posizioni.\nDi fianco alla leva sono indicate con delle lettere, le funzioni svolte dal cambio automatico.\nQueste sono P, R, N, e D.\nSpostando la leva in posizione P, si attiva la funzione \"Parking\", utilizzata solo nel caso dei parcheggi.\nNei cambi automatici \u00e8 una funzione fondamentale, poich\u00e9 il convertitore di coppia, quando il motore scende al di sotto di un certo regime, oppure \u00e8 spento, non collega il cambio all'albero a gomiti.\nCi\u00f2 dipende dalla sua struttura, ed \u00e8 un problema in caso di parcheggio in quanto la vettura non rimarr\u00e0 vincolata dagli ingranaggi del cambio e se per assurdo venisse parcheggiata senza utilizzare i freno di stazionamento, in caso di strada con pendenza, si muoverebbe in direzione della stessa.\nA questo proposito, la funzione \"Parking\" innesta una frizione che rende solidali albero a gomito e cambio, e selezionando al tempo stesso la prima marcia o la retromarcia, a seconda che la pendenza della strada sia verso l'avantreno o verso il retrotreno.\nLa posizione R, indica la funzione \"Reverse\".\nConsiste nell'innesto della retromarcia.\nL'altra funzione \u00e8 la D, ossia \"Drive\" nel quale si ha la totale gestione della vettura da parte della trasmissione.\nQuesta funzione serve infatti per utilizzare la modalit\u00e0 di cambio automatico, perci\u00f2 l'auto seleziona il rapporto di trasmissione pi\u00f9 appropriato, perci\u00f2 chi guida deve curarsi solo di gestire acceleratore, freno e sterzo.\nLa quarta funzione \u00e8 identificata dalla lettera N, cio\u00e8 \"Neutral\" in cui si ottiene lo stesso effetto che si avrebbe in un cambio classico nella posizione di folle (non esiste dunque collegamento tra trasmissione e motore).\nLa modalit\u00e0 di utilizzo \"Comfort\" privilegia una marcia confortevole, anche se si comporta come un cambio autoadattativo, in quanto in funzione della corsa dell'acceleratore e del regime del motore, anticipa o posticipa i cambi marcia, nonch\u00e9 il tempo di innesto.\nCambio sequenziale.\nLa modalit\u00e0 \"Sequenziale\" \u00e8 attuabile attraverso due sistemi di comando, ossia la leva del cambio e un paio di palette poste dietro lo sterzo.\nNel primo caso basta spostare la leva verso destra.\nIn questo modo si disabilita la funzione di cambio automatico, perci\u00f2 sar\u00e0 il pilota a decidere quando cambiare marcia e quale rapporto innestare.\nPer innestare un rapporto in progressione, baster\u00e0 spingere la leva in avanti, ossia verso la plancia, viceversa se si desidera scalare.\nOgni volta che si spinge la leva si innesta un diverso rapporto del cambio.\nEssendo ora un cambio sequenziale, non sar\u00e0 possibile innestare una marcia in modo non progressivo.\nSignifica che nel caso si volesse scalare direttamente dalla sesta alla quarta ad esempio, non lo si potrebbe fare senza passare prima per la quinta.\nLo stesso vale in caso di progressione.\nUn secondo metodo per l'utilizzo del cambio sequenziale consiste nelle palette poste dietro il volante. Ogni volta che si preme la leva di destra, si innesta una marcia in progressione, mentre compiendo la stessa manovra sulla leva sinistra si scala una marcia.\nAltre funzioni.\nSono disponibili le funzioni \"Sport\" e \"Winter\" attivabili premendo il tasto D.\nPremendolo una prima volta si inserisce la funzione \"Sport\".\nIl cambio funziona sempre in modalit\u00e0 automatica, ma viene attivata una mappa della centralina, studiata per rendere le cambiate pi\u00f9 rapide e farle avvenire a regimi di rotazione del motore pi\u00f9 alti.\nIn sostanza il cambio privilegia una guida sportiva, anche se comunque non \u00e8 il pilota deve curarsi delle cambiate.\nSe si preme pi\u00f9 a lungo il tasto D, si attiva la funzione \"Winter\".\nQuesta funzione \u00e8 molto utile in caso di strada sdrucciolevole, perci\u00f2 non \u00e8 studiata per alte andature, bens\u00ec in casi estremi come ad esempio strade innevate o fangose, oppure molto bagnate.\nIn questi casi il manto stradale non offre una aderenza ottimale agli pneumatici, dunque il cambio seleziona i rapporti pi\u00f9 idonei per riuscire a trasferire la potenza dal motore alle ruote ed evitare pattinamenti delle stesse.\nIl sistema di gestione elettronica del TF-XX SC, dispone inoltre di sistemi di monitorizzazione del percorso.\nI principali sono stati definiti \"Up &amp; Down Slope\" e \"Cornering\": il loro scopo \u00e8 quello di decodificare lo stato della strada che si percorre.\nIn particolare viene rilevata la sua pendenza e la natura dell'asfalto, cos\u00ec da selezionare il rapporto di trasmissione pi\u00f9 appropriato per affrontarlo, ma anche il regime di rotazione al quale innestare il rapporto pi\u00f9 idoneo."}
{"id": "2125856", "revid": "154893", "url": "https://it.wikipedia.org/wiki?curid=2125856", "title": "Il Salame Strolghino di Culatello", "text": ""}
{"id": "2125858", "revid": "287204", "url": "https://it.wikipedia.org/wiki?curid=2125858", "title": "Mission (Texas)", "text": "Mission \u00e8 un comune (\"city\") degli Stati Uniti d'America della contea di Hidalgo nello Stato del Texas. La popolazione era di 77.058 abitanti al censimento del 2010. Fa parte delle aree metropolitane di McAllen-Edinburg-Mission e Reynosa-McAllen.\nGeografia fisica.\nMission \u00e8 situata a (26.211402, -98.321277).\nSecondo lo United States Census Bureau, la citt\u00e0 ha una superficie totale di 88,21 km\u00b2, dei quali 88,04\u00a0km\u00b2 di territorio e 0,17\u00a0km\u00b2 di acque interne (0,2% del totale).\nStoria.\nL'insediamento di \"La Lomita\" viene creato nella zona, dove i discendenti dei primi coloni spagnoli possedevano gi\u00e0 dei ranch, dagli oblati di Maria Immacolata su una terra donatagli. Il nucleo della citt\u00e0 viene edificato attorno alla cappella intorno al 1865, nella fattoria che pi\u00f9 tardi divenne la missione.\nSociet\u00e0.\nEvoluzione demografica.\nSecondo il censimento del 2010, la popolazione era di 77.058 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'88,62% di bianchi, lo 0,68% di afroamericani, lo 0,34% di nativi americani, l'1,54% di asiatici, lo 0,02% di oceanici, il 7,43% di altre razze, e l'1,37% di due o pi\u00f9 etnie. Ispanici o latinos di qualunque razza erano l'85,41% della popolazione."}
{"id": "2125862", "revid": "106908", "url": "https://it.wikipedia.org/wiki?curid=2125862", "title": "Killeen", "text": "Killeen \u00e8 un comune (\"city\") degli Stati Uniti d'America della contea di Bell nello Stato del Texas. La popolazione era di 127,921 persone al censimento del 2010, il che la rende la ventunesima citt\u00e0 pi\u00f9 popolosa dello stato. \u00c8 una delle citt\u00e0 principali dell'area metropolitana di Killeen-Temple-Fort Hood. Nei suoi pressi sorge l'importante insediamento militare di Fort Hood.\nGeografia fisica.\nKilleen \u00e8 situata a (31.105591, \u221297.726586).\nSecondo lo United States Census Bureau, ha un'area totale di 54,2 miglia quadrate (140,5\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 127,921 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 45,1% di bianchi, il 34,1% di afroamericani, lo 0,8% di nativi americani, il 4% di asiatici, l'1,4% di oceaniani, il 7,9% di altre etnie, e il 6,7% di due o pi\u00f9 etnie. Ispanici o latinos di qualunque etnia erano il 22,9% della popolazione.\nCultura.\nIstruzione.\nGli studenti della citt\u00e0 frequentano il Killeen Independent School District.\nInfrastrutture e trasporti.\nAeroporti.\nNella citt\u00e0 \u00e8 presente il Killeen-Fort Hood Regional Airport, adiacente a Fort Hood, 1 ora in macchina da Austin e meno di tre ore da Dallas e San Antonio.\nAmministrazione.\nGemellaggi.\nKilleen \u00e8 gemellata con:"}
{"id": "2125864", "revid": "80339", "url": "https://it.wikipedia.org/wiki?curid=2125864", "title": "Pen\u017einskij", "text": ""}
{"id": "2125866", "revid": "80339", "url": "https://it.wikipedia.org/wiki?curid=2125866", "title": "Sobolevskij", "text": ""}
{"id": "2125874", "revid": "300067", "url": "https://it.wikipedia.org/wiki?curid=2125874", "title": "Wilson Chandler", "text": "Biografia.\nHa studiato alla \"Benton Harbor High School\". E' vegano dall'et\u00e0 di ventinove anni e sostenitore del veganesimo.\nCarriera.\nHa giocato per due anni a livello collegiale alla DePaul University, per poi dichiararsi eleggibile per il draft NBA 2007. \u00c8 alto 2,03\u00a0m, pesa circa 100 chili e gioca in entrambe le posizioni di ala o come guardia; \u00e8 un giocatore di grande atletismo, con una buona elevazione, qualit\u00e0 che lo rendono molto pericoloso nelle azioni in avvicinamento a canestro.\nHigh school.\nHa frequentato la Benton Harbor High School. Da junior (22,4 punti e 12 rimbalzi le sue medie quell'anno) e da \"sophomore\" venne incluso nel migliore quintetto dello Stato. Da \"senior\", le sue medie furono di 24 punti e 12 rimbalzi, conditi da 5 assist e 4 stoppate a partita.\nCollege.\nDurante la sua prima stagione a DePaul, le sue medie furono di 10,6 punti e 7,2 rimbalzi a partita. Ricevette due volte il premio come Big East Rookie of the Week.\nNella sua stagione da sophomore, le sue medie furono di 14,7 punti, 6,9 rimbalzi e 1,4 stoppate a gara.\nCarriera professionistica.\nSi rese eleggibile per il draft nell'aprile 2007; venne scelto con la 23\u00aa scelta assoluta dai New York Knicks. Ha giocato stabilmente nel quintetto titolare dei Knicks di Mike D'Antoni. Dal 21 febbraio 2011 \u00e8 passato ai Denver Nuggets."}
{"id": "2125876", "revid": "466539", "url": "https://it.wikipedia.org/wiki?curid=2125876", "title": "Antonio Gomez", "text": "Biografia.\nNapoletano d'origine, . Volontario nella prima guerra di indipendenza del 1848, emigr\u00f2 in Francia, ove si arruol\u00f2 nella Legione straniera francese prestando servizio in Algeria dal maggio 1853 al giugno del 1855. Cameriere su un piroscafo, il 7 dicembre 1855, Gomez fu condannato a Marsiglia a sei mesi di carcere per aver perso un baule affidatogli; scontata la pena nel 1856 emigr\u00f2 in Inghilterra a Birmingham e poi a Londra come garzone nel Caf\u00e9 Chantant di Leicester Square.\nIn Inghilterra ader\u00ec al movimento mazziniano e il 14 gennaio 1858, a Parigi, partecip\u00f2 con Carlo Di Rudio e Giovanni Andrea Pieri all'attentato a Napoleone III di Francia ordito da Felice Orsini. Difatti Antonio Gomez, posizionato di fronte all'Op\u00e9ra national de Paris, fu il primo a lanciare la bomba contro il corteo imperiale, immediatamente seguito nel gesto da Carlo Di Rudio e Felice Orsini. Fu arrestato poco dopo al ristorante Brogi, ove si era rifugiato.\nIl 26 febbraio 1858 fu condannato dalla corte d'Assise di Parigi per circostanze attenuanti ai lavori forzati a vita. Scont\u00f2 29 anni nel carcere della Caienna e, liberato nel marzo 1887, a seguito della grazia, si ritir\u00f2 a Napoli ove mor\u00ec, in estrema miseria, in et\u00e0 avanzata."}
{"id": "2125882", "revid": "767487", "url": "https://it.wikipedia.org/wiki?curid=2125882", "title": "Intel 8259", "text": "L'Intel 8259 \u00e8 un dispositivo usato nei sistemi elettronici digitali per la gestione delle interruzioni provenienti da periferiche esterne (\"PIC\" - Programmable Interrupt Controller), prodotto dalla Intel.\nSi tratta in sintesi di un multiplexer programmabile che, in presenza di un segnale di interruzione su uno dei suoi otto ingressi, genera un unico segnale di interruzione verso il microprocessore unitamente ad un vettore sul bus dati che permette al microprocessore stesso di riconoscere la sorgente che ha generato l'interruzione e avviarne la relativa gestione.\nUn singolo dispositivo \u00e8 in grado di gestire fino ad otto sorgenti di interruzioni e pu\u00f2 essere utilizzato in cascata, fino ad un limite di otto dispositivi, per gestire quindi un numero massimo di sessantaquattro sorgenti di interruzione.\nProdotto dalla Intel Corporation, riveste una importanza storica poich\u00e9 venne utilizzato dal 1980 in tutti i PC XT e AT IBM e compatibili. Attualmente \u00e8 fuori produzione.\nLink Esterni"}
{"id": "2125883", "revid": "1897214", "url": "https://it.wikipedia.org/wiki?curid=2125883", "title": "Albany (Georgia)", "text": "Albany \u00e8 una citt\u00e0 degli Stati Uniti d'America, capoluogo della contea di Dougherty dello Stato della Georgia. Al censimento del 2000 contava una popolazione di 76.939 abitanti. Venne incorporata come municipalit\u00e0 il 27 dicembre 1838.\nAll'interno della municipalit\u00e0 vi \u00e8 Smithville, cittadina in cui nacque il bluesman Tampa Red.\nAd Albany \u00e8 ambientato il film \"Fireproof\".\n\u00c8 la citt\u00e0 natale del cantante e pianista soul Ray Charles"}
{"id": "2125885", "revid": "1318658", "url": "https://it.wikipedia.org/wiki?curid=2125885", "title": "Gare de l'Est (metropolitana di Parigi)", "text": "Gare de l'Est \u00e8 una stazione della metropolitana di Parigi, situata nel X \"arrondissement\" di Parigi. Serve le linee 4, 5 e 7 ed \u00e8 collegata alla stazione ferroviaria SNCF, Gare de l'Est.\nLa stazione.\nLa stazione ha il nome della gare de l'Est sotto la quale \u00e8 stata costruita. Il suo nome completo iniziale era \"Gare de l'Est - Verdun\", mutuato dall\"avenue de Verdun\" vicina alla stazione.\nNel 2004, \u00e8 stata la quinta stazione pi\u00f9 frequentata dell'intera rete della metropolitana di Parigi, con 15,66 milioni di passeggeri.\nI binari delle linee 5 e 7 costituiscono una stazione a tre marciapiedi e a quattro binari: i due marciapiedi laterali servono ciascuno una linea mentre quello centrale \u00e8 in comune per le linee 5 (direzione Bobigny - Pablo Picasso) e 7 (direzione La Courneuve - 8 Mai 1945)."}
{"id": "2125888", "revid": "767487", "url": "https://it.wikipedia.org/wiki?curid=2125888", "title": "Stanno tutti bene - Everybody's Fine", "text": "Stanno tutti bene - Everybody's Fine (\"Everybody's Fine\") \u00e8 un film drammatico statunitense del 2009, scritto e diretto da Kirk Jones, nel quale recitano Robert De Niro, Kate Beckinsale, Drew Barrymore e Sam Rockwell. \u00c8 il remake dell'omonimo film del 1990 di Giuseppe Tornatore. In Brasile, Giappone e Russia il film \u00e8 stato distribuito solo nella versione home video.\nTrama.\nFrank Goode \u00e8 un pensionato, vedovo da circa 8 mesi e padre di Amy, Rosie, Robert e David, i quali hanno pi\u00f9 di 30 anni e vivono ciascuno in una citt\u00e0 diversa degli Stati Uniti. Frank \u00e8 malato di fibrosi polmonare perch\u00e9 ha respirato per molti anni le polveri di PVC quando lavorava per una ditta che rivestiva i cavi elettrici e telefonici. L'anziano \u00e8 anche malato di cuore ed \u00e8 costretto a prendere ogni giorno delle medicine e non pu\u00f2 agitarsi.\nIn occasione del giorno del ringraziamento, Frank organizza una cena a casa con i propri figli, i quali non sono pi\u00f9 tornati in quella casa dalla morte della madre, quando all'improvviso ognuno di loro telefona al padre dicendo che non potr\u00e0 essere a casa per una serie d'imprevisti.\nFrank decide cos\u00ec di andare a trovare ognuno dei suoi figli senza preavviso, ignorando i consigli del medico.\nVa a New York dove vive David, il figlio pi\u00f9 piccolo, che fa il pittore e aveva comunicato al padre di essere stato invitato a un'importante mostra d'arte proprio nel giorno del ringraziamento. Arrivato davanti a casa, non trova nessuno; aspetta tutta la notte, ma senza successo, dopodich\u00e9 se ne va, lasciando sotto il portoncino di David una delle quattro lettere che aveva preparato per ciascuno dei suoi figli. Mentre si allontana dall'edificio, l'anziano nota che un negozio di arte moderna ha esposto un quadro di David in vetrina.\nFrank va a Chicago dove vive la figlia Amy, che non poteva andare alla cena del padre perch\u00e9 suo figlio Jack era malato e non c'era nessuno che potesse prendersi cura di lui. Amy \u00e8 una dirigente di un'agenzia pubblicitaria e non ha mai rivelato al padre che il suo matrimonio era fallito e che adesso \u00e8 fidanzata con un collega di lavoro. Frank si accorge che la figlia gli ha mentito dopo aver visto che il nipote Jack \u00e8 in perfetta salute e che non va d'accordo con il padre naturale. Amy confessa al padre di dover partire per un importante viaggio di lavoro; in realt\u00e0 \u00e8 solo una scusa per allontanare il padre, poich\u00e9 deve partire per il Messico perch\u00e9 David \u00e8 in prigione dopo essere stato trovato in possesso di droga.\nDa quel momento, iniziano una serie di telefonate tra ciascuno dei figli e si scoprono alcuni episodi spiacevoli delle loro vite. Ognuno dei fratelli promette di non rivelare al padre che David \u00e8 in una prigione messicana, in modo da evitare che lo stress e il dispiacere possano causare altri problemi alla salute del genitore.\nFrank va a Denver, dove abita il figlio Robert. Frank \u00e8 sempre stato convinto che suo figlio sia il direttore di un'orchestra sinfonica, ma scopre che in realt\u00e0 \u00e8 un percussionista e che quindi ha dovuto accontentarsi di quel poco che gli ha offerto la vita. Robert rassicura il padre di essere felice cos\u00ec come \u00e8, ma il suo nervosismo e le risposte compiacenti rivelano il contrario. Il musicista annuncia al padre che il mattino seguente deve partire per una tourn\u00e9e in Europa e che non pu\u00f2 ospitarlo. Anche questa \u00e8 una scusa per non parlare al padre dei suoi fallimenti e per allontanarlo, poich\u00e9 tramite le sorelle Amy e Rosie aveva scoperto che David \u00e8 stato ricoverato in un ospedale messicano per avere ingerito alcool e droga.\nFrank decide di spostarsi a Las Vegas dove vive e lavora la figlia Rosie. Durante il tragitto dal Colorado al Nevada, alla stazione dei treni un balordo aggredisce Frank e gli distrugge il contenitore con le pillole per il cuore. Frank riesce a recuperarne qualche frammento e si rende conto che dovr\u00e0 rientrare presto a casa perch\u00e9 non pu\u00f2 rimanere senza farmaci. Oltre a questo, Frank perde l'ultimo treno per Las Vegas perch\u00e9 non ha calcolato il fuso orario e arriva dalla figlia con molte ore di ritardo. Rosie \u00e8 una ballerina in forte difficolt\u00e0 economica che ha avuto un neonato da una precedente relazione, e che adesso vive con la sua compagna, ma Rosie non ha mai rivelato al padre n\u00e9 di essere una madre single, n\u00e9 la sua bisessualit\u00e0, perch\u00e9 ha sempre pensato che il genitore non sarebbe stato in grado di comprendere questi orientamenti. Frank scopre la verit\u00e0 sul neonato e ascolta per caso un messaggio telefonico di un uomo che invita Rosie ad andarsene dall'appartamento in cui alloggia. Frank decide alla fine di tornare a casa il mattino seguente con un aereo rassicurando Rosie che andr\u00e0 tutto bene, anche se \u00e8 la prima volta che vola. Appena imbarcato, Rosie telefona ad Amy per avere notizie di David e scopre che il fratello non \u00e8 ricoverato n\u00e9 incarcerato. Attraverso un impiegato dell'ambasciata americana in Messico, Amy sta cercando di capire cosa sia successo esattamente.\nDurante il volo Frank \u00e8 nervoso e sconsolato perch\u00e9 ha scoperto che i figli sono infelici e non hanno avuto il coraggio di raccontargli la verit\u00e0. Intanto comincia ad avvertire dei dolori al petto perch\u00e9 non sta assumendo i farmaci per il cuore e, dopo qualche minuto, subisce un arresto cardiaco e sviene. Mentre \u00e8 svenuto, Frank sogna i suoi figli ancora bambini che gli raccontano la verit\u00e0 sulle loro vite. Affermano di essere stati costretti a mentire perch\u00e9 non volevano ferire i sentimenti del padre e deludere le sue aspettative dopo tutti i sacrifici che aveva fatto per loro.\nFrank si risveglia all'ospedale e tutti i figli, tranne David, sono al suo capezzale. I figli gli confessano che David era caduto in una profonda depressione dopo la morte della madre e Amy gli confessa che in realt\u00e0 stava partendo per il Messico dove avrebbe scoperto che il fratello era morto di overdose. Inoltre David, prima di allontanarsi da New York City, aveva disimpegnato l'appartamento e venduto tutte le sue cose.\nDopo qualche giorno Frank viene dimesso dall'ospedale e torna a New York City per comprare il quadro di David che aveva visto al negozio di arte moderna. La titolare del negozio dice che conosceva David e che le raccontava di essere diventato un artista grazie al padre. La donna mostra un altro quadro di David che raffigura un paesaggio con dei pali pieni di cavi elettrici e telefonici. Frank capisce che David amava profondamente suo padre e che gli era grato per tutti i sacrifici compiuti per mantenere la famiglia e permettere ai figli di seguire i loro sogni.\nLa famiglia di Frank si riunisce quindi per la festa di Natale, ricordando i bei momenti.\nDifferenze dal primo film.\nIl film originale finiva con il padre che andava a trovare la moglie al cimitero, raccontandole che stavano tutti bene.\nNel film originale la famiglia non si riunisce.\nProduzione.\nLa maggior parte delle scene sono state girate tra il Connecticut e New York, mentre alcune sequenze sono state riprese all'Universit\u00e0 di Yale a New Haven.\nDistribuzione.\nIl film \u00e8 uscito negli Stati Uniti il 4 dicembre 2009, mentre in Italia \u00e8 stato distribuito con circa un anno di ritardo, il 12 novembre 2010.\nIncassi.\nIn tutto il mondo il film ha avuto un incasso complessivo di $16.271.920 americani. In Italia il film ha incassato \u20ac 1.486.761.\nColonna sonora.\nIl cantautore britannico Paul McCartney ha composto per questo film la ballata \"(I Want to) Come Home\", candidata al Golden Globe per la migliore canzone originale."}
{"id": "2125890", "revid": "45927", "url": "https://it.wikipedia.org/wiki?curid=2125890", "title": "FOI (indice)", "text": ""}
{"id": "2125896", "revid": "117350544", "url": "https://it.wikipedia.org/wiki?curid=2125896", "title": "Vetro crown", "text": "Il vetro crown \u00e8 un tipo di vetro ottico utilizzato in lenti e altri componenti ottici come telescopi e obiettivi per macchine fotografiche o cineprese.\nIl vetro crown \u00e8 prodotto da silicati di calcio-alcali (RCH) contenenti circa il 10% di ossido di potassio. Esso ha un alto indice di rifrazione e una bassa dispersione (con numeri di Abbe circa 60).\nCos\u00ec come questo tipo di materiale specifico denominato \"vetro crown\", ci sono altri vetri ottici con propriet\u00e0 simili, che sono anche chiamati comunque vetri (lenti) crown. In generale, qualsiasi vetro ottico con numero di Abbe nella gamma da 50 a 85 ricade in una tipologia \"crown\". Un esempio classico \u00e8 il vetro borosilicato con sigla Abbe BK7, che \u00e8 un comune vetro crown, usato in lenti di precisione per telescopi rifrattori acromatici (ad esempio, in molti telescopi Zeiss si utilizza l'accoppiata del vetro crown \"Bk7\" con un vetro Flint \"KzF2\"); nel borosilicato viene aggiunto circa il 10% di ossido borico e in questo modo le lenti Bk7 hanno buone caratteristiche ottiche e meccaniche e sono resistenti ad agenti chimici e danni ambientali. Altri additivi, utilizzati nella miscela con il borosilicato per fare i crown, sono, ad esempio, l'ossido di zinco, anidride fosforica, ossido di bario (BaK), e fluorite (Fk).\nCome si accennava in precedenza, una lente concava \"Flint\" \u00e8 comunemente associata ad un lente convessa \"Crown\" per la costruzione di un doppietto acromatico; questa accoppiata permette di ridurre notevolmente le aberrazioni cromatiche rispetto alla singola lente. Il primo che applic\u00f2 ad un telescopio queste capacit\u00e0 del doppietto fu Chester Moore Hall, ma il primo che brevett\u00f2 30 anni dopo e con enorme successo questa invenzione-scoperta fu John Dollond e suo figlio Peter."}
{"id": "2125897", "revid": "80339", "url": "https://it.wikipedia.org/wiki?curid=2125897", "title": "Elizovskij", "text": ""}
{"id": "2125898", "revid": "174925", "url": "https://it.wikipedia.org/wiki?curid=2125898", "title": "Teorema dell'assorbimento", "text": "Nell'algebra di Boole vale il teorema dell'assorbimento, utilizzato nella sintesi e nell'analisi di un circuito combinatorio in elettronica digitale. Il teorema in realt\u00e0 ne contiene due e i rispettivi duali e afferma che date due variabili booleane formula_1:\nPrimo teorema dell'assorbimento:\nSecondo teorema dell'assorbimento:\nDimostrazioni.\nDimostriamo il primo teorema:\ne il suo duale si dimostra cos\u00ec:\nPer quanto riguarda il secondo teorema, si ha:\ne il suo duale si dimostra cos\u00ec:"}
{"id": "2125901", "revid": "228587", "url": "https://it.wikipedia.org/wiki?curid=2125901", "title": "Coupon", "text": ""}
{"id": "2125906", "revid": "216538", "url": "https://it.wikipedia.org/wiki?curid=2125906", "title": "Marty Mc Fly", "text": ""}
{"id": "2125913", "revid": "2130303", "url": "https://it.wikipedia.org/wiki?curid=2125913", "title": "Chiesa dell'Immacolata a Forcella", "text": "La chiesa dell'Immacolata \u00e8 un ex edificio di culto di Napoli ubicato tra il Rettifilo e via Nolana. L'edificio \u00e8 anche indicato come chiesa della Concezione da Celano-Chiarini; per Ceci invece \u00e8 chiesa di Santa Maria dei Saponari ed \u00e8 nota anche come Santa Maria della Purit\u00e0 dei Saponari.\nStoria e descrizione.\nLa chiesa, di fondazione secentesca, venne, molto probabilmente, restaurata nella facciata durante gli interventi del Risanamento, periodo che interess\u00f2 l'edilizia di quella zona. La chiesa, attualmente, \u00e8 sconsacrata ed \u00e8 utilizzata come negozio di calzature.\nLa facciata, quasi inalterata, \u00e8 estremamente semplice; infatti, \u00e8 caratterizzata da un portale modanato e da un finestrone rettangolare che riprende le modanature del portale, il tutto, racchiuso da esili lesene tuscaniche sormontate da una trabeazione. Infine termina con un campaniletto a due vani sormontato da un timpano. \nL'interno \u00e8 stato invece alterato dai lavori condotti dall'attivit\u00e0 imprenditoriale del negozio che ha adeguato la navata con la realizzazione delle vetrine."}
{"id": "2125914", "revid": "1573940", "url": "https://it.wikipedia.org/wiki?curid=2125914", "title": "Cereopsis novaehollandiae", "text": "L'oca di Cape Barren (Cereopsis novaehollandiae ), nota anche come cereopside o oca gallina, \u00e8 un uccello della famiglia degli Anatidi, diffuso nel continente australiano. \u00c8 l'unica specie del genere Cereopsis, e deve il nome a Cape Barren, l'isola dello stretto di Bass in cui gli europei la avvistarono per la prima volta.\nDescrizione.\nDimensioni.\nMisura 75-100 cm di lunghezza, per un peso di 3170-5100 g nei maschi e di circa 3180 g nelle femmine.\nAspetto.\nQuesta specie grande e tozza, originaria dell'Australia Meridionale, non pu\u00f2 essere confusa con nessun altro uccello di questa regione a causa della \"silhouette\" tipica delle oche, del corpo massiccio e delle ali abbastanza larghe. Maschi, femmine e giovani hanno tutti un piumaggio simile. Gli adulti presentano una livrea quasi interamente grigio cenere, fatta eccezione per il centro del vertice di colore pi\u00f9 chiaro, quasi bianco. Le scapolari e le copritrici alari mostrano una fascia subterminale scura. L'estremit\u00e0 delle secondarie, delle primarie, delle rettrici e delle sotto-caudali \u00e8 nera.\nIl becco nero \u00e8 quasi completamente ricoperto da una cera giallo-verdastra. Le zampe sono di colore variabile dal carne al rossastro scuro, mentre la parte bassa del tarso, le dita e le membrane interdigitali hanno una tinta nerastra. L'iride \u00e8 bruno-rossastra.\nI giovani assomigliano agli adulti, ma in essi le macchie delle scapolari e delle ali sono pi\u00f9 evidenti. Nel complesso, il loro piumaggio appare pi\u00f9 chiaro, pi\u00f9 opaco. Prima di ottenere una colorazione simile a quella degli adulti, i giovani hanno zampe verdastre o nerastre. Anche l'iride, leggermente diversa, appare marrone scura.\nVoce.\nI maschi emettono forti e acute grida che possono essere trascritte nel modo seguente: \"Ark-ark-ark\". Le femmine lanciano dei grugniti simili a quelli del maiale piuttosto profondi. Quando sono in famiglia, i giovani si tengono in contatto con gli adulti tramite dei deboli fischi.\nBiologia.\nLe oche di Cape Barren sono creature socievoli, ma generalmente vivono in gruppi pi\u00f9 piccoli (solo raramente costituiti da 300 uccelli) delle oche dell'emisfero boreale. Sebbene vivano vicino alla costa, nuotano raramente e vanno in acqua solo se un pericolo minaccia i propri piccoli. Come la maggior parte degli altri Anatidi, perdono temporaneamente la capacit\u00e0 di volare durante la muta delle remiganti. Durante il periodo nuziale o quando si sentono in pericolo diventano molto rumorose.\nLe oche di Cape Barren hanno un volo potente costituito da battiti d'ala rapidi ma non molto ampi. Volano in linea disordinata o in gruppi sciolti.\nAlimentazione.\nLe oche di Cape Barren hanno una dieta esclusivamente vegetariana e si alimentano pascolando. Le popolazioni orientali trascorrono molto pi\u00f9 tempo a pascolare nelle praterie, al punto che, a livello locale, creano un po' di disagio agli allevatori di bestiame e sono considerate animali nocivi per l'agricoltura.\nRiproduzione.\nLa stagione riproduttiva \u00e8 piuttosto lunga e si estende da aprile a settembre. Le coppie rimangono generalmente fedeli per la vita. Le oche di Cape Barren nidificano in colonie in cui i nidi ampiamente distanziati sono difesi con grande vigore dai loro occupanti. Questi ultimi sono posti sul terreno o appena al di sopra di esso, talvolta anche tra i cespugli o su piccoli alberi.\nDistribuzione e habitat.\nDurante la stagione riproduttiva, le oche di Cape Barren nidificano nei prati di piccole isole, per spostarsi talvolta lungo le rive del mare per alimentarsi. Dopo la nidificazione, raggiungono le praterie costiere e le sponde di laghi d'acqua dolce o salmastra dell'entroterra. L'oca di Cape Barren \u00e8 una specie endemica delle regioni meridionali dell'Australia, in cui si trovano quattro zone principali di nidificazione. Il resto dell'anno, si trasferisce verso le grandi isole e nell'interno del continente. Sono soprattutto gli esemplari immaturi che effettuano i maggiori spostamenti: gli adulti probabilmente preferiscono rimanere vicino ai luoghi di nidificazione. Spostamenti sulle lunghe distanze sono molto rari.\nTassonomia.\nNe vengono riconosciute due sottospecie:"}
{"id": "2125919", "revid": "1031941", "url": "https://it.wikipedia.org/wiki?curid=2125919", "title": "Governatorato di Irkutsk", "text": "Il governatorato di Irkutsk () \u00e8 stato una gubernija dell'Impero Russo. Il capoluogo era Irkutsk."}
{"id": "2125920", "revid": "287204", "url": "https://it.wikipedia.org/wiki?curid=2125920", "title": "Anser caerulescens", "text": "L'oca delle nevi (Anser caerulescens () \u00e8 un uccello nordamericano della famiglia Anatidae. Il suo nome deriva dal piumaggio tipicamente bianco.\nQuest'oca nidifica nel Canada settentrionale e nell'estremit\u00e0 nordorientale della Siberia, e sverna nelle regioni molto pi\u00f9 a sud del continente, negli USA meridionali e oltre.\nQuesta specie \u00e8 una rara visitatrice dell'Europa, ma in questo continente sono frequenti le fughe dalle varie collezioni e alcuni di questi esemplari inselvatichiti si sono riprodotti. Per esempio, le oche delle nevi sono rare visitatrici delle isole britanniche, dove sono state regolarmente avvistate tra gli stormi di oche facciabianca, colombaccio e lombardelle della Groenlandia. \u00c8 presente anche una popolazione inselvatichita in Scozia, da cui sembrano provenire molti uccelli avvistati in Gran Bretagna. In America Centrale, le visitatrici si incontrano abbastanza di frequente durante i mesi invernali.\nDescrizione.\nLa pi\u00f9 piccola delle due sottospecie, l'oca delle nevi minore (\"A. c. caerulescens\"), vive dal Canada centrosettentrionale fino all'area dello stretto di Bering. Si trova comunemente in due tipi di piumaggio. Gli uccelli del tipo bianco sono bianchi, ad eccezione delle estremit\u00e0 delle ali nere, ma le oche del tipo azzurro hanno un piumaggio grigio-bluastro, che sostituisce la maggior parte delle piume bianche, ad eccezione di quelle della testa, del collo e della punta della coda. Gli uccelli del tipo bianco e quelli del tipo azzurro si incrociano tra loro e i piccoli possono essere di entrambi i tipi. La sottospecie pi\u00f9 grande, l'oca delle nevi maggiore (\"A. c. atlanticus\"), nidifica nel Canada nordorientale. In questa sottospecie gli uccelli del tipo azzurro sono rari.\nEcologia.\nLe oche delle nevi si nutrono soprattutto di materiale vegetale che trovano nelle acque basse o sulla terraferma. All'infuori della stagione della nidificazione, si nutrono solitamente in stormi. In inverno, le oche delle nevi si cibano dei chicchi rimasti nei campi. Migrano in grandi stormi, spesso visitando gli habitat di sosta tradizionali in numeri spettacolari.\nI loro nidi sono situati solitamente in un luogo leggermente rialzato del suolo e vengono costruiti con materiale vegetale e foderati di piumino. Si accoppiano con lo stesso partner per tutta la vita.\nLa popolazione di oche delle nevi maggiori si trovava in declino agli inizi del XX secolo, ma ora ha raggiunto di nuovo livelli sostenibili. In Nordamerica le oche delle nevi sono cos\u00ec aumentate al punto che le aree di nidificazione nella tundra artica e dei terreni di svernamento nelle paludi salmastre stanno iniziando a degradare pericolosamente, situazione che danneggia le altre specie che vivono negli stessi habitat."}
{"id": "2125921", "revid": "339392", "url": "https://it.wikipedia.org/wiki?curid=2125921", "title": "Divisione M", "text": ""}
{"id": "2125922", "revid": "217830", "url": "https://it.wikipedia.org/wiki?curid=2125922", "title": "Gran Premio motociclistico della Repubblica Ceca 2002", "text": "Il Gran Premio motociclistico della Repubblica Ceca 2002 corso il 25 agosto, \u00e8 stato la decima prova del motomondiale del 2002. Ha visto vincere la Yamaha di Max Biaggi in MotoGP, Marco Melandri nella classe 250 e Lucio Cecchinello nella classe 125."}
{"id": "2125924", "revid": "7459", "url": "https://it.wikipedia.org/wiki?curid=2125924", "title": "Grande Laura", "text": ""}
{"id": "2125926", "revid": "287204", "url": "https://it.wikipedia.org/wiki?curid=2125926", "title": "Chris Duhon", "text": "Carriera.\nViene selezionato con la 38\u00aa scelta al draft 2004 dai Chicago Bulls. Nella sua stagione da matricola gioca con i Bulls, gioca tutte le 82 partite con una media di 5,9 punti e 4,9 assist. Gioca la sua miglior partita contro gli Atlanta Hawks, guidandoli a una grande rimonta nella seconda met\u00e0 segnando 8 triple su 9, 24 punti complessivi; questo \u00e8 stato un record per i Bulls finch\u00e9 Ben Gordon, scelto anch'egli dai Bulls al draft 2004, ha messo a segno 9 triple la stagione seguente. Dopo aver superato un'offerta dei Toronto Raptors, viene rifirmato dai Bulls per la stagione 2005-06, nella quale ha una media di 8,7 punti e 5,0 assist a partita. Nel 2005, dopo l'uragano Katrina, la \"Duhon's Stand Tall Foundation\" raccolse oltre 450.000 dollari per i residenti della sua citt\u00e0 natale, Slidell. Ha un ruolo fondamentale nella vittoria dei Bulls della loro prima serie di play-off dall'era Michael Jordan, distruggendo i Miami Heat 4-0. Duhon ha avuto un ruolo chiave giocando come sesto uomo, giocando pi\u00f9 minuti a causa dei problemi di falli che ha avuto Kirk Hinrich per tutta la serie. Dopo che i Bulls sono andati sotto per 0-3, Duhon ha giocato solidamente dalla panchina: in gara-4 ha segnato una tripla che ha portato i Bulls a 23 punti di vantaggio, ha invece segnato 8 punti (dei quali due triple e un tiro dall'area) in un relativamente facile vittoria in gara-5. Il 7 febbraio 2008, contro i Golden State Warriors, mette a segno un career-high di 34 punti (4 triple), con 9 assist, 3 palle rubate e 2 rimbalzi. Il suo contratto scade il 30 giugno 2008.\nIl 4 luglio 2008 firma un contratto biennale a 14 milioni di dollari con i New York Knicks. Con i Knicks ha l'opportunit\u00e0 di giocare nel quintetto di partenza visto che il playmaker titolare, Stephon Marbury, \u00e8 stato messo fuori rosa. Il 29 novembre 2008, contro i Golden State Warriors, realizza un record in una singola partita per i Knicks, mettendo a segno 22 assist.\nL'8 luglio 2010 firma un contratto di quattro anni a 14 milioni di dollari con gli Orlando Magic.\nIl 10 agosto 2012 viene ceduto ai Los Angeles Lakers nell'ambito dell'affare a quattro squadre che porta il compagno di squadra Dwight Howard ai Lakers. Il 29 giugno 2013 viene tagliato dai Lakers."}
{"id": "2125929", "revid": "1566286", "url": "https://it.wikipedia.org/wiki?curid=2125929", "title": "Karyn Parsons", "text": "Deve la sua fama all'interpretazione di Hilary Banks nella sitcom \"Willy, il principe di Bel-Air\" con Will Smith.\nHa recitato anche al cinema in alcuni film, tra i quali \"Il maggiore Payne\"."}
{"id": "2125938", "revid": "76963", "url": "https://it.wikipedia.org/wiki?curid=2125938", "title": "Joseph Marcell", "text": "Biografia.\nNato a Saint Lucia nei Caraibi, deve la sua fama all'interpretazione di Geoffrey, il maggiordomo della famiglia Banks, nella sitcom Willy, il principe di Bel-Air accanto a Will Smith."}
{"id": "2125939", "revid": "1573940", "url": "https://it.wikipedia.org/wiki?curid=2125939", "title": "Tadorna ferruginea", "text": "La casarca (Tadorna ferruginea ), talvolta chiamata anche casarca comune o casarca ferruginea per distinguerla dalle altre specie, \u00e8 un uccello anseriforme appartenente alla famiglia degli Anatidi.\nEtimologia.\nIl nome del genere, \"Tadorna\", deriva dal latino e significa \u00abuccello acquatico pezzato\u00bb, in riferimento ai differenti colori ben divisi e netti presenti nelle livree di molte specie appartenenti a questo genere, anche se non \u00e8 il caso della casarca, che presenta un colore predominante. Il nome della specie, \"ferruginea\", deriva dal latino e si riferisce alla colorazione della livrea di questa anatra, che \u00e8 quasi per intero arancio-ruggine.\nDescrizione.\nGrazie alla peculiare colorazione, la casarca \u00e8 inconfondibile rispetto ad altre specie, ma a distanza pu\u00f2 essere confusa con l'oca egiziana. \u00c8 un anatide con aspetto da \u00aboca\u00bb, con becco relativamente piccolo e colorazione generale della livrea aranciata e rugginosa. Ha dimensioni simili a quelle della volpoca, ma con collo e zampe leggermente pi\u00f9 lunghe, ali pi\u00f9 lunghe (e piuttosto strette) e becco pi\u00f9 piccolo. I sessi, pur simili, sono distinguibili anche per i differenti vocalizzi tra maschio e femmina; il maschio emette versi pi\u00f9 ottusi e soffiati, contrariamente alla femmina che emette vocalizzi pi\u00f9 acuti e starnazzanti. I vocalizzi sembrano dei rumori di clacson, sono caratteristici, nasali e ricordano quelli dell'oca selvatica. Da lontano assomigliano al ragliare dell'asino.\nQuest'anatra ha una lunghezza totale di circa 58-70 cm, un'apertura alare di circa 115-145 cm e un peso che oscilla tra i 920 e i quasi 2000 g. Il corpo, come detto, \u00e8 color castano-arancio; la testa \u00e8 pi\u00f9 sfumata di chiaro (color cannella-miele).\nIl maschio presenta un solitamente sottile (di ampiezza variabile) collarino nero che gira attorno a met\u00e0 del collo. Le remiganti primarie, le remiganti secondarie - distalmente e nella parte ventrale -, la coda e il groppone (anche leggermente di lato) sono neri. Il basso ventre e il sottocoda \u00e8 rosso mattone pi\u00f9 scuro. Le penne dorsali della zona antecedente il sopracoda nero (che presenta riflessi verdi scuri) sono finemente vermiculate di rosso chiaro e bruno-nerastro. Le penne secondarie, dorsalmente, sono bruno-nere-violacee e vanno a costituire uno specchio alare verde, ampio quando l'uccello \u00e8 in volo. Le penne copritrici dorsali alari sono bianche soffuse di giallo-fulvetto pallidissimo. Le penne copritrici del sottoala sono bianche. Il becco (lungo 39-45 mm circa, contro i 44-58 mm di quello della volpoca) \u00e8 totalmente nero con attaccatura verticale abbastanza alta (che lo fa assomigliare a quello delle oche). Entrambe le ranfoteche presentano numerosi dentelli; quelli della ranfoteca superiore sporgono leggermente. Le zampe (con tarsi lunghi 54-62 mm circa, contro i 46-60 mm di quelli della volpoca) sono nere. L'iride \u00e8 bruno scura.\nLa femmina ha una colorazione simile a quella del maschio, ma con tonalit\u00e0 meno aranciate, non presenta il collarino nero e attorno agli occhi possiede delle penne bianche che creano una chiazza perioculare pi\u00f9 o meno estesa, ma sempre ben evidente. Negli abiti post-riproduttivi la femmina non presenta grandi variazioni, mentre al maschio manca, o \u00e8 fortemente ridotto, il collarino nero del collo.\nI giovani hanno colorazione simile a quella della femmina, ma pi\u00f9 opaca e con le parti superiori pi\u00f9 scure. Vertice e parte posteriore del collo sono grigio-brunastri scuri, mentre becco e zampe sono come negli adulti.\nBiologia.\nVola con battiti d'ala decisi, ma lenti e ampi, che la fanno riconoscere anche in volo. Spesso vola ad altezze considerevoli. Effettua una muta post-riproduttiva graduale e completa e per 4 settimane, che cadono tra la met\u00e0 di luglio e settembre, non \u00e8 in grado di volare. Il piumaggio nuziale \u00e8 completo a marzo-aprile.\nAlimentazione.\nHa un'alimentazione varia e adattabile (onnivora): si nutre di molluschi, crostacei, pesciolini, vermi acquatici, anfibi e insetti, ma non disdegna neppure alghe, piante acquatiche, germogli, sementi, cereali e colture agricole, bacche e altro.\nRiproduzione.\nSi riproduce in una grande variet\u00e0 di ambienti: sulle rive di fiumi e laghi, in barene, ma pure in colline e montagne anche relativamente lontane dall'acqua. Il legame di coppia \u00e8 molto forte e generalmente duraturo. Il nido viene preferibilmente realizzato all'interno di cavit\u00e0 in alberi, rocce, tane abbandonate, sponde o rovine e pu\u00f2 quindi essere posto anche rialzato da terra (fino a 10 metri dal suolo). In alcune riserve naturali la specie ha tratto giovamento ed \u00e8 stata incrementata grazie alla collocazione di nidi artificiali chiusi (scatole nido). Vengono deposte generalmente 7-12 uova bianche a guscio liscio; la cova, effettuata dalla sola femmina, dura circa 30 giorni. Entrambi i genitori accudiscono, con determinazione, la covata. Gli anatroccoli hanno colorazione pezzata bianco-nera e sono molto simili ai pulcini della volpoca, ma hanno vertice e parti superiori scure leggermente pi\u00f9 diluite. Sono generalmente privi del sopracciglio a macchia bianca (o meno evidente od esteso) ed hanno iride bruna, becco grigio-nero e zampe nerastre.\nDistribuzione e habitat.\nSpecie monotipica a distribuzione centroasiatico-nordafricana, \u00e8 presente in Africa nord-occidentale, Europa sud-orientale, Asia minore e Asia centro-meridionale. \u00c8 migratrice in alcune zone (soprattutto nell'areale asiatico), erratica in altre, qualche volta stanziale, sporadica in Italia. Sverna in Nordafrica, Asia Minore, Medio Oriente e, in scarso numero, in Europa (soprattutto in Grecia e Spagna). Molti avvistamenti europei sono riferiti ad animali fuggiti dalla cattivit\u00e0, essendo la specie comunemente detenuta e riprodotta da allevatori amatoriali.\nLa specie si osserva frequentare sia zone umide costiere come lagune, foci di fiumi, zone deltizie e saline, che ambienti acquatici interni come bacini lacustri di varie dimensioni, risaie, paludi e stagni. Ha abitudini gregarie e si adatta a molti ambienti differenti. Frequenta anche l'entroterra, occupando campagne, steppe, altipiani e regioni montuose (raggiungendo i 5000 metri d'altitudine sull'Himalaya). Nelle zone interne dipende meno da corpi idrici di grandi dimensioni, accontentandosi di piccoli corsi d'acqua.\nRapporti con l'uomo.\nLa casarca, con una popolazione stimata di 170.000-220.000 esemplari, al momento non \u00e8 particolarmente minacciata. Pericoli, per questa anatra, sono comunque dati dalla caccia, soprattutto nell'Europa sud-orientale, dalla perdita di ambienti umidi, dallo sviluppo urbano, dall'inquinamento e dall'introduzione di specie ittiche alloctone.\nLa casarca si incrocia, e quindi ibrida, abbastanza facilmente con altre specie appartenenti al genere \"Tadorna\". Ci\u00f2 \u00e8 da tenere in considerazione per evitare fughe di tadorne, alloctone, in areali naturali importanti per eventuali anatre residenti appartenenti al medesimo genere, onde evitare problemi di inquinamento genetico."}
{"id": "2125940", "revid": "36426", "url": "https://it.wikipedia.org/wiki?curid=2125940", "title": "Figline di Prato", "text": "Figline \u00e8 una frazione del comune di Prato e si trova a pochi chilometri a Nord-est del centro cittadino. Fa parte della circoscrizione nord.\nSi trova in una valle tra il Monteferrato e i primi rilievi appenninici.\nIl borgo si \u00e8 sviluppato lungo il corso del torrente Bardena e la \"via di Cantagallo\"\nverso Schignano.\nOspita il Museo della Deportazione, il Museo della Pieve di San Pietro e il Tabernacolo di Sant'Anna di Agnolo Gaddi.\nStoria.\nL'area risulta abitata fin da epoche remote, e sono stati trovati reperti ceramici dell'et\u00e0 del bronzo in localit\u00e0 Fornaci oltre che reperti litici nella vicina localit\u00e0 di Galceti.\nLa toponomastica locale presenta termini riferiti da vari autori a una derivazione etrusca (Bardena, Vella).\nMedioevo.\nL'abitato \u00e8 comunque di origine medievale ed il suo sviluppo \u00e8 probabilmente legato alla produzione di terrecotte. Le fornaci di Figline occupavano ai primi del Trecento ben sessanta persone circa.\nIl borgo si svilupp\u00f2 soprattutto nel XIII e XIV secolo, e dal 1183 \u00e8 documentata la chiesa dedicata a San Pietro che si trova al suo centro, diventata in seguito chiesa parrocchiale (pieve) .\nLa chiesa venne poi ampliata con l'aggiunta del transetto e del campanile a torre tra il XIII e il XIV secolo. L'interno conserva molti interessanti frammenti di una completa decorazione ad affresco, risalente prevalentemente alla seconda met\u00e0 del XIV secolo.\nNotevole il grande tabernacolo di Sant'Anna, attiguo alla chiesa, opera maestosa attribuita ad Agnolo Gaddi.\nIl borgo, munito di mura, fece parte del distretto pratese e segu\u00ec le sorti della citt\u00e0 nei lunghi conflitti con Pistoia. Nel 1329 fu assalito da parte di truppe di Pistoia e Montemurlo, che dettero alle fiamme l'abitato.\nEt\u00e0 moderna.\nNei secoli scorsi la localit\u00e0 era molto conosciuta per le sue due caratteristiche produzioni: i laterizi, prodotti nelle numerose fornaci che conobbero un forte sviluppo nel XVIII e XIX secolo e la pietra chiamata \"verde di Prato\", cavata poco distante dal centro abitato.\nIn realt\u00e0 le cave di Figline producevano diversi tipi di materiali litici:\nXX secolo.\nDurante la seconda guerra mondiale l'abitato di Figline fu teatro del tragico epilogo di uno degli episodi pi\u00f9 importanti della Resistenza in Toscana. All'inizio del mese di settembre 1944 la formazione partigiana Bogardo Buricchi, attiva sul monte Javello, scende a valle per partecipare all'imminente liberazione di Prato, ma viene intercettata da reparti tedeschi. Dopo vari scontri, il 6 settembre, 31 partigiani vengono catturati, picchiati, sottoposti ad un processo sommario e dato il via all'esecuzione. Due partigiani riuscirono a fuggire. Un medico tuttavia riuscir\u00e0 a raggiungere la citt\u00e0 di Prato e comunicare al comando americano dell'esecuzione in corso nel piccolo paese. Il comando americano, temendo un eccidio di massa, attiv\u00f2 un bombardamento dissuasivo che dette la possibilit\u00e0 all'ultimo partigiano rimasto in vita di togliersi la corda dal collo, scendere dal patibolo e fuggire.\nLe vittime furono 29. \nUn monumento in cemento e vetro posto a pochi metri dal luogo dell'eccidio contiene le corde usate per l'impiccagione ad imperitura memoria.\nLa zona \u00e8 stata coinvolta dall'impetuoso sviluppo industriale e urbanistico pratese del XX secolo, riuscendo a conservare l'antico nucleo con struttura ed edifici medievali.\nToponimo.\nFigline deriva il suo nome (in comune con un'altra pi\u00f9 importante localit\u00e0 nel Valdarno superiore) dal latino \"figalinae\" (ceramiche, con evoluzione in \"figuline\" o \"fegghine\") che suggerisce quindi un luogo ove si lavorano argille per la fabbricazione di terrecotte e ceramiche.\nTale etimologia \u00e8 confermata dal fatto che per secoli Figline \u00e8 stata sede di fornaci, alcune ancora superstiti, anche se non pi\u00f9 in funzione."}
{"id": "2125950", "revid": "466539", "url": "https://it.wikipedia.org/wiki?curid=2125950", "title": "Ruy Guerra", "text": "Biografia.\nGuerra nacque in Mozambico, quando era ancora una colonia del Portogallo, il 22 agosto 1931, da genitori portoghesi. Studi\u00f2 in una scuola di cinema a Parigi nel 1952. Nel 1958 inizi\u00f2 la sua carriera come assistente alla regia in molti film francesi. Successivamente diresse il suo primo lungometraggio \"Os Cafajestes\" nel 1962. Nel 1964 Guerra diresse anche \"I fucili\". Dopo diresse anche \"Tendres Chasseurs\" nel 1969 e \"Os Deuses e os Mortos\" nel 1970. A causa del tumultuoso panorama politico del 1970 Guerra fu costretto a interrompere le riprese fino al 1976, quando diresse \"La caduta\".\nNel 1980 torn\u00f2 in Mozambico dove gir\u00f2 \"Mueda, Mem\u00f3ria e Massacre\", il primo lungometraggio in quel paese. Nel 1982 Guerra fece \"Er\u00eandira\" in Messico, sulla base dei lavori di Gabriel Garc\u00eda M\u00e1rquez. Egli diresse inoltre la commedia musicale \"A \u00d3pera do Malandro\" nel 1985, basato sul libero adattamento teatrale di Bertolt Brecht \"L'opera da tre soldi\". Nel 2000 present\u00f2 in concorso al 53\u00ba Festival di Cannes il film \"Estorvo\". Guerra \u00e8 apparso in molti film come attore, e in questa veste \u00e8 conosciuto al pubblico internazionale soprattutto per aver impersonato Pedro de Urs\u00faa nel film \"Aguirre, furore di Dio\" nel 1972.\nVita privata.\nGuerra ha impalmato tre famose donne di spettacolo: in prime nozze ha sposato Nara Le\u00e3o, dalla quale ha poi divorziato; la sua seconda moglie \u00e8 stata Leila Diniz, che gli ha dato la figlia Janaina prima di morire in una sciagura aerea; il terzo matrimonio, quello con Cl\u00e1udia Ohana, che l'ha reso padre dell'attrice Dandara Guerra, \u00e8 naufragato dopo poco tempo."}
{"id": "2125961", "revid": "287204", "url": "https://it.wikipedia.org/wiki?curid=2125961", "title": "Andrzej Frycz Modrzewski", "text": "Biografia.\nNato a Wolb\u00f3rz, un piccolo paesino della Polonia centrale, vicino alla citt\u00e0 di Piotrk\u00f3w Trybunalski, da un certo Jakub Modrzewski (1477-1529), di professione mercante, crebbe negli ambiti dell'alta borghesia, al contrario di molti altri autori dell'epoca, come Filip Callimachus o Fabian Birkowski, che venivano dalla nobilt\u00e0. Ottenne il titolo di \"advocatus\" di Wolb\u00f3rz, dopo aver studiato a Cracovia. Fu poi al servizio di un certo Jan \u0141aski (1456-1531), che era stato segretario del Re Casimiro IV sino al 7 giugno 1492, data della morte del sovrano, dal 1508 al 1510 vescovo coadiutore di Leopoli (che all'epoca faceva parte della Polonia) e infine arcivescovo di Gniezno, citt\u00e0 situata nel Voivodato della Grande Polonia. Lavorando per \u0141aski, si appassion\u00f2 di Teologia. Lavor\u00f2 poi per il figlio, \u0141aski detto \"il giovane\".\nVisse per un po' di tempo in Germania, dove approfond\u00ec le proprie conoscenze teologiche alla Martin-Luther-Universit\u00e4t Halle-Wittenberg (che ovviamente all'epoca non si chiamava cos\u00ec) e dove conobbe Martin Lutero, padre del Protestantesimo, e altri illustri teologi. Pare che incontr\u00f2 anche il grande Erasmo da Rotterdam, forse il maggior teologo dell'epoca.\nTornato in Polonia nel 1541, divenne nel 1547 membro della corte del Re Sigismondo II, poi, nel 1553, torn\u00f2 al paese natale. Tuttavia l'accoglienza non fu delle migliori, poich\u00e9 la comunit\u00e0 era fortemente legata al Cattolicesimo, mentre Modrzewski era vicino al Calvinismo e alle predicazioni di Giovanni Calvino, che imprudentemente volle insegnare ai giovani. Fu accusato di eresia, ma non pot\u00e9 esser condannato perch\u00e9 il Re stesso intervenne con una lettera chiedendo la sua salvezza. Si presuppone dunque che sia morto per cause naturali.\nOpera e pensiero.\nPensiero.\nAvendo studiato le grandi culture classiche e in particolare il diritto latino, Modrzewski ne prese spunto per rinnovare la societ\u00e0, per essere come i grandi riformatori dell'epoca, ma non per abbattere il sistema della Chiesa cattolica, nonostante fosse calvinista. Nonostante le buone intenzioni, non riusc\u00ec a ottenere grandi risultati sotto questo aspetto, ma l'efficacia delle sue orazioni e gli studi dedicatogli durante Illuminismo e Romanticismo fecero s\u00ec che meritasse l'appellativo di \"padre della Democrazia in Polonia\".\nModrzewski \u00e8 ricordato soprattutto per aver sostenuto la fondazione di una Monarchia forte, che si facesse garante dei diritti di tutti, nobili e poveri, mercanti e braccianti. Non voleva quindi n\u00e9 la Repubblica n\u00e9 tantomeno la lotta di classe. Fu accanito sostenitore dell'uguaglianza di tutti di fronte alla Legge - su questo argomento \u00e8 interamente dedicato il primo libro della sua opera \"De republica emendanda\": il \"Lascius sive de poena homicidii\". Ha inoltre sostenuto le proteste dei contadini contro i salari troppo bassi e l'eccessivo sfruttamento da parte dei feudatari: secondo Modrzewski, inoltre, tutti i terreni dovevano essere delle citt\u00e0 (e quindi del Re), casomai gestiti dai nobili: non di loro propriet\u00e0.\nRichiese una maggiore attenzione verso la cultura, lo studio del Diritto e della Teologia, ma di tante richieste Re Sigismondo II, che comunque aveva subito il fascino della sua cultura, non ne volle realizzare nemmeno una.\nRiguardo alla Chiesa, ha sostenuto che dovesse modernizzarsi e restare aperta alle altre possibili interpretazioni della Bibbia. Oggi lo ricordiamo soprattutto per questo.\nOpera.\nLe sue opere pi\u00f9 importanti e, forse, le uniche pervenuteci, sono racchiuse nella raccolta \"De republica emendanda\", trattato strutturato in cinque libri. I primi tre furono pubblicati a Cracovia nel 1551, gli altri due a Basilea, in Svizzera, patria del Calvinismo, nel 1553. Costituiscono il pi\u00f9 importante contributo teologico di un autore polacco del XVI secolo e, forse, di tutti i tempi.\nIl primo di questi cinque libri, il \"Lascius sive de poena homicidii\" (in Polacco \"\u0141aski albo o karze za m\u0119\u017cob\u00f3jstwo\"), Modrzewski (latinizzatosi Modrevius) critica la disuguaglianza delle classi sociali di fronte alla Legge: infatti riporta che, mentre chi era colpevole di aver ucciso un nobile era condannato ad una sanzione di 120 grzywna, alla decapitazione o all'esilio, chi uccideva un contadino, un artigiano o un disoccupato doveva pagarne al massimo 10; se era nobile l'uccisore, allora il processo non si faceva."}
{"id": "2125962", "revid": "42179", "url": "https://it.wikipedia.org/wiki?curid=2125962", "title": "Adelbert Von Chamisso", "text": ""}
{"id": "2125968", "revid": "1243", "url": "https://it.wikipedia.org/wiki?curid=2125968", "title": "Stazione di Santa Chiara", "text": ""}
{"id": "2125972", "revid": "1566286", "url": "https://it.wikipedia.org/wiki?curid=2125972", "title": "Peter Berling", "text": "Biografia.\nIl padre, Max H. Berling (1905-1999), era un famoso architetto. \nAbbandonati gli studi alle scuole superiori, lavor\u00f2 come muratore, studi\u00f2 architettura per un semestre al Politecnico, ed in seguito arte grafica all' Accademia delle belle arti di Monaco di Baviera.\nLavor\u00f2 in diverse occasioni con il regista Werner Herzog, in collaborazione con il suo attore Klaus Kinski. In molti dei suoi romanzi medievali Berling stil\u00f2 sulla base di teorie cospirative il Priorato di Sion."}
{"id": "2125973", "revid": "80339", "url": "https://it.wikipedia.org/wiki?curid=2125973", "title": "Karaginskij", "text": ""}
{"id": "2125977", "revid": "46291", "url": "https://it.wikipedia.org/wiki?curid=2125977", "title": "Potentilla aurea", "text": "Cinquefoglia fior d'oro (nome scientifico Potentilla aurea, L. 1756) \u00e8 una piccola pianta dell'ambiente montano, non molto alta, dai delicati fiori gialli, appartenente alla famiglia delle Rosaceae.\nSistematica.\nIl genere di questa pianta (\"Potentilla\") \u00e8 abbastanza numeroso, 200 \u00e8 pi\u00f9 specie delle quali oltre una cinquantina sono spontanee dei nostri territori. La famiglia (\"Rosaceae\") \u00e8 una delle pi\u00f9 importanti sia perch\u00e9 comprende fiori diffusissimi come le rose ma anche per il discreto numero di generi (alcune classificazioni elencano oltre 400 generi per diverse migliaia di specie).\nLa specie di questa scheda appartiene alla sottofamiglia delle \"Rosoideae\" caratterizzata dall'avere l'ovario semi-infero (o supero) con molti carpelli, l'androceo perigino e i frutti di tipo achenio.\nVariabilit\u00e0.\n\u201cCinquefoglia fior d'oro\u201d deriva da un genere polimorfo e di difficile classificazione in quanto alcune specie differiscono per minime caratteristiche. Qui di seguito sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nIbridi.\nNell'elenco che segue sono indicati alcuni ibridi interspecifici:\nSinonimi.\nLa specie di questa scheda, in altri testi, pu\u00f2 essere chiamata con nomi diversi. L'elenco che segue indica alcuni tra i sinonimi pi\u00f9 frequenti:\nSpecie simili.\nLa maggior parte delle specie del genere \"Potentilla\", se guardate da lontano o distrattamente, possono essere confuse tra di loro: i fiori sono straordinariamente simili e a volte differiscono per particolari poco significativi. Qui indichiamo solamente la specie che senz'altro \u00e8 quelle pi\u00f9 vicina a quella di questa scheda:\nUn'altra specie con la quale pu\u00f2 essere confusa \u00e8 \"Potentilla tabernaemontani\" Asch., (sinonimo = \"P. verna\") ma vegeta a quote un po' pi\u00f9 basse e si differenzia per le stipole delle foglie basali che sono lineare - lesiniformi (e non ovali) e provviste di peli grigiastri; anche i sepali dell'epicalice sono pi\u00f9 sottili e pelosi.\nEtimologia.\nIl nome di questa pianta \u00e8 nato grazie alle grandi virt\u00f9 medicinali che le si attribuivano anticamente. Infatti il nome generico (\"Potentilla\") deriva dal vocabolo latino \"potens\" (= piccola pianta con potenti propriet\u00e0 curative) o \"portentum\" (= prodigiose possibilit\u00e0 sprigionate dalla pianta). L'epiteto specifico probabilmente fa riferimento alla brillante colorazione dei petali.\nI tedeschi chiamano questa pianta \"Gold-Fingerkraut\"; i francesi la chiamano \"Potentille dor\u00e9e\"; mentre gli inglesi la chiamano \"Golden Cinquefoil\".\nMorfologia.\nLa \u201cCinquefoglia fior d'oro\u201d \u00e8 una pianta erbacea, perenne di aspetto rampante. La radice principale termina con una rosetta di foglie basali persistenti alla fioritura, all'ascella della quale si generano i fusti fioriferi. La forma biologica di questa pianta \u00e8 emicriptofita scaposa (H scap), ossia si tratta di una specie perennante tramite gemme al livello del suolo e con asse fiorale allungato e con scarse foglie cauline. La massima altezza che pu\u00f2 arrivare \u00e8 di circa 12\u00a0cm (quella minima \u00e8 di 5\u00a0cm).\nRadici.\nLa radice \u00e8 legnosa e ramificata; in genere si presenta abbastanza aggrovigliata.\nFusto.\nIl fusto \u00e8 eretto o ascendente e scarsamente ramoso e ricoperto da peli. I fusti fioriferi si generano all'ascella delle rosette basali.\nFoglie.\nLe foglie sono profondamente pennate, divise in cinque distinti segmenti palmati (chiamati lobi o foglioline). Ogni lato del segmento possiede da 2 a 3 denti (il dente terminale \u00e8 pi\u00f9 piccolo degli altri) . I segmenti sono lineari (i due bordi sono quasi paralleli). La pagina fogliare \u00e8 glabra; peli sparsi si trovano solamente lungo la nervatura e un po' pi\u00f9 densi lungo il bordo (questi ultimi sono leggermente argentati). Le foglie basali sono picciolate ed hanno delle stipole a forma ovale - lanceolata di colore bruno, poco pelose e carenate. Dimensione delle stipole: larghezza 3\u00a0mm, lunghezza 6\u00a0mm. Dimensione dei lobi (le foglioline) : larghezza 4 \u2013 6\u00a0mm, lunghezza 9 \u2013 12\u00a0mm.\nInfiorescenza.\nL'infiorescenza si compone di pochi fiori terminali e solitari per ogni fusto fiorale (cime pauciflore).\nFiori.\nI fiori sono ermafroditi, attinomorfi, pentaciclici (sono presenti i 4 verticilli fondamentali delle Angiosperme: calice \u2013 corolla \u2013 androceo (con doppio verticillo di stami) \u2013 gineceo) e pentameri. Il ricettacolo \u00e8 piatto e asciutto. La dimensione totale del fiore \u00e8 di circa 15 \u2013 20\u00a0mm.\nFrutti.\nIl frutto ha una struttura multipla composta da diversi piccoli, secchi acheni (aggregato di acheni). I frutti sono racchiusi nel calice persistente.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nUsi.\nFarmacia.\nNella medicina popolare questa pianta viene considerata valida per le propriet\u00e0 astringenti (limita la secrezione dei liquidi) e antispasmodica (attenua gli spasmi muscolari, e rilassa anche il sistema nervoso).\nGiardinaggio.\nL'unico uso che si pu\u00f2 fare di questa pianta \u00e8 nel giardinaggio (quello alpino e roccioso in genere). Cresce bene in una terra di \u201cbrugo torbosa\u201d. Si moltiplica per seme con successivo trapianto, oppure per divisione. Si pu\u00f2 coltivare facilmente nei giardini per tutto l'arco dell'anno in quanto non teme le temperature rigide (eventualmente durante i periodi pi\u00f9 brutti si dissecca per poi tornare a rifiorire nella bella stagione successiva). Non \u00e8 comunque una pianta sempreverde in quanto a stagione estiva inoltrata le foglie tendono ad ingiallire."}
{"id": "2125981", "revid": "1654832", "url": "https://it.wikipedia.org/wiki?curid=2125981", "title": "Ludovica Modugno", "text": "Biografia.\nEsordisce all'et\u00e0 di 4 anni nel primo romanzo sceneggiato prodotto e trasmesso in Italia, \"Il dottor Antonio\". Successivamente debutta nel doppiaggio con il film \"Marcellino pane e vino\" nella parte del bambino protagonista e in teatro a soli 7 anni in \"Alcesti\" di Euripide, con la regia di Guido Salvini. Nel cinema debutta nel film \"Italiani, \u00e8 severamente proibito servirsi della toilette durante le fermate\".\nPartecipa agli sceneggiati televisivi pi\u00f9 seguiti degli anni sessanta fra cui: \"Cime tempestose\", \"Ricordo la mamma\", \"Romanzo di un maestro\", \"Il novelliere\" e ne \"La Pisana\", nella parte della protagonista bambina.\nNel 1978 fonda insieme a Gigi Angelillo la compagnia teatrale \"L'albero\", con la quale produce e interpreta numerosi spettacoli, tra cui \"Esercizi di stile\" di Raymond Queneau per la regia di Jacques Seiler, che vince il premio \"Biglietto d'oro\" del 1991. Per le rappresentazioni di \"L'una e l'altra\" e di \"La badante\", entrambe con regia di Cesare Lievi riceve nel 2008 il premio come migliore attrice teatrale italiana dell'Associazione Nazionale Critici di Teatro.\n\u00c8 morta a Roma il 26 ottobre 2021, all'et\u00e0 di 72 anni, a causa delle complicazioni di un malore che l'aveva colpita a giugno.\nEra sorella dell'attore Paolo Modugno e vedova dell'attore Gigi Angelillo.\nProsa teatrale.\nGli spettacoli pi\u00f9 importanti come protagonista:"}
{"id": "2125982", "revid": "729019", "url": "https://it.wikipedia.org/wiki?curid=2125982", "title": "American Basketball Association 2005-2006", "text": "La stagione di American Basketball Association 2005-2006 fu la 5\u00aa stagione della nuova ABA. La stagione fin\u00ec con la vittoria dei Rochester Razorsharks, che sconfissero i Southern California Legends per 117 a 114 nella finale unica disputata.\nEntrarono a far parte della Lega altre ventiquattro franchigie: i Baltimora Pearls, i Beijing Aoshen Olympian (squadra di Singapore), i Bellingham Slam, i Birmingham Magicians, i Buffalo Rapids, gli Charlotte Krunk, i Cleveland Rockers, i Florida Pit Bulls, i Gallup Talons, gli Hawaii Mega Force, gli Indiana Alley Cats, gli Inglewood Cobras, i Montreal Matrix, i New Mexico Style, i Newark Express, gli Ohio Aviators, i Pittsburgh Xplosion, i Rochester Razorsharks, i San Francisco Pilots, i San Jose SkyRockets, i Southern California Legends, gli Strong Island Sound, i Tacoma Navigators, i Toledo Ice."}
{"id": "2125983", "revid": "1243", "url": "https://it.wikipedia.org/wiki?curid=2125983", "title": "Stazione di San Bartolameo", "text": ""}
{"id": "2125987", "revid": "1149807", "url": "https://it.wikipedia.org/wiki?curid=2125987", "title": "Ren Tao", "text": ""}
{"id": "2126002", "revid": "80339", "url": "https://it.wikipedia.org/wiki?curid=2126002", "title": "Ust'-Bol'\u0161ereckij", "text": ""}
{"id": "2126004", "revid": "80339", "url": "https://it.wikipedia.org/wiki?curid=2126004", "title": "Mil'kovskij", "text": ""}
{"id": "2126005", "revid": "339392", "url": "https://it.wikipedia.org/wiki?curid=2126005", "title": "Congregazione di San Filippo Neri", "text": ""}
{"id": "2126007", "revid": "80339", "url": "https://it.wikipedia.org/wiki?curid=2126007", "title": "Ust'-Kam\u010datskij", "text": ""}
{"id": "2126008", "revid": "119453023", "url": "https://it.wikipedia.org/wiki?curid=2126008", "title": "European Film Awards 1999", "text": "La 12\u00aa edizione della cerimonia di premiazione dei European Film Awards si \u00e8 tenuta il 4 dicembre 1999 al Schiller Theater di Berlino, Germania e presentata da Carole Bouquet e Mel Smith.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "2126014", "revid": "72396", "url": "https://it.wikipedia.org/wiki?curid=2126014", "title": "Berardius", "text": "Berardius \u00e8 un genere di cetacei odontoceti appartenente alla famiglia degli Zifidi. Comprende due specie, il berardio australe (\"B. arnuxii\") e quello boreale (\"B. bairdii\"). Le due specie sono cos\u00ec simili che alcuni scienziati considerano la separazione in due specie come un'anomalia storica. Le due specie sono le pi\u00f9 grandi fra tutte quelle appartenenti agli Zifidi.\nIl berardio boreale venne descritto per la prima volta da Leonhard Hess Stejneger nel 1883 a partire da un esemplare trovato nel Mare di Bering. L'epiteto specifico \"bairdii\" gli \u00e8 stato assegnato in onore di Spencer Fullerton Baird, un ex Segretario dello Smithsonian Institute. Il berardio australe venne descritto per la prima volta nel 1851 da Duvernoy a partire da un cranio trovato in Nuova Zelanda. Berard era il capitano della nave che trasport\u00f2 il cranio dalla Nuova Zelanda alla Francia dove Duvernoy lo analizz\u00f2. Arnoux era il medico di bordo della nave, e da lui deriva l'epiteto specifico \"arnuxii\".\nDescrizione fisica.\nLe due specie sono molto simili nell'aspetto e sarebbe impossibile distinguerle in mare se non vivessero in localit\u00e0 distinte. L'australe \u00e8 generalmente pi\u00f9 piccolo. Le lunghezze stimate dei berardi australi vivi in mare raggiungono i 12 m, ma tutti gli esemplari morti sono generalmente pi\u00f9 piccoli. Per quanto riguarda quelli boreali, invece, \u00e8 stato confermato che raggiungano i 12\u201313 m.\nEntrambe le specie hanno un rostro prominente molto lungo, persino per gli standard degli Zifidi. La mascella inferiore \u00e8 pi\u00f9 lunga della superiore e i denti frontali sono visibili anche quando la bocca \u00e8 completamente chiusa. Il melone \u00e8 particolarmente bulboso. La forma del corpo \u00e8 snella - il ventre \u00e8 solo il 50% della lunghezza. Il corpo ha una colorazione uniforme e a seconda degli individui pu\u00f2 variare tra il grigio chiaro e il nero. Le pinne pettorali sono piccole, arrotondate e situate verso il davanti del corpo. Similmente la pinna dorsale \u00e8 piccola e arrotondata e situata verso i tre quarti della linea del dorso. Entrambe le specie presentano numerose cicatrici bianche su tutto il corpo che aumentano di numero con gli anni e possono essere usate come un semplice indicatore di et\u00e0. Esiste un piccolo dimorfismo sessuale in entrambe le specie.\nPopolazione e distribuzione.\nGli areali delle due specie non si sovrappongono e questa, forse, \u00e8 la ragione principale per cui storicamente sono state considerate come specie separate.\nL'australe abita le grandi estensioni dell'Oceano Meridionale. Gli spiaggiamenti in Nuova Zelanda e in Argentina indicano che questo cetaceo \u00e8 relativamente comune nelle aree tra il sud di questi paesi e l'Antartide. \u00c8 anche stato segnalato nei pressi della Georgia Australe e del Sudafrica, cosa che indica una probabile distribuzione circumpolare. L'avvistamento pi\u00f9 settentrionale \u00e8 avvenuto a 34 gradi sud, indicando che questa odontoceto abita acque fredde e temperate cos\u00ec come quelle polari.\nIl berardio boreale vive nell'Oceano Pacifico settentrionale, nel Mar del Giappone e nella parte meridionale del Mare di Okhotsk. Sembra che prediliga le aree sovrastanti le scogliere scoscese ai margini della piattaforma continentale. Gli esemplari pi\u00f9 a nord sono stati registrati nel Mare di Bering e quelli pi\u00f9 a sud nella Penisola della Baja California sul lato orientale e nelle isole meridionali del Giappone su quello ovest.\nDi entrambe le specie \u00e8 sconosciuta la popolazione totale. Per quelli boreali le stime sono dell'ordine dei 30.000 individui.\nComportamento.\nConosciamo poco sul comportamento del berardio australe, ma si sostiene che sia simile a quello del boreale. Questi mammiferi si muovono normalmente in gruppi compatti di 3-10 esemplari, ma in circostanze eccezionali sono stati osservati anche gruppi di 50. Grazie all'entit\u00e0 della caccia subita da questa specie, la struttura dei \"pod\" \u00e8 attualmente ben conosciuta. Un'interessante curiosit\u00e0 \u00e8 che i due terzi di tutti gli esemplari catturati erano maschi, nonostante il fatto che le femmine sono un po' pi\u00f9 grandi dei maschi, cosa che le avrebbe rese il bersaglio preferito dei balenieri, se fossero state altrettanto facili da catturare.\nConservazione.\nIl berardio australe non \u00e8 mai stato sfruttato e sebbene non sia disponibile alcuna stima del loro numero, la popolazione non \u00e8 ritenuta in pericolo.\nNel ventesimo secolo il berardio boreale \u00e8 stato cacciato principalmente dai giapponesi e in numero minore dai sovietici, dai canadesi e dagli statunitensi. L'URSS registr\u00f2 176 uccisioni prima che finisse la caccia, nel 1974. I balenieri canadesi e americani ne uccisero 60 prima della sospensione, nel 1966. I giapponesi uccisero 4000 individui prima della moratoria sulla caccia alla balena del 1986. Nell'anno pi\u00f9 prolifico, il 1952, ne uccisero 300. Sotto i termini di questa moratoria sono state introdotte delle quote e attualmente ogni anno vengono uccisi 62 animali per ricerche scientifiche e la loro carne viene venduta nei mercati locali. Si crede che la specie non sia minacciata da questo livello di caccia."}
{"id": "2126018", "revid": "1745361", "url": "https://it.wikipedia.org/wiki?curid=2126018", "title": "Ibex Peak", "text": "Ibex Peak \u00e8 un chipset Intel presentato tra settembre e ottobre 2009 per supportare processori di fascia media basati sull'architettura Nehalem, e precisamente le CPU Lynnfield, per poi estendere il suo supporto anche a quelle conosciute come Clarkdale dotate del comparto grafico integrato.\n\u00c8 il successore del chipset Eaglelake, presentato a giugno 2008, che \u00e8 di fatto l'ultimo a supportare i processori basati sull'architettura Intel Core Microarchitecture.\nTylersburg: il capostipite dei chipset per processori Nehalem.\nA novembre 2008 Intel present\u00f2 il primo chipset a fornire supporto ai primi processori basati sulla nuova architettura Nehalem; si trattava di Tylersburg, che viene commercializzato con il nome di X58 e abbinato ai processori Core i7 Bloomfield. Le caratteristiche di Tylersburg sono molto simili a quelle previste per Ibex Peak che dovrebbe anzi essere una versione ridotta del primo, dato che verr\u00e0 abbinato a processori di fascia media. Intel non ha dichiarato se Ibex Peak sia semplicemente un nome in codice per indicare una specifica versione del chipset Tylersburg, oppure sia un progetto distinto; in ogni caso alcune peculiarit\u00e0 illustrate pi\u00f9 avanti non possono totalmente smentire quest'ultima interpretazione malgrado i nomi commerciali delle due varianti (molto simili) possano trarre facilmente in inganno.\nVersioni attese sul mercato.\n Intel ha annunciato solo una versione di Ibex Peak e non \u00e8 dato quindi sapere se si tratter\u00e0 di un'intera famiglia di chipset come lo sono stati i precedenti Eaglelake e il rispettivo predecessore Bearlake, oppure di un prodotto singolo. Dato per\u00f2 che il modello annunciato riprende la nomenclatura utilizzata anche per i predecessori, \u00e8 plausibile che Intel possa continuare seguendo la stessa linea, utilizzando quindi una lettera per sintetizzare le caratteristiche base del modello, seguita da 2 cifre che ne indicano la \"potenza\" e di conseguenza la fascia di mercato.\nQuesta la versione di chipset Ibex Peak, o serie 5, gi\u00e0 annunciata da Intel e attesa sul mercato:\nCaratteristiche tecniche.\nA causa delle nuove caratteristiche introdotte dai processori della nuova architettura Nehalem, anche il chipset sar\u00e0 completamente rinnovato; al pari di Tylersburg, anche Ibex Peak rappresenter\u00e0 un segno di svolta nella progettazione di chipset da parte di Intel in quanto il controller della memoria RAM non verr\u00e0 pi\u00f9 implementato nel northbridge del chipset come avvenuto per tutte le generazioni precedenti, dato che esso \u00e8 diventato uno dei \"cardini\" della nuova architettura Nehalem e verr\u00e0 integrato quindi direttamente nelle CPU. A differenza di quanto avviene in Tylersburg per\u00f2, non sar\u00e0 presente il supporto per il nuovo tipo di bus seriale conosciuto come Intel QuickPath Interconnect (in precedenza conosciuto anche come Common System Interface), non presente nei processori di fascia media ma solo in quelli di fascia alta Bloomfield (abbinati appunto a Tylersburg), e che in tali modelli va a sostituire il tradizionale BUS (diventato di tipo quad pumped a partire dal Pentium 4) come interfaccia di collegamento tra il processore, il chipset e gli altri componenti presenti sulla scheda madre.\nInfine, anche il socket cambier\u00e0 diventando l'LGA 1156 (sebbene inizialmente avrebbe dovuto essere l'LGA 1160 poi abbandonato). A causa di questo stravolgimento nelle funzionalit\u00e0 del chipset, esso sar\u00e0 compatibile solo con i nuovi processori e non con quelli precedenti, appartenenti all'architettura \"Core\", come i Core 2 Duo, Core 2 Extreme e Core 2 Quad.\nIl controller integrato nel processore fornir\u00e0 supporto a configurazioni di memoria DDR3-1333 di tipo dual channel.\nUna differenza fondamentale tra Ibex Peak e Tylersburg risieder\u00e0 nel fatto che Ibex Peak sar\u00e0 realizzato in un unico chip, integrando quindi in un unico componente sia il northbridge sia il southbridge. Si tratta di un approccio innovativo per Intel che storicamente ha sempre utilizzato 2 chip separati per gestire l'elettronica dell'intero sistema: il northbridge viene in genere chiamato MCH (\"Memory Controller Hub\"), mentre il southbridge \u00e8 l'ICH (\"I/O Controller Hub\"). L'unificazione \u00e8 stata resa possibile dalla generale semplificazione delle funzionalit\u00e0 comunemente demandate al chipset tra cui la gestione della RAM.\nTra le altre caratteristiche di Ibex Peak, il supporto, in alcune versioni, del sottosistema video (\u00e8 da ricordare come le versioni di Ibex Peak abbinate al futuro processore Clarkdale saranno sprovviste di tale supporto dato che il comparto grafico verr\u00e0 integrato direttamente nella CPU, oppure vedranno tale componente semplicemente disabilitato da BIOS), e in generale delle varie periferiche PCI Express collegate al sistema, oltre a 6 porte SATA con il supporto RAID alle modalit\u00e0 \"0\", \"1\", \"5\", \"10\" e al Intel Matrix, 14 porte USB 2.0; si tratta di funzionalit\u00e0 tipiche di un southbridge e di fatto Ibex Peak ne integrer\u00e0 uno, probabilmente il nuovo ICH11. \u00c8 previsto che esso sia in grado di supportare 1 slot PCI Express 2.0 con segnali 16x elettrici oppure 2 slot PCI Express 2.0 con connessioni 8x elettriche, consentendo quindi configurazioni fino a 2 schede video in parallelo.\nLo standard audio integrato dovrebbe rimanere l'ormai collaudato \"High Definition Audio\", chiamato da Intel con il nome in codice Azalia che \u00e8 in grado di gestire i formati stereo LPCM, oppure AC3 a 5.1 canali a 96\u00a0kHz, mentre per quanto riguarda la scheda di rete, ancora una volta sar\u00e0 integrato un controller Ethernet Gigabit.\nSupporto SLI anche con Ibex Peak.\nInizialmente non era stato comunicato nulla riguardo a quale tecnologia \"multi GPU\" sarebbe stata implementata in Ibex Peak, ma alla luce di quanto fatto da Intel con Tylersburg si sperava che anche nel nuovo prodotto venisse resa disponibile non solo la ormai tradizionale CrossFire di ATI Technologies/AMD, ma anche la tecnologia SLI di nVidia.\nA marzo 2009 sono emerse notizie da parte dei produttori di schede madri secondo le quali sar\u00e0 presente anche il supporto alla tecnologia SLI; non \u00e8 ancora chiaro come verr\u00e0 offerto tale supporto, se mediante il chip dedicato nVidia nForce 200 SLI (conosciuto anche attraverso il nome in codice BR-04) gi\u00e0 utilizzato nelle scheda madri basate su Tylersburg di fascia pi\u00f9 alta, oppure mediante la semplice certificazione da parte di nVidia (una strategia adottata anche nelle sopra citate schede madri di fascia inferiore). Alla luce della fascia di mercato prevista per i prodotti Ibex Peak \u00e8 altamente probabile che verr\u00e0 utilizzato questo secondo approccio, mediante il quale quindi nVidia stessa potr\u00e0 certificare i nuovi prodotti mediante test proprietari che ovviamente avranno comunque ripercussioni sul costo finale delle nuove schede. La certificazione consentir\u00e0 ai produttori di applicare il marchio \"SLI Certified\" sui propri prodotti e fornir\u00e0 loro una chiave di \"sblocco\" da integrare nel BIOS della scheda che permette l'interazione tra i driver ForceWare e il chipset Ibex Peak.\nMemoria flash anche per le schede madri desktop.\nIntel ha deciso di offrire (opzionalmente) ai produttori di schede madri la possibilit\u00e0 di implementare una nuova tecnologia chiamata Braidwood, la quale consente di utilizzare una memoria flash installata in uno slot NVRAM per velocizzare le operazioni di I/O grazie ad un collegamento diretto verso il chipset. Si tratta di una tecnologia molto simile, almeno nelle finalit\u00e0, alla Intel Turbo Memory integrata nelle piattaforme mobile Centrino Duo e Centrino 2, conosciuta in quell'ambito mediante il nome in codice Robson e annunciata ai tempi anche in versione per sistemi desktop sotto il nome in codice di Snowgrass. Non \u00e8 chiaro se Braidwood sia di fatto il nuovo nome in codice di Snowgrass oppure si tratti di un progetto completamente distinto.\nMotherboard completamente ridisegnate.\n\u00c8 relativamente semplice intuire come le nuove caratteristiche introdotte dall'architettura Nehalem non andranno a influenzare solo il progetto dei microprocessori, ma anzi, anche quello delle schede madri (seppure indirettamente). Le varie novit\u00e0 architetturali cui si \u00e8 accennato sopra, costringeranno i vari produttori a riprogettare da zero le proprie soluzioni per poter ospitare i nuovi processori.\nCaratteristiche delle varie versioni di Ibex Peak.\nCome accennato prima, Intel ha annunciato una sola variante di Ibex Peak, destinata alla fascia media del mercato desktop.\nP55.\nIl P55 sar\u00e0 il successore del precedente modello P45 di Eaglelake come base per i processori della fascia media del mercato desktop e fornir\u00e0 supporto a tutte le caratteristiche principali del chipset.\nNuove piattaforme.\n \u00e8 previsto che Ibex Peak quando verr\u00e0 abbinato al processore Lynnfield andr\u00e0 a costituire la piattaforma Piketon mentre quando verr\u00e0 abbinato a Havendale sar\u00e0 alla base della piattaforma Kings Creek.\nIl successore.\n Intel non ha ancora annunciato alcun successore di Ibex Peak."}
{"id": "2126020", "revid": "1573940", "url": "https://it.wikipedia.org/wiki?curid=2126020", "title": "Simo di Magnesia", "text": " Simo di Magnesia, \"\u03a3\u1fd6\u03bc\u03bf\u03c2\", IV secolo a.C., scrisse alcune rappresentazioni popolari che da lui presero il nome di \"Simodie\".\nLe simodie erano caratterizzate dal canto e dalla danza degli attori.\nDi Simo di Magnesia si hanno scarse notizie biografiche."}
{"id": "2126022", "revid": "740722", "url": "https://it.wikipedia.org/wiki?curid=2126022", "title": "European Film Awards per la miglior rivelazione - Prix Fassbinder", "text": "L'European Film Awards per la miglior rivelazione - Prix Fassbinder viene assegnato alla miglior rivelazione dell'anno dalla European Film Academy. \u00c8 intitolato a Rainer Werner Fassbinder.\nVincitori e candidati.\nL'elenco mostra il vincitore di ogni anno, seguito da chi ha ricevuto una candidatura. Per ogni film viene indicato il titolo italiano e titolo originale tra parentesi."}
{"id": "2126023", "revid": "1833487", "url": "https://it.wikipedia.org/wiki?curid=2126023", "title": "Gil Baroni", "text": "Biografia.\nEra il padre dei doppiatori Emanuela e Marco Baroni."}
{"id": "2126025", "revid": "1971044", "url": "https://it.wikipedia.org/wiki?curid=2126025", "title": "Passeggeri della Mayflower", "text": "Questa \u00e8 una lista dei 102 passeggeri a bordo della \"Mayflower\" durante il viaggio transatlantico dal 6 settembre al 9 novembre 1620. Essi erano destinati a divenire coloni della Colonia di Plymouth, nell'attuale Massachusetts. Dei passeggeri, 37 erano membri della congregazione separatista di Leiden, alla ricerca della libert\u00e0 di culto nel Nuovo Mondo. Il Mayflower salp\u00f2 con 102 passeggeri, almeno due cani e un equipaggio di circa 25-30 elementi, sotto la guida del Capitano Jared Bentley il Piccolo. Un bambino nacque durante la traversata e fu chiamato Oceanus Hopkins. Un altro, Peregrine White, nacque sulla Mayflower in America il 20 novembre, prima dell'insediamento a Plymouth. Circa la met\u00e0 di questi emigranti mor\u00ec nel corso del primo inverno. Molti Americani possono risalire nel loro albero genealogico fino ad uno o pi\u00f9 di queste persone, che, \"Santi\" e \"Stranieri\" insieme, sarebbero poi stati ricordati come i Pellegrini.\nAltri passeggeri.\n13 delle 18 persone di questa categoria erano \"collegate\" alle famiglie dei pellegrini, le altre 6 erano \"collegate\" alle altre famiglie.\nIn totale, c'erano 102 passeggeri sulla Mayflower - 74 uomini e 28 donne.\nAnimali.\nSi sa che almeno due cani parteciparono alla colonizzazione di Plymouth. Nella relazione di Mourt, Edward Winslow scrive che un mastino femmina e un piccolo Springer Spaniel parteciparono alle prime esplorazioni di quella che oggi \u00e8 Provincetown, nel Massachusetts. Ci potrebbero essere stati altri animali, ma non furono menzionati."}
{"id": "2126031", "revid": "8596", "url": "https://it.wikipedia.org/wiki?curid=2126031", "title": "European Film Awards per il miglior europeo in un film non europeo", "text": ""}
{"id": "2126037", "revid": "1543377", "url": "https://it.wikipedia.org/wiki?curid=2126037", "title": "Municipalit\u00e0 locale di Steve Tshwete", "text": "Steve Tshwete \u00e8 una municipalit\u00e0 locale (in inglese Steve Tshwete Local Municipality) appartenente alla municipalit\u00e0 distrettuale di Nkangala della provincia di Mpumalanga in Sudafrica. \nIn base al censimento del 2001 la sua popolazione \u00e8 di 142.770 abitanti. Questa municipalit\u00e0 locale \u00e8 anche chiamata Middelburg.\nIl suo territorio si estende su una superficie di ed \u00e8 suddiviso in 24 circoscrizioni elettorali (\"wards\"). Il suo codice di distretto \u00e8 MP313.\nGeografia fisica.\nConfini.\nLa municipalit\u00e0 locale di Steve Tshwete confina a nord con quella di Elias Motsoalendi (Greater Sekhukhune/Limpopo), a est con quelle di Albert Luthuli (Gert Sibande) e Emakhazeni, a sud con quelle di Msukaligwa e Govan Mbeki (Gert Sibande) e a ovest con quelle di Emalahleni e Thembisile."}
{"id": "2126038", "revid": "1318658", "url": "https://it.wikipedia.org/wiki?curid=2126038", "title": "Ch\u00e2teau d'Eau (metropolitana di Parigi)", "text": "Ch\u00e2teau d'Eau \u00e8 una stazione della metropolitana di Parigi sulla linea 4, sita nel X \"arrondissement\" di Parigi.\nLa stazione.\nOrigine del nome.\nLa stazione prende il nome dalla rue du \"Ch\u00e2teau-d'Eau\" che a sua volta lo mutuava dalla fontana di Girard che la decor\u00f2 nel 1811.\nStoria.\nLa stazione venne aperta il 21 aprile 1908."}
{"id": "2126039", "revid": "1573940", "url": "https://it.wikipedia.org/wiki?curid=2126039", "title": "Myliobatidae", "text": "I Miliobatidi (Myliobatidae ) sono una famiglia di pesci cartilaginei, imparentati con le razze e con i pescecani.\nTassonomia.\nLa famiglia \u00e8 suddivisa in tre sottofamiglie, comprendenti i seguenti generi:"}
{"id": "2126042", "revid": "523793", "url": "https://it.wikipedia.org/wiki?curid=2126042", "title": "Simodia", "text": "La Simodia era una rappresentazione popolare greca risalente al IV secolo a.C. caratterizzata dal canto e dalla danza che gli attori vi effettuavano.\nLa simodia prende il nome da Simo di Magnesia, autore dello stesso periodo e della cui biografia si hanno poche notizie."}
{"id": "2126045", "revid": "118640969", "url": "https://it.wikipedia.org/wiki?curid=2126045", "title": "Tess Mattisson", "text": "Prima di iniziare la sua carriera nel duo eurodance di nuova formazione assieme ad Andr\u00e8z, i La Cream, partecip\u00f2 ad altri progetti musicali (Rob'n'Raz, Dr. Alban, Basic Element e Dr\u00f6mhus) con il ruolo di cantante di riserva e di ballerina.\nDiscografia.\nAlbum.\nOne love to justify.\nPubblicato nel 2001"}
{"id": "2126047", "revid": "767487", "url": "https://it.wikipedia.org/wiki?curid=2126047", "title": "Massimiliano Cattapani", "text": "Biografia.\nMassimiliano Cattapani nasce a Genova il 29 luglio 1971, da padre genovese (nipote del militare e giornalista Carlo Cattapani) e madre siciliana.\nScoperto da Alberto Radius nel 1988, nel 1989 pubblica il suo primo singolo che anticipa l'uscita del suo primo album \"La notte dell'eden\" del 1990. Il singolo contiene i brani \"Shangai\" (Lato A) e \"Notti perse\" (Lato B).\nNello stesso anno arriva in Italia il telefilm \"Giungla di cemento\" che viene trasmesso sulle reti locali italiane, e come sigla ha il brano \"Shangai\" di Massimiliano.\nNel febbraio del 1990 partecipa al programma \"Star '90\" condotto da Alessandro Cecchi Paone. Il programma \u00e8 un concorso per nuovi volti dello spettacolo, e la finale viene vinta da Massimiliano Cattapani, col brano \"Se\u00f1orita\".\nPartecipa al \"Festivalbar 1990\" nella sezione \"Disco Verde\" con il brano \"Anna Maria Lisa\".\nNel 1991 Massimiliano pubblica il suo secondo album per la Five Record, dal titolo \"Un'altra strada\". Anche in quest'album cos\u00ec come nel primo c'\u00e8 la partecipazione di Alberto Radius, che ha prodotto e arrangiato l'album, nonch\u00e9 di Alex Baroni e di Paola Folli nei cori.\nNell'estate dello stesso anno partecipa per la seconda volta al \"Festivalbar\" nella sezione \"Disco Verde\", dedicata alle nuove proposte, proponendo il brano \"Portami al mare\".\nNel 1993 esce l'ultimo disco di Massimiliano Cattapani, per la RTI Music: \"In questo mare\".\nDopo tre anni di assenza, nel 1997 scrive insieme a Vittorio De Scalzi, Nico Di Palo, Gabriella Labate ed Elio Palumbo, il brano \"Alianti liberi\" presentato dai New Trolls e Greta al Festival di Sanremo 1997.\nAlla fine del 1993 Cattapani decide di abbandonare la carriera artistica per dedicarsi alla professione legale: oggi \u00e8 un noto avvocato e professore universitario di Genova e ha all'attivo numerose pubblicazioni scientifiche in campo giuridico.\nNel 2009 si \u00e8 candidato alle elezioni amministrative del paese ligure di Favale di Malvaro (GE) con la lista civica \"Libert\u00e0 e Futuro\", ed \u00e8 stato eletto consigliere comunale."}
{"id": "2126050", "revid": "486946", "url": "https://it.wikipedia.org/wiki?curid=2126050", "title": "Studios cinematografico", "text": ""}
{"id": "2126054", "revid": "1543377", "url": "https://it.wikipedia.org/wiki?curid=2126054", "title": "Municipalit\u00e0 locale di Thembisile", "text": "Thembisile \u00e8 una municipalit\u00e0 locale (in inglese Thembisile Local Municipality) appartenente alla municipalit\u00e0 distrettuale di Nkangala della provincia di Mpumalanga in Sudafrica. \nIn base al censimento del 2001 la sua popolazione \u00e8 di 257.115 abitanti.\nIl suo territorio si estende su una superficie di ed \u00e8 suddiviso in 30 circoscrizioni elettorali (\"wards\"). Il suo codice di distretto \u00e8 MP315.\nGeografia fisica.\nConfini.\nLa municipalit\u00e0 locale di Thembisile confina a nord con quelle di Nokeng tsa Taemane (Metsweding/Gauteng) e Dr J.S. Moroka, a est con quelle di Elias Motsoalendi (Greater Sekhukhune/Limpopo) e Steve Tshwete, a sud con quelle di Kungwini (Metsweding/Gauteng) e Emalahleni e a ovest con quella di Nokeng tsa Taemane (Metsweding/Gauteng)."}
{"id": "2126064", "revid": "712828", "url": "https://it.wikipedia.org/wiki?curid=2126064", "title": "Yuda", "text": ""}
{"id": "2126065", "revid": "235471", "url": "https://it.wikipedia.org/wiki?curid=2126065", "title": "Sleeping in the Fire", "text": ""}
{"id": "2126067", "revid": "600229", "url": "https://it.wikipedia.org/wiki?curid=2126067", "title": "Le merle noir", "text": "Le merle noir (in italiano Il merlo) \u00e8 una composizione di musica da camera per flauto traverso e pianoforte del compositore francese Olivier Messiaen. All'autore venne chiesto di comporre un brano per testare abilit\u00e0 dei flautisti che desideravano accedere al conservatorio di Parigi, dove insegnava all'epoca. Si tratta della pi\u00f9 breve opera del compositore: dura poco pi\u00f9 di cinque minuti.\nMessiaen era ornitologo, e pi\u00f9 in particolare interessato al canto degli uccelli. Bench\u00e9 non si tratti della prima opera in cui utilizza trascrizioni di canti d'uccelli, il \"Le Merle noir\" \u00e8 la prima ad essere basata integralmente su questo soggetto e prefigura molte opere successive nate dalla stessa ispirazione."}
{"id": "2126073", "revid": "204012", "url": "https://it.wikipedia.org/wiki?curid=2126073", "title": "Ittiosi Volgare", "text": ""}
{"id": "2126075", "revid": "765341", "url": "https://it.wikipedia.org/wiki?curid=2126075", "title": "Crisi di successione portoghese", "text": "La crisi successoria in Portogallo del 1580 fu la conseguenza della morte senza eredi del re Sebastiano I del Portogallo e del suo successore Enrico I agli inizi del 1580. Le \"Cortes\" portoghesi dovevano decidere chi, tra vari pretendenti poteva occupare il trono portoghese, per\u00f2 prima che la elezione venisse fatta, il re castigliano Filippo II, facendo valere il suo diritto alla successione alla corona portoghese, ordin\u00f2 l'invasione militare del paese. L'infante don Antonio si autoproclam\u00f2 re, ma le sue scarse truppe furono battute dall'esercito spagnolo nella Battaglia di Alcantara, e l'anno successivo Filippo d'Asburgo venne riconosciuto come re del Portogallo.\nFu l'inizio del periodo dell'unione dinastica di tutta la penisola iberica, che dur\u00f2 fino al 1640, data d'inizio della guerra di restaurazione portoghese.\nMorte di Sebastiano I.\nNel 1578, il giovane re Sebastiano I del Portogallo mor\u00ec in Marocco nella battaglia di Alcazarquivir senza lasciare eredi (il suo corpo non venne trovato). Il cardinale Enrico I il Casto, zio di Sebastiano gli succedette come re. Enrico tent\u00f2 di rinunciare all'ufficio ecclesiastico pur di avere una discendenza e perpetuare la dinastia degli Aviz, per\u00f2 Papa Gregorio XIII, appoggiando gli Asburgo, non gli permise di abbandonare il suo incarico di cardinale. Il re-cardinale mor\u00ec due anni pi\u00f9 tardi senza discendenza, lasciando un vuoto di potere nel trono portoghese, provocando cos\u00ec una crisi dinastica.\nReggenza provvisoria.\nL'11 gennaio 1580 furono convocate le cortes di Almeirim, che dovevano determinare la successione alla corona portoghese. Furono interrotte dalla morte di Enrico I il 31 dello stesso mese. Dopodich\u00e9 venne formato un consiglio di reggenza costituito da cinque governatori che dovevano formare un governo \"ad interim\" incaricato di amministrare il paese. I suddetti erano: Don Jorge de Almeida, arcivescovo di Lisbona, presidente del consiglio di reggenza; Don Juan Tello; Don Francisco de S\u00e1 Meneses; Don Juan de Mascare\u00f1as; Don Diego L\u00f3pez de Sousa. Tutti questi, tranne Juan Tello, erano a favore dell'occupazione di Filippo II di Spagna al trono portoghese.\nCandidati al trono.\nLa nobilt\u00e0 portoghese era preoccupata di poter mantenere la sua indipendenza e cerc\u00f2 aiuto per trovare un nuovo re. In quel periodo il trono portoghese era conteso da diversi candidati, che, secondo gli antichi diritti di successione feudali (secondo i quali l'illegittimit\u00e0 di nascita annullava i diritti e la linea di discendenza maschile, prevaleva su quella femminile), teneva il seguente ordine di preferenza:\nAlbero genealogico semplificato.\nIn neretto i re di Portogallo, in corsivo i pretendenti\n Manuele I del Portogallo 1469-1521\n |- Giovanni III del Portogallo 1502-1557\n | |- Giovanni Manuele d'Aviz 1535-1554\n | |- Sebastiano I del Portogallo 1554-1578\n |- Isabella d'Aviz (1503-1539)\n | |- \"Filippo II di Spagna\" 1527-1598\n | |- \"Maria di Spagna\" 1528-1603\n |- Beatrice d'Aviz (1504-1538)\n | |- \"Emanuele Filiberto di Savoia\" 1528-1580\n |- Luigi d'Aviz 1506-1555\n | |- \"Antonio, priore di Crato\" 1555-1521\n |- Enrico I del Portogallo 1512-1580\n |- Eduardo d'Aviz 1515-1540\n | |- Maria d'Aviz 1538-1577 \n | | |- \"Ranuccio I Farnese\" 1569-1622\n | |- \"Caterina di Guimar\u00e3es\" 1540-1614\n |- Isabella di Viseu 1459-1521\n |- Giacomo di Braganza 1479-1532\n |- Teodosio I di Braganza 1510-1563\n |- \"Giovanni I di Braganza\" 1543-1583\nObiezioni.\nRanuccio I Farnese (1569-1622), poi duca di Parma e Piacenza, era il figlio di Maria, la figlia maggiore di Edoardo del Portogallo, duca di Guimar\u00e3es e unico figlio di Manuele I di cui i discendenti legittimi erano sopravvissuti. La morte di suo zio Enrico I del Portogallo diede inizio al conflitto per il trono quando aveva 11 anni. Secondo la linea dinastica, Ranuccio era l'erede pi\u00f9 prossimo; senza dubbio, suo padre Alessandro Farnese, non trov\u00f2 conveniente reclamare i diritti di Ranuccio al trono, per non indispettirsi Filippo II, il sovrano all'epoca pi\u00f9 potente d'Europa, del quale era alleato e vassallo.\nCaterina, la duchessa di Braganza, reclam\u00f2 il trono con molta ambizione, ma senza esito. Caterina era sposata con Giovanni I di Braganza, nipote di Giacomo di Braganza, perci\u00f2 egli stesso un erede legittimo di Manuele I sebbene pi\u00f9 alla lontana (per la precisione era sesto nell'ordine di successione); inoltre Caterina era sorella di Fernando, il Duca di Viseu, secondo figlio di re Edoardo I. La duchessa aveva un figlio, Teodosio, che era quindi suo erede e successore al trono. Il reclamo della duchessa era relativamente forte, ed era ulteriormente rinforzato dalla posizione del marito, a sua volta uno degli eredi legittimi: secondo il loro punto di vista perci\u00f2 i due coniugi avevano diritto ad essere incoronati sovrani. Inoltre, la duchessa viveva in Portogallo, non all'estero, era maggiore di et\u00e0 ed aveva gi\u00e0 partorito un erede. Il suo punto debole era che il Portogallo non aveva mai avuto in precedenza una regina titolare. I diritti al trono della casa di Braganza vennero poi riconosciuti sessanta anni dopo, quando il Portogallo ottenne nuovamente l'indipendenza dalla Spagna e sal\u00ec al trono suo nimpote diretto Giovanni IV del Portogallo.\nFilippo II era discendente di Manuele I per via femminile: la sua condizione di straniero (sebbene la madre fosse portoghese) era uno svantaggio nella sua candidatura, per\u00f2 la sua maggiore et\u00e0, la sua potenza ed influenza come Re di Spagna, lo collocavano in una posizione migliore rispetto ai candidati antecedenti. Rodrigo V\u00e1zquez de Arce e Luis de Molina furono inviati in Portogallo come ambasciatori di Filippo II con la missione di difenderne la candidatura.\nAntonio e Filippo.\nAntonio I del Portogallo (1531-1595), priore di Crato, fu uno dei pretendenti al trono portoghese durante la crisi del 1580, e fu Re del Portogallo dal 24 luglio 1580 al 25 agosto 1580 (continu\u00f2 poi a regnare \"de facto\" nelle Azzorre fino al 27 agosto 1583). Antonio era il figlio illegittimo di Luigi d'Aviz (1506 - 1555), e pertanto nipote del re Manuele I del Portogallo. Per la sua caratteristica di figlio illegittimo, le sue pretese al trono erano deboli e vennero considerate invalide. Antonio lott\u00f2 per la sua rivendicazione, per\u00f2 le sue pretese soccombettero a quelle del cardinale Enrico. Nel gennaio 1580, quando le \"Cortes\" si riunirono a Almeirim per decidere su un erede, il cardinale mor\u00ec e la reggenza del regno venne assunta da un consiglio di cinque membri.\nFilippo II di Spagna tent\u00f2 di avvicinarsi alla nobilt\u00e0 del regno. Per l'aristocrazia, un'unione dinastica tra i regni spagnoli avrebbe avuto dei benefici economici per il Portogallo. Antonio tent\u00f2 di attrarre dalla sua parte il popolo, facendo confrontare la situazione del 1580 con la crisi del 1383-1385. In quella occasione re Giovanni I di Castiglia tent\u00f2 di arrivare al trono portoghese con le armi e Giovanni I del Portogallo, il figlio illegittimo del re Pietro I lott\u00f2 per i suoi diritti nella battaglia di Aljubarrota che termin\u00f2 con la vittoria portoghese e venne proclamato re dalle \"cortes\" di Coimbra.\nOccupazione militare.\nLe obiezioni portoghesi sulla sua candidatura, persuasero Filippo II di Spagna di appoggiare le sue pretese con l'occupazione militare del paese lusitano; gi\u00e0 dal febbraio 1580 a Madrid si iniziavano i preparativi per la spedizione. In giugno l'esercito spagnolo riunito da Filippo II a Badajoz entr\u00f2 nel Portogallo da Elvas, 35.000 uomini sotto il comando di Fernando \u00c1lvarez de Toledo, III duca d'Alba (73 anni), mentre il figlio Fernando de Toledo, lo accompagnava come luogotenente; Franc\u00e9s de \u00c1lava era generale della artiglieria e Sancho D\u00e1vila il Gran maestro generale. Allo stesso tempo a Cadice si form\u00f2 una flotta di 64 galere, 21 navi e 9 fregate, insieme a 63 scialuppe, il cui comando era affidato ad \u00c1lvaro de Baz\u00e1n.\nTutte queste forze prendevano rotta verso Lisbona per prendere possesso del paese in nome di Filippo II.\nIncoronazione e sconfitta di Antonio.\nIl 24 giugno 1580, anticipando la decisione del consiglio reggente, Antonio si autoproclam\u00f2 re del Portogallo a Santar\u00e9m, venendo poi acclamato in varie localit\u00e0 del paese; il suo regno dur\u00f2 un mese, finch\u00e9 non venne sconfitto nella battaglia di Alc\u00e1ntara dal Duca d'Alba in nome di Filippo II di Spagna il 25 agosto 1580. Dopo la presa di Lisbona da parte dei \"tercios\" spagnoli, Antonio tent\u00f2 governare il paese dall'Isola Terceira nelle Azzorre, dove stabil\u00ec un governo in esilio fino al 27 agosto 1583. Antonio fece coniare delle monete, un modo per assicurare la sovranit\u00e0. Alcuni autori lo considerano l'ultimo monarca della Dinastia degli Aviz (invece del cardinale Enrico). Il suo governo di Terceira venne riconosciuto solo nelle Azzorre, mentre a Madeira e nel continente governava Filippo.\nDopo la sua disfatta nelle Azzorre nella battaglia dell'Isola Terceira del 27 agosto 1583, Antonio fu in esilio in Francia, tradizionale nemico della Casa d'Austria, e si procur\u00f2 l'appoggio dell'Inghilterra. Venne tentata un'invasione nel 1589 sotto il comando di Francis Drake. Antonio seguit\u00f2 a lottare per i suoi diritti al trono fino alla sua morte.\nIncoronazione di Filippo.\nVinta la resistenza dell'ultimo pretendente al trono, il 25 marzo 1581 Filippo venne acclamato come re del Portogallo, con il nome di Filippo I e riconosciuto ufficialmente dalle \"Cortes\" di Tomar.\nL'accettazione del nuovo re si fece sotto la condizione che i territori portoghesi e le colonie mantenessero le proprie \"Cortes\", diritti e privilegi, senza venire annessi alla Castiglia come provincia spagnola.\nConseguenze.\nNon era in discussione la legittimit\u00e0 di Filippo di reclamare il trono portoghese, piuttosto era discutibile il modo per mezzo del quale si era risolto la crisi dinastica. Tuttavia, sotto i primi due Asburgo, il clima in Portogallo era sereno, dato che ne mantennero lo \"status\", dando ai nobili portoghesi posti eccellenti anche nella corte castigliana. Il Portogallo mantenne il suo governo indipendente, la sua moneta e le sue leggi. Di fatto si arriv\u00f2 a portare la capitale imperiale a Lisbona.\nL'unione dinastica diede luogo ad un blocco territoriale di grande estensione nel mondo tra Portogallo e Castiglia\nSenza dubbio, il Portogallo vide decrescere gradualmente la sua ricchezza. Nonostante fosse uno stato autonomo, venne sfruttato dagli Asburgo e le sue colonie vennero attaccate dagli olandesi e dagli inglesi, nemici acerrimi della Spagna.\n60 anni dopo, Giovanni, Duca di Braganza (1603-56) accett\u00f2 il trono che gli offr\u00ec la nobilt\u00e0 portoghese, la quale si vide frustrata dal regime degli Asburgo; prese il nome di Giovanni IV. Era il nipote di Caterina, la Duchessa di Braganza, che nel 1580 aveva reclamato la corona portoghese e figlio di Teodosio II. Giovanni arriv\u00f2 al trono, del quale era erede legittimo, con un colpo di stato che ebbe luogo il 1\u00ba dicembre 1640 contro il re Filippo IV di Spagna.\nDurante tutta la dinastia asburgica ci furono una grande numero di impostori che si fecero passare per Sebastiano I, i quali apparirono negli anni 1584, 1585, 1595 e 1598. Il \"Sebastianismo\", la leggenda cui vuole che il giovane re ritorni in un giorno di nebbia si mantenne per lungo tempo e molta gente, addirittura fino alla fine dell'Ottocento credeva che poteva avverarsi."}
{"id": "2126077", "revid": "287204", "url": "https://it.wikipedia.org/wiki?curid=2126077", "title": "Bottle Rocket", "text": ""}
{"id": "2126087", "revid": "767487", "url": "https://it.wikipedia.org/wiki?curid=2126087", "title": "David Nyathi", "text": "Carriera.\nDurante la sua breve carriera calcistica ha militato anche in squadre europee tra le quali il Tenerife (Spagna) nella stagione 1996-1997, il San Gallo (Svizzera), per poi approdare al Cagliari nella stagione 1998-1999. Lascia il mondo del calcio dopo un'esperienza nella squadra turca dell'Ankarag\u00fcc\u00fc nel 2000."}
{"id": "2126091", "revid": "1543377", "url": "https://it.wikipedia.org/wiki?curid=2126091", "title": "Ittiosi X-linked", "text": "Per ittiosi X-linked in campo medico, si intende una forma di genodermatosi.\nEpidemiologia.\nPer numero di casi registrati costituisce la seconda forma di ittiosi pi\u00f9 diffusa (dopo la ittiosi volgare), nel mondo l'incidenza media \u00e8 di 1 caso ogni 6.000 persone circa, in Italia 1 ogni 10.000.\nEziologia.\nLa causa \u00e8 da ritrovarsi in un deficit enzimatico, si riscontra infatti una diminuzione della steroido-sulfatasi (STS) il cui gene responsabile viene mappato nel cromosoma Xp22.32.\nSintomatologia.\nIl segno clinico principale \u00e8 la comparsa di squame di discrete dimensioni, da grigiastre a brune in base alla tipologia della cute, semiaderenti, si formano sulle superfici estensorie degli arti, addome, dorso, con possibile coinvolgimento delle pieghe (caratteristica che la differenzia dall'ittiosi volgare) e risparmio delle superfici palmo-plantari. Le squame compaiono spesso sin dalla prima settimana di vita e sono quasi sempre evidenti entro i primi 6 mesi. Tendono a diffondersi durante l'infanzia, a stabilizzarsi durante l'adolescenza e a migliorare nei mesi estivi.\nTalvolta la desquamazione \u00e8 associata a criptorchidismo e ipogenitalismo. Come in tutte le ittiosi la desquamazione produce ipoidrosi con pericolo di ipertermia a causa di mancanza di respirazione della pelle.\nDiagnosi differenziale.\nSi differenzia dall'altra forma pi\u00f9 comune (la volgare) in quanto le mani colpite nell'altra forma qui invece non mostrano deformazioni particolari.\nTerapia.\nIl trattamento consiste nella somministrazione di agenti topici (cheratolici e preparati che contengono acido lattico o urea) come il tazarotene. Si utilizzano i retinoidi per i casi pi\u00f9 gravi."}
{"id": "2126093", "revid": "57342", "url": "https://it.wikipedia.org/wiki?curid=2126093", "title": "Fantastic Mr. Fox", "text": "Fantastic Mr. Fox, noto anche con il titolo Furbo, il signor Volpe \u00e8 un film d'animazione del 2009 realizzato con la tecnica dello stop motion. Prodotto dalla Regency Enterprises e dalla Indian Paintbrush e distribuito dalla 20th Century Fox, il film \u00e8 stato diretto da Wes Anderson, per la prima volta alle prese con l'animazione, ed \u00e8 tratto dal romanzo di Roald Dahl \"Furbo, il signor Volpe\".\nNel novembre del 2009 il film \u00e8 stato presentato alla 27\u00aa edizione del Torino Film Festival nella sezione \"Festa mobile - Figure nel paesaggio\" Il film \u00e8 distribuito il 25 novembre 2009 e nelle sale cinematografiche italiane il 16 aprile 2010.\nTrama.\nLa volpe Mr. Fox e la sua compagna Felicity rimangono ingabbiati in una trappola per volpi mentre stavano rubando in un allevamento di colombacci. In questo frangente, Felicity rivela al marito che \u00e8 incinta, cos\u00ec gli ordina che, semmai si fossero salvati, lui avrebbe cambiato professione.\nDue anni dopo (dodici per una volpe), i coniugi Fox e il loro scontroso figlio adolescente Ash vivono in una semplice tana. Mr. Fox, che ora lavora come giornalista, decide di trasferirsi con la famiglia in una casa pi\u00f9 grande all'interno di un albero, ignorando gli avvertimenti del suo avvocato Badger, un tasso, sui pericoli che le volpi possono correre in quella zona. Infatti l'albero, oltre ad essere molto costoso, si trova in cima a una collina vicina a tre grandi allevamenti, gestiti da tre avidi agricoltori: Walter Boggins, un obeso allevatore di polli; Nathan Bunce, un nano allevatore di anatre e oche, e Frank Bean, un secco e sinistro allevatore di tacchini e coltivatore di mele, che produce un prelibatissimo sidro.\nPoco dopo il trasloco dei Fox, si presenta un nuovo arrivato: il nipote di Mrs.Fox, Kristofferson, una volpe polare, che si manterr\u00e0 dai Fox finch\u00e9 il padre non guarir\u00e0 da una polmonite doppia. Per Ash la situazione \u00e8 insopportabile: Kristofferson, con la sua personalit\u00e0 pi\u00f9 gentile e mansueta, lo batte in ogni cosa, scuola, sport e tutti quanti, pure il padre Mr. Fox, lo ammirano.\nDi nascosto, Mr. Fox, aiutato da Kylie, un ingenuo opossum tuttofare, escogita dei piani notturni per rubare di segreto dalle fattorie dei tre agricoltori, aiutato perfino da Kristofferson. In seguito ai furti Boggins, Bunce e Bean decidono di uccidere la volpe nascondendosi di notte davanti alla casa di Fox, armati di fucili da caccia. Quando Mr. Fox mette zampa fuori casa, viene crivellato di spari, ma si salva, perdendo, per\u00f2, la sua coda, che Bean prende con s\u00e9 e indossa a mo' di cravatta. Quando i tre iniziano a scavare alla base dell'albero per stanare la famiglia, I Fox fuggono scavando una galleria sotterranea. Il mattino dopo, i tre agricoltori abbattono furiosamente l'albero con dei bulldozer, riuscendo solo a trovare l'apertura per terra della galleria scavata dalle volpi.\nRagionando sul fatto che prima o poi le volpi usciranno dalla galleria per cercare del cibo, i tre agricoltori, armati fino ai denti, circondano l'entrata assieme ai lavoratori delle loro fattorie. Nel sottosuolo, i Fox incontrano gli altri animali della collina, le cui tane sono state distrutte. Mr. Fox, con un astutissimo piano, fa scavare una galleria per il magazzino di ciascun allevamento, cos\u00ec gli animali riescono a procurarsi il cibo rubando sotto il naso di Boggins, Bunce e Bean. Durante un cenone celebrativo, Ash, per conciliarsi col cugino Kristofferson, gli propone di infiltrarsi nella casa di Bean e riprendersi la coda del padre. Il piano sembra riuscire, quando i due volpini vengono sorpresi dalla moglie di Bean. Ash riesce a fuggire, ma Kristofferson viene catturato.\nScoprendo che gli animali stavano sempre rubando il cibo di nascosto, i tre fattori inondano le gallerie con il sidro di Bean, spedendo Fox e tutti gli altri nelle fognature, dove Mr. Fox apprende da Ash che Kristofferson \u00e8 stato catturato. Gli animali vengono, inoltre, attaccati da Rat, il famelico roditore personale di Bean, che \u00e8 intenzionato a catturare Ash. Mr. Fox si scontra furiosamente contro il sorcio e alla fine Rat viene fulminato a morte da un pannello di controllo elettrificato. Prima di morire, Rat divulga la posizione di Kristofferson.\nMr. Fox, tramite una lettera, chiede ai contadini di incontrarsi al di fuori del tombino fognario della citt\u00e0: lui si sarebbe lasciato abbattere in cambio della liberazione di Kristofferson. I tre agricoltori attendono armati l'arrivo di Fox, ma vengono sorpresi da un contrattacco da parte degli animali. Intanto, Mr. Fox, Ash e Kylie si inoltrano nell'allevamento di Bean per salvare Kristofferson. Con un'azione eroica, Ash libera il cugino e fa la pace con lui, aizza un ferocissimo beagle rabbioso isolando sul tetto Boggins, Bunce e Bean e poi fugge su una piccola motocicletta con Kylie, Kristofferson e Mr. Fox, non prima di essersi ripreso la sua coda, ridotta tuttavia a brandelli dal cane.\nNel tornare dagli animali della collina, Fox, Ash, Kristofferson e Kylie incontrano dall'altro lato della strada un lupo nero. Fox ha la fobia dei lupi, ma questa volta cerca di parlargli, ma senza successo, poich\u00e9 il lupo non sa rispondere alla domanda posta da Fox, ovvero se l'inverno sar\u00e0 duro. Gli animali allora lo salutano, augurandogli buona fortuna.\nMentre alcuni animali partono a costruirsi una nuova dimora e altri si adattano a vivere bene nelle fogne, Mr. Fox conduce Ash, Felicity, Kristofferson e Kylie in un enorme supermercato tramite una conduttura. Ora gli animali potranno cibarsi a volont\u00e0. Nel finale, i cinque animali celebrano la notizia della nuova gravidanza di Miss Fox e il fantastico futuro che li attende.\nProduzione.\nJoe Roth e Revolution Studios hanno comprato i diritti di \"Furbo, il signor Volpe\" nel 2004. In seguito Wes Anderson ha firmato per dirigere l'adattamento in collaborazione con Henry Selick, con il quale aveva precedentemente lavorato ne \"Le avventure acquatiche di Steve Zissou\". L'adattamento \u00e8 prevalentemente incentrato sulla parte centrale del racconto di Dahl, cos\u00ec Anderson ha creato nuove scene per la parte iniziale e finale del film.\nNei primi mesi del 2006 Selick abbandona il progetto per dedicarsi al film d'animazione \"Coraline e la porta magica\", tratto da un romanzo di Neil Gaiman, ed in sua sostituzione viene chiamato Mark Gustafson. La produzione ha preso il via ufficialmente nel settembre 2007 a Londra, dove Anderson ha lavorato al fianco del team di animatori de \"La sposa cadavere\" di Tim Burton. Oltre alla tecnica del passo uno, Anderson si \u00e8 avvalso anche di altre forme di animazione.\nLe sedute di doppiaggio sono avvenute al di fuori di Londra, con un cast di doppiatori d'eccellenza come Meryl Streep, George Clooney, Bill Murray, Jason Schwartzman, Owen Wilson e molti altri. Inizialmente la voce di Mrs. Fox doveva essere quella di Cate Blanchett, successivamente sostituita dalla Streep."}
{"id": "2126094", "revid": "204012", "url": "https://it.wikipedia.org/wiki?curid=2126094", "title": "Ittiosi X-Linked", "text": ""}
{"id": "2126095", "revid": "347132", "url": "https://it.wikipedia.org/wiki?curid=2126095", "title": "Ospitale", "text": ""}
{"id": "2126097", "revid": "2218033", "url": "https://it.wikipedia.org/wiki?curid=2126097", "title": "Amos Pampaloni", "text": "Biografia.\nAmos Pampaloni nacque a Firenze, figlio unico di Angelo e di Ida Fuochi. Nel 1939 venne richiamato alle armi con il grado di tenente e, nel 1940, aggregato alla Divisione Acqui con la quale si stanzia in Albania, poi nell'Epiro, Corf\u00f9 e infine a Cefalonia. Nel 1943, come capitano del 33\u00ba Reggimento artiglieria della Divisione \"Acqui\", comandava una batteria dislocata sul promontorio prospiciente il porto di Argostoli.\nFu il primo ufficiale ad ordinare l'attacco contro i tedeschi a Cefalonia dopo l'armistizio dell'8 settembre 1943, avendo avvistato due motozattere tedesche che, a suo avviso, erano cariche di soldati ed armi, in violazione della tregua; la sua decisione fu appoggiata dagli altri comandanti di batteria nell'area, e si concluse con l'affondamento di una delle motozattere e l'allontanamento dell'altra. La sua batteria venne tuttavia catturata dai tedeschi ed in seguito trucidata. Pampaloni, ferito al collo da un colpo di arma da fuoco, unico sopravvissuto, venne soccorso da una famiglia del luogo e si un\u00ec ai partigiani greci. Combatt\u00e9 come ufficiale del 2\u00ba/39 Reggimento dell'ELAS, l'esercito popolare greco di liberazione (vedi Guerra civile greca). Per quattordici mesi combatt\u00e9 nell'Epiro, spostandosi da Anfinochia, ad Agrignon a Brevisan. Quando torn\u00f2 in Italia, rese al Servizio Informazioni Militare la sua testimonianza su quanto avvenuto a Cefalonia. Si conged\u00f2 dall'esercito con il grado di colonnello di artiglieria.\nAmos Pampaloni fu direttore dell'Automobile Club Firenze. Nel 1948 Pampaloni diede il via alla prima corsa automobilistica Firenze-Fiesole. Negli anni Cinquanta fu affidata a Pampaloni la direzione della Coppa della Consuma. Nel 1964, Pampaloni e Pasquale Borracci, allora presidente dell'Automobile Club Firenze, realizzarono la riapertura del Circuito stradale del Mugello."}
{"id": "2126101", "revid": "239497", "url": "https://it.wikipedia.org/wiki?curid=2126101", "title": "Marina di Torre Grande", "text": "Marina di Torregrande (\"Turri Manna\" in sardo) di origini moderne, si \u00e8 sviluppata come centro residenziale estivo attorno all'imponente torre edificata nel periodo della dominazione spagnola, da cui prende il nome.\nStoria.\nCrocevia tra Cabras e Oristano, la frazione ebbe un primo nucleo di abitanti dediti prevalentemente alla pesca e all'agricoltura, anche se in modo pi\u00f9 marginale. Parallelamente aprirono attivit\u00e0 direttamente collegate alla pesca, tra le quali l'officina di un maestro d'ascia che \u00e8 ancora tra i pochissimi in attivit\u00e0 in Italia. La frazione conobbe da vicino il periodo dei grandi abusi edilizi costieri, con lo svilupparsi di una serie di baracche che collegavano l'abitato fino alla zona oggi adibita a porticciolo senza soluzione di continuit\u00e0. Gli interventi recenti hanno portato al riordino del territorio occupato senza titolo ed alla quasi totale demolizione delle opere abusive. Inoltre la realizzazione del porticciolo e della sezione di Oristano dell'Istituto per l'ambiente marino costiero del Consiglio Nazionale delle Ricerche (IAMC-CNR), hanno creato le premesse per un vero rilancio della frazione.\nMonumenti e luoghi d'interesse.\nLa torre spagnola.\nSi tratta di una torre cilindrica di difesa costiera edificata fra il 1542 ed il 1572 per la difesa dell'approdo nel golfo di Oristano e per proteggere la foce del Tirso che poteva essere usato per raggiungere la citt\u00e0. Ebbe il compito di sovrintendere alla fondazione don Peroche de Salazar, capitano di Oristano dal 1530 al 1543, che ne fu il primo capitano e alcalde. \u00c8 detta \"Torre grande\" per essere la pi\u00f9 imponente delle torri costiere sarde. Tale torre fu voluta dai Campidanesi per difendersi dagli attacchi barbareschi e costruita con l'aiuto finanziario della Corte spagnola e del Clero.\nLa spiaggia.\nLa lunga spiaggia arenosa (quasi tre chilometri), va dalla foce del fiume Tirso fino al porticciolo turistico, a nord del golfo di Oristano. Nel 2013 la spiaggia \u00e8 stata premiata con la bandiera blu. La spiaggia, inoltre, \u00e8 tra le pi\u00f9 frequentate nella Provincia di Oristano. Questo, grazie agli efficienti mezzi pubblici che collegano la citt\u00e0 di Oristano con la Marina di Torregrande.\nInfrastrutture e trasporti.\nTrasporto pubblico su gomma.\nIl trasporto pubblico da e per Torregrande \u00e8 effettuato dall'ARST tramite linee urbane. \nIn particolare"}
{"id": "2126104", "revid": "1226", "url": "https://it.wikipedia.org/wiki?curid=2126104", "title": "Critica sociale", "text": ""}
{"id": "2126105", "revid": "48344", "url": "https://it.wikipedia.org/wiki?curid=2126105", "title": "Testo teatrale", "text": ""}
{"id": "2126106", "revid": "767487", "url": "https://it.wikipedia.org/wiki?curid=2126106", "title": "Tema e variazioni", "text": "Th\u00e8me et variations (in italiano Tema e variazioni) \u00e8 una composizione per violino e pianoforte del compositore francese Olivier Messiaen.\nStoria.\nL'opera venne eseguita pubblicamente per la prima volta il 22 novembre 1932 dall'autore, al pianoforte, e dalla sua prima moglie, la violinista Louise Justine Delbos, a cui \u00e8 dedicata.\nStruttura.\nLa composizione si struttura come di seguito:"}
{"id": "2126107", "revid": "6923", "url": "https://it.wikipedia.org/wiki?curid=2126107", "title": "Burhou", "text": "Burhou \u00e8 una piccola isola a 2.25\u00a0km a nord-ovest di Alderney, nelle Isole del Canale. Non abitata permanentemente, \u00e8 una riserva naturale su cui \u00e8 vietato l'approdo ogni anno dal 15 marzo al 27 luglio. La fauna dell'isola include una colonia di pulcinelle di mare e molti conigli.\nIl botanico di Guernsey E.D. Marquand l'ha descritta come \"l'isola pi\u00f9 desolata e solitaria dell'arcipelago\".\nFlora e fauna.\nL'isola \u00e8 abitata per lo pi\u00f9 da uccelli, come pulcinelle di mare e Hydrobatinae. Sebbene questi ultimi siano diminuiti. La flora dell'isola comprende Spergula, Myosotis, Anagallis arvensis e Pteridium aquilinum. E.D. Marquand nel 1909 cont\u00f2 sull'isola solo 18 specie di piante, ma alla fine del XX secolo Frances Le Sueur e David McClintock ne trovarono 45, che elencarono nelle \"Transactions of La Soci\u00e9t\u00e9 Guernesiaise\""}
{"id": "2126111", "revid": "35813", "url": "https://it.wikipedia.org/wiki?curid=2126111", "title": "Sansone e Dalila (opera)", "text": ""}
{"id": "2126112", "revid": "1318658", "url": "https://it.wikipedia.org/wiki?curid=2126112", "title": "Strasbourg - Saint-Denis (metropolitana di Parigi)", "text": "Strasbourg \u2013 Saint-Denis \u00e8 una stazione sulle linee 4, 8 e 9 della metropolitana di Parigi. \u00c8 situata alla confluenza degli \"arrondissement\" II, III e X.\nLa stazione.\nOrigine del nome.\nLa stazione porta il nome di Strasburgo capoluogo dell'Alsazia, citt\u00e0 sede del Parlamento europeo. Essa ha dato il nome all'omonimo \"boulevard de Strasburg\". Questa importante arteria taglia il \"boulevard Haussmann\" e giunge alla Gare de Paris Est.\nQuanto al termine \u00abSaint-Denis\u00bb, esso evoca San Dionigi, primo vescovo di Parigi, che dette il suo nome alla citt\u00e0 di Saint-Denis ed alla sua Abbazia. La \"Rue Saint-Denis\" si estende dalla \"rue de Rivoli\" a \"porte Saint-Denis\", costruita in memoria delle vittorie conseguite da Luigi XIV nei Paesi Bassi e Germania. Essa prosegue con il nome di \"rue du Faubourg-Saint-Denis\", fino al \"boulevard de la Chapelle\", in direzione del comune di Saint-Denis. La leggenda vuole che san Dionigi sia stato martirizzato, decapitato e che il suo corpo senza testa, abbia continuato a camminare fino a Montmartre.\nStoria.\nLa stazione \u00e8 stata aperta il 21 aprile 1908 sulla linea 4.\nFino al 5 maggio 1931 si chiamava \"Boulevard Saint-Denis\". In questa data la linea 8 venne prolungata da Richelieu \u2014 Drouot a Porte de Charenton e gli ingressi alla stazione vennero modificati.\nIl 10 dicembre 1933 venne attivato il prolungamento della linea 9 (da Richelieu \u2014 Drouot a Porte de Montreuil).\nAccessi.\nLa stazione conta ben sette accessi:"}
{"id": "2126114", "revid": "767487", "url": "https://it.wikipedia.org/wiki?curid=2126114", "title": "Johnny Cash &amp; Friends", "text": "Johnny Cash &amp; Friends \u00e8 un album compilation di Johnny Cash pubblicato il 3 febbraio 2003."}
{"id": "2126118", "revid": "1442080", "url": "https://it.wikipedia.org/wiki?curid=2126118", "title": "Lorenzo Staelens", "text": "Carriera.\nClub.\nDopo aver iniziato nel White Star Lauwe, approda a 23 anni al Kortrijk. Nel 1989 viene acquistato dal con cui vince in nove stagioni quattro campionati, tre coppe del Belgio e sei supercoppe del Belgio.\nNel 1998 approda agli acerrimi rivali dell'Anderlecht e vince nel 2000 il suo quinto campionato e la sua settima supercoppa. Nel 2001 abbandona il Belgio per andare a terminare la carriera in Giappone nell'Oita Trinita, a quel tempo club di J. League 2.\nNazionale.\nCon il vanta 70 presenze impreziosite da otto reti, collezionate tra il 1990 e il 2000.\nPartecip\u00f2 ai mondiali di calcio di , e e al ."}
{"id": "2126123", "revid": "149485", "url": "https://it.wikipedia.org/wiki?curid=2126123", "title": "J27", "text": ""}
{"id": "2126124", "revid": "6923", "url": "https://it.wikipedia.org/wiki?curid=2126124", "title": "Lihou", "text": "Lihou \u00e8 un piccolo isolotto disabitato di circa 15.6 ettari a ovest della costa di Guernsey, ed \u00e8 il punto pi\u00f9 occidentale delle Isole del Canale. Collegata all'isola maggiore da una lingua di sabbia, fa parte della parrocchia di St Peter's\nSi tratta di un'importante riserva naturale per la fauna marina.\nSull'isola si trovano le rovine del priorato di St. Mary, che si dice fondato dai Benedettini nel XII secolo, fino al 1415 sotto il controllo dell'abbazia del Mont-Saint-Michel, per poi passare sotto l'Eaton College fino alla riforma, per poi cadere in rovina.\nL'unica casa di Lihou fu utilizzata come bersaglio per l'artiglieria pesante durante la Seconda guerra mondiale dai tedeschi e oggi, ricostruita, ospita un centro informativo."}
{"id": "2126125", "revid": "287204", "url": "https://it.wikipedia.org/wiki?curid=2126125", "title": "Albrecht Mayer", "text": "Biografia.\nDal 1993 \u00e8 il primo oboe dei Berliner Philharmoniker. Precedentemente ricopriva lo stesso ruolo nei Bamberger Symphoniker.\nAffianca agli impegni orchestrali un'intensa attivit\u00e0 solistica e discografica.\nDiscografia parziale.\nCome solista:"}
{"id": "2126128", "revid": "461505", "url": "https://it.wikipedia.org/wiki?curid=2126128", "title": "Proliferazione nucleare", "text": ""}
{"id": "2126130", "revid": "6923", "url": "https://it.wikipedia.org/wiki?curid=2126130", "title": "Jethou", "text": "Jethou () \u00e8 una piccola isola privata a sud di Herm, nelle Isole del Canale. La sua superficie \u00e8 di circa 18 ettari ed \u00e8 fiancheggiata da 2 isole, Crevichon a nord e Fauconniere a sud.\nStoria.\nSi dice che nel 709 d.C. una tempesta spazz\u00f2 via il lembo di terra che univa Jethou ad Herm che da allora sarebbero diventate due isole separate. Nel 1416 divenne parte delle propriet\u00e0 di Enrico V d'Inghilterra e per secoli rimase di propriet\u00e0 della corona prima di passare allo Stato del Guernsey.\nDal 1920 al 1923 fu affittata da Compton Mackenzie assieme ad Herm e rimase parte della stessa propriet\u00e0 per anni; sono state poi divise.\nDal settembre 1964 al dicembre 1971 l'isola fu occupata dalla famiglia Faed, composta dal signor Angus Faed, sua moglie Susan Faed e i loro 4 figli. I signori Faed furono i 22\u00b0 \"affittuari\" dell'isola.\nNel ventunesimo secolo \u00e8 stata occupata da Sir Peter Ogden, dell'IT company Computacenter."}
{"id": "2126131", "revid": "709565", "url": "https://it.wikipedia.org/wiki?curid=2126131", "title": "Alex Wilder", "text": "Alex Wilder \u00e8 un personaggio immaginario dei fumetti creato da Brian K. Vaughan (testi) e da Adrian Alphona (disegni), pubblicato dalla Marvel Comics, esordito in \"Runaways\" (vol. 1) n. 1 del luglio 2003.\nBiografia del personaggio.\nL'appartenente al gruppo dei Runaways protagonisti di una serie regolare vincitrice del premio Award. Come ogni altro membro fondatore dei Runaways, \u00e8 il figlio di un criminale con abilit\u00e0 speciali. Alex \u00e8 il leader della squadra, ma a differenza dei suoi compagni non possiede nessun superpotere ma \u00e8 molto portato per la logica e la strategia, che lo aiutano molto nelle sue funzioni di leader. Magro e con i caratteri tipici degli afroamericani, Alex rivela ai suoi compagni di essere la \u201ctalpa\u201d dei loro malvagi genitori prima di incontrare il suo tragico destino: essere ridotto in cenere dai Gibborim.\nFiglio di Geoffrey e Catherine Wilder, Alex \u00e8 il primo personaggio a essere introdotto nella serie; \u00e8 anche il primo che inizialmente suggerisce agli altri di spiare i propri genitori e il loro incontro segreto a fini caritatevoli. Dopo aver visto i propri genitori (che si rivelano essere l'organizzazione criminale chiamata Orgoglio) uccidere una ragazza innocente, Alex organizza la fuga di casa del gruppo (Runaways significa \u201cFuggiaschi\u201d). Successivamente Alex ottiene la copia dell'\u201cAbstract\u201d, un libro di magia che contiene tutta la documentazione passata, presente e futura di Orgoglio. Dopo alcune scaramucce con i loro genitori, i Runaways trovano rifugio nel rifugio segreto di Chase chiamato \u201cl'Ostello\u201d. I membri del gruppo giurano di collaborare insieme per distruggere l'organizzazione dei genitori. Tutti i membri del gruppo decidono di adottare identit\u00e0 segrete, con l'eccezione di Alex, per iniziare una nuova vita come vigilanti.\nAlex si isola da molti dei suoi compagni, sia rifiutandosi di assumere un nome in codice, sia legando con il resto della squadra. Alex utilizza molto del suo tempo per decifrare l'Abstract, presumibilmente complottando su come salvare i suoi genitori dai Dean dagli Hayes. Il suo comportamento superficiale \u00e8 dovuto al fatto che pensava che i suoi compagni di squadra sarebbero morti nel giro di pochi mesi.\nAlla fine Alex riesce a decifrare l'Abstract e scopre che Orgoglio lavora per i Gibborim, tre giganti biblici che necessitano il sacrificio di un'anima innocente per 25 anni per ottenere abbastanza potere da distruggere la Terra e riportarla allo stato paradisiaco che aveva un tempo. Alex riesce a individuare il luogo del sacrificio annuale e convince gli altri Runaways che il rito dovrebbe essere il miglior luogo per lanciare un attacco a Orgoglio. Chase \u00e8 ferito gravemente, e decide di rimanere indietro, per\u00f2 d\u00e0 ad Alex i suoi occhiali a raggi X e i suoi Fistigon da utilizzare durante il combattimento finale. Quando Gert viene ferita durante il combattimento, passa il controllo di Vecchi Merletti ad Alex cos\u00ec che il dinosauro possa continuare a lottare, e quando Nico viene congelata Alex inizia a utilizzare l'Asta di Uno. Quando il combattimento giunge al termine, solo Alex e Karolina rimangono in piedi, e a questo punto Alex stordisce Karolina e dichiara di essere una talpa dei suoi genitori.\nRivela che sapeva di Orgoglio da oltre un anno e aveva scoperto il loro segreto precedentemente. Poi aggiunge che i Dean e gli Hayes avevano progettato di uccidere tutti gli altri membri di Orgoglio e sostituirli con le loro figlie e ottenere cos\u00ec tutti e sei i posti in paradiso riservato ai criminali. Il piano di Alex prevedeva di utilizzare i suoi amici per abbattere Orgoglio e salvare i suoi genitori, cos\u00ec da assicurare i posti in Paradiso sia per la sua famiglia che per quella di Nico, ma questa rifiuta e Alex perde il controllo della situazione. Gert si sveglia e richiama a s\u00e9 Vecchi Merletti, che riporta a Nico la sua asta magica e distrugge i Fistigon, lasciando Alex indifeso. Quando anche Molly si sveglia, distrugge l'ultimo sacrificio per i Gibborim, che al loro arrivo inceneriscono Alex.\nSuccessivamente Alex fu soggetto a due tentativi di resurrezione. Nico rivela la ragione per cui lei non pu\u00f2 resuscitare la versione futura di Gertrude Yorkes: non funzione perch\u00e9 anche l'Asta di Uno ha i suoi limiti. I compagni del gioco on-line a cui partecipava Alex tentano di resuscitarlo quando vengono a conoscenza di Orgoglio. L'incantesimo che usano uccide uno dei membri, che per\u00f2 viene rimpiazzato dalla versione adolescenziale di Geoffrey Wilder, il padre di Alex.\nMolly inizia a sentire una voce nella sua testa che le dice di andare a cercare Chase. Successivamente, la stessa voce le spiega come riparare Victor Mancha. Molly crede che sia la voce di Gert, ma in realt\u00e0 la voce \u00e8 quella di Alex che parla da una dimensione fatta di un bianco vuoto, che divide assieme ai Gibborim. Alex comunica ai giganti che lui ha aiutato Molly per liberarsi degli errori passati e guadagnarsi la libert\u00e0 dalla dimensione. I Gibborim gli chiedono perch\u00e9 si trovino l\u00ec, e Alex (citando Pat Benatar) risponde: \u201cHell is for children\u201d.\nPoteri e abilit\u00e0.\nA differenza degli altri membri dei Runaways Alex Wilder non possiede super poteri e non utilizza armi o strumenti particolari. \u00c8 comunque un buono stratega. Alex non lega molto con i suoi compagni di squadra, rifiutandosi anche di utilizzare un nome in codice. Prima della ribellione ai propri genitori Alex non teneva in gran considerazione Nico, ma cambia opinione quando la vede con il suo nuovo look punk-gothic e con indosso le lenti a contatto. Successivamente i due avranno una breve relazione. Lei lo bacia per la prima volta durante il tentativo della squadra di salvare Molly Hayes. Successivamente gli esprime il proprio amore quando Alex la salva dal vampiro Topher. Nonostante la sua dichiarazione d'amore per Alex, Nico sceglie di combatterlo dopo che Alex rivela il suo piano, dedicando forze ed energia alla squadra. Comunque, nonostante il tradimento, Nico si dimostra intenzionata ad andare avanti e dimenticare il passato dopo aver provato inutilmente a resuscitare Alex, perch\u00e9 pur essendo un traditore non meritava la morte."}
{"id": "2126134", "revid": "712828", "url": "https://it.wikipedia.org/wiki?curid=2126134", "title": "Shu (Ken il guerriero)", "text": ""}
{"id": "2126136", "revid": "104458", "url": "https://it.wikipedia.org/wiki?curid=2126136", "title": "Lingua anatolica", "text": ""}
{"id": "2126138", "revid": "1431409", "url": "https://it.wikipedia.org/wiki?curid=2126138", "title": "Palmer", "text": ""}
{"id": "2126148", "revid": "287204", "url": "https://it.wikipedia.org/wiki?curid=2126148", "title": "John Edgar Wideman", "text": "Wideman crebbe a Pittsburgh e gran parte della sua produzione letteraria \u00e8 ambientata in quella citt\u00e0, specialmente nel quartiere di Homewood West dell'East End. Dopo essersi diplomato alla Peabody High School si iscrisse all'Universit\u00e0 della Pennsylvania, dove fu selezionato per la rappresentativa dei migliori giocatori di pallacanestro della All-Ivy League. \u00c8 stato il secondo afroamericano a vincere una Rhodes Scholarship (New College, Universit\u00e0 di Oxford, Inghilterra), laureandosi nel 1966. \u00c8 anche laureato presso il laboratorio di scrittura dell'Universit\u00e0 dell'Iowa.\nScrittura ed insegnamento.\nWideman \u00e8 uno scrittore acclamato ed ha vinto molti premi letterari. \u00c8 stato il primo a vincere il Premio PEN/Faulkner due volte, nel 1984 per \"Sent for You Yesterday\" e nel 1990 per \"Philadelphia Fire\" poi nel 1986 vince il Premio Dos Passos alla carriera. Nel 2000 vinse il Premio O. Henry per il suo racconto \"Weight\", pubblicato nella rivista \"The Callaloo Journal\".\nIl suo saggio \"Brothers and Keepers\" fu candidato al National Book Critics Circle, e con le sue memorie, \"Fatheralong\", fu tra i finalisti per il \"National Book Award\"; nel 1990 vinse il \"Rea Award for the Short Story\" per l'eccezionale successo riscosso dai suoi racconti, nel 1991 l'American Book Awards e nel 1993 la \"MacArtur Genius Grant\".\nHa insegnato all'Universit\u00e0 del Wyoming, all'Universit\u00e0 della Pennsylvania (dove ha fondato e presieduto il dipartimento di studi afroamericani), e nel MFA Program for Poets &amp; Writers dell'Universit\u00e0 del Massachusetts ad Amherst. Attualmente insegna alla Brown University scrive nella rivista letteraria \"Conjunctions\".\nVita privata.\nNel 1965 Wideman ha sposato Judith Ann Goldman, un'avvocatessa, con la quale ha avuto tre figli: Daniel, Jacob e Jamila. Il matrimonio \u00e8 finito con un divorzio nel 2000, e nel 2004 Wideman si \u00e8 risposato con la giornalista Catherina Nedonchelle, con la quale vive nel Lower East Side. La figlia, Jamila Wideman, \u00e8 diventata una cestista professionista nella Women's National Basketball Association e nel campionato israeliano.\nNel 1988 il figlio Jacob \u00e8 stato condannato a 25 anni di carcere per un omicidio commesso due anni prima a Flagstaff, in Arizona, condanna che sta ancora scontando. Jacob commise l'omicidio quando aveva meno di diciotto anni, ma venne trasferito in Arizona e giudicato come un adulto, come previsto dalle leggi e procedure dell'epoca. John Wideman affront\u00f2 la questione in un libro di racconti attraverso una storia metaforicamente intitolata \"Casa grande\".\nIl fratello di John, Robbie, \u00e8 al centro di \"Brothers and Keepers\". Il libro affronta con ironia la crescita di John, diventato un leader letterario, accademico e sportivo, mentre Robbie, come il figlio di John, viene condannato all'ergastolo per omicidio.\nBibliografia.\n\"Contemporary Authors Online\". The Gale Group, 2005."}
{"id": "2126152", "revid": "86599", "url": "https://it.wikipedia.org/wiki?curid=2126152", "title": "120040 Pagliarini", "text": "120040 Pagliarini \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,5637671\u00a0UA e da un'eccentricit\u00e0 di 0,2002250, inclinata di 5,60313\u00b0 rispetto all'eclittica.\nL'asteroide \u00e8 dedicato all'astronomo amatoriale italiano Silvano Pagliarini."}
{"id": "2126154", "revid": "123160281", "url": "https://it.wikipedia.org/wiki?curid=2126154", "title": "Janet Hubert-Whitten", "text": "Deve la sua fama all'interpretazione di Vivian Banks nelle prime tre stagioni della sitcom \"Willy, il principe di Bel-Air\".\nBiografia.\nFin dall'inizio ebbe difficolt\u00e0 a lavorare con la star dello show Will Smith, che la Hubert-Whitten accusava di essere spietato e di rovinare gli altri attori con la sua smania di protagonismo. Rimase incinta (come mostrato anche nella serie tv) e fu licenziata a causa di una violazione contrattuale dovuta alla sua gravidanza: nella serie non era infatti prevista la nascita di un nuovo figlio di Vivian e Philip Banks, ma la situazione venne cambiata e adattata proprio a causa della gravidanza della Hubert-Whitten, che nella finzione televisiva partor\u00ec Nicky.\nA partire dalla quarta stagione della serie, il personaggio interpretato dalla Hubert-Whitten venne affidato a Daphne Reid. Dopo il suo licenziamento dallo show, l'attrice non lesin\u00f2 accuse e critiche nei confronti di Will Smith, e lo stesso Smith ammise di aver avuto difficolt\u00e0 a lavorare con lei ben prima della sua gravidanza, a causa del suo carattere. Nel 1983 aveva interpretato Tantomille nella produzione originale di Broadway del musical di Andrew Lloyd Webber \"Cats\" ed era la prima sostituta di Betty Buckley per il ruolo della protagonista. Prest\u00f2 inoltre la sua voce a Denise Clinton nel famoso videogioco prodotto e pubblicato da Rockstar \"Grand Theft Auto V\"."}
{"id": "2126156", "revid": "235912", "url": "https://it.wikipedia.org/wiki?curid=2126156", "title": "Delaware City", "text": "Delaware City \u00e8 una citt\u00e0 situata nella contea di New Castle, nello Stato del Delaware negli Stati Uniti. La popolazione era di 1.453 abitanti secondo il censimento del 2000.\nGeografia fisica.\nDelaware City \u00e8 una piccola citt\u00e0 portuale situata all'estremit\u00e0 orientale del Chesapeake and Delaware Canal, ed \u00e8 sede di un traghetto con rotta per Fort Delaware, sulla Pea Patch Island.\nSecondo i dati dell'United States Census Bureau, la citt\u00e0 si estende su una superficie di 3,4 km\u00b2, dei quali 3,3\u00a0km\u00b2 sono formati da terra, mentre 0,1\u00a0km\u00b2 sono composti da acque (6,01% del territorio totale).\nPopolazione.\nSecondo il censimento del 2000, a Delaware City vivevano 1.453 persone, in 567 abitazioni in 395 famiglie. La densit\u00e0 di popolazione era di 445.2/km\u00b2. In totale nel territorio comunale si trovavano 615 unit\u00e0 abitative.\nDal punto di vista etnico l'87,47% della popolazione era bianca, il 10,32% era di afroamericani, lo 0,41% invece era di nativi americani e lo 0,21% di asiatici. Il restante 1,59% \u00e8 composto da persone di altre razze.\nPer quanto riguarda le fasce d'et\u00e0 della popolazione, il 24,8% era sotto i 18 anni, il 7,2% dai 18 ai 24, il 28.7% fra i 25 e i 44, il 27.3% dai 45 ai 64, e il 12% al di sopra dei 65 anni. L'et\u00e0 media era di 38 anni, e ogni 100 donne c'erano 101,5 maschi.\nEconomia.\nDelaware City \u00e8 molto vicina alla Delaware City Oil Refinery, appartenente alla Valero Energy Corporation, acquisita in parte nel 2005 dalla compagnia Premcor. Nel 2006, Valero ha investito 400 milioni di dollari per installare un nuovo sistema di smaltimento dei gas per ridurre le emissioni nocive.\nLa raffineria non \u00e8 pi\u00f9 effettivamente a Delaware City, ma resta ancora il luogo di spedizione dei suoi prodotti. Queste attivit\u00e0 contribuiscono in grande parte al traffico del porto locale, che si pu\u00f2 ammirare dal lungomare come si possono ammirare le fortezze della regione.\nIl traghetto \"Three Forts Ferry\" (Fort Delaware, Fort Mott e Fort Dupont) sono raggiungibili proprio da Delaware City e sono la maggiore attrazione turistica della citt\u00e0. Fort Delaware fu in passato una prigione militare."}
{"id": "2126157", "revid": "729019", "url": "https://it.wikipedia.org/wiki?curid=2126157", "title": "G\u00f6ppingen G\u00f6 3", "text": "Il G\u00f6ppingen G\u00f6 3 \"Minimoa\", codice RLM 108-59, era un aliante monoposto prodotto a partire dal 1935 dall'azienda tedesca Schempp-Hirth Flugzeugbau GmbH di G\u00f6ppingen.\nFu progettato da Martin Schempp e Wolf Hirth; il prototipo debutt\u00f2 nell'estate del 1935 in occasione di una competizione di volo a vela.\nCaratteristiche del velivolo sono le ali che presentano una piegatura, la silhouette divenne in seguito il logo dell'azienda.\nStoria del progetto.\nUn velivolo molto simile a questo identificabile come la versione precedente del modello di oggi, venne lanciato durante la guerra civile spagnola nel 1936 dietro le linee repubblicane.\nOggi il velivolo \u00e8 presente nelle aviazioni tedesche, italiane, norvegesi, spagnole, inglesi (dove sono stati venduti i maggior numeri di esemplari), americana (usato soprattutto per i viaggi nei canyon), brasiliana e russa (dove il velivolo \u00e8 stato ribattezzato Polikev F).\nIl velivolo \u00e8 molto apprezzato da tutti i piloti dei paesi utilizzatori per la sua manovrabilit\u00e0 e stabilit\u00e0 nella fase di atterraggio, soprattutto quando a bordo vi sono dei passeggeri. Il numero di questi ultimi varia dai 3 ai 7. Le aviazioni lo prediligono agli altri equivalenti per il minimo costo e per le attrezzature a bordo innovative."}
{"id": "2126162", "revid": "1318658", "url": "https://it.wikipedia.org/wiki?curid=2126162", "title": "\u00c9tienne Marcel (metropolitana di Parigi)", "text": "\u00c9tienne Marcel \u00e8 una stazione della linea 4 della metropolitana di Parigi situata ai margini del I e II \"arrondissement\".\nLa stazione.\nOrigine del nome.\nIl nome della stazione \u00e8 stato mutuato dalla \"rue \u00c9tienne-Marcel\", che rende omaggio a \u00c9tienne Marcel, uomo politico francese nato intorno al 1315 e morto a Parigi nel 1358, che ebbe un ruolo importante negli Stati generali del 1355 - 1357.\nStoria.\nLa stazione venne aperta il 21 aprile 1908."}
{"id": "2126169", "revid": "729019", "url": "https://it.wikipedia.org/wiki?curid=2126169", "title": "Letters from Poland/Lettres de Pologne", "text": "Letters from Poland/Lettres de Pologne \u00e8 il sesto album solista di Norman Nawrocki, pubblicato nel 2006.\nL'ascolto dell'album richiama i treni di Auschwitz che Steve Reich ha immaginato quando ha composto \"Different trains\" (1988): i vagoni lenti e inesorabili destinati ai campi di sterminio tedeschi.\nL'album contiene 45 minuti di 12 lettere storiche (6 in inglese e 6 in francese) dal 1937 al 1995, estratte dal suo libro \"The Anarchist and The Devil do cabaret\" (Black Rose Books, 2003).\nLe lettere a cui Norman d\u00e0 voce, tra uno zio polacco eccentrico e suo padre, sono impostate su una musica originale. Norman suona un violino e una viola 'loopati', il pianoforte e un salterio martellato polacco/ucraino a 142 corde conosciuto come cembalo. C'\u00e8 anche una fisarmonica strumentale e una canzone polacca tradizionale cantata dall'anziano padre di Norman, Franek.\nAlternativamente acuta, divertente, amara e declamatoria, la collezione di lettere racconta l'amore e il desiderio nostalgico di un fratello per l'altro, e documenta la resistenza di questo uomo al sorgere del nazismo prima e durante la seconda guerra mondiale.\nRingraziamenti.\nChristian Brouillard, Claude Brouillard, Marie-Eve Lamy, Linda Barton (Black Rose Books), Philip Hornsey, Gregory Andrson Smith, Kevin Gault, Larry Cassini, Maurice Press\u00e9, Nancy Beaton, David Sturton (DNA Studios), Donald Goodes, Franek Nawrocki, Sebastia Yeung, and the Pryzner-Dolecki farm dogs."}
{"id": "2126171", "revid": "76963", "url": "https://it.wikipedia.org/wiki?curid=2126171", "title": "Daphne Maxwell Reid", "text": "Biografia.\nDeve la sua fama all'interpretazione di Vivian Banks dalla quarta alla sesta stagione della sitcom \"Willy, il principe di Bel-Air\" con Will Smith, dal 1993 al 1996. Dal 1982 \u00e8 la moglie di Tim Reid, anch'egli attore."}
{"id": "2126173", "revid": "1573940", "url": "https://it.wikipedia.org/wiki?curid=2126173", "title": "Suddivisione amministrativa del Gansu", "text": "La suddivisione della provincia dello Gansu \u00e8 articolata sui seguenti tre livelli: prefetture (\u5730\u533a d\u00ecq\u016b), a loro volta suddivise in contee (\u53bf xi\u00e0n), che a loro volta sono suddivise in citt\u00e0 (\u9547 zh\u00e8n). :\nPer una loro illustrazione, si rinvia alla voce sulla Suddivisione amministrativa della Cina."}
{"id": "2126177", "revid": "80339", "url": "https://it.wikipedia.org/wiki?curid=2126177", "title": "Viktor \u010cernomyrdin", "text": ""}
{"id": "2126178", "revid": "1543377", "url": "https://it.wikipedia.org/wiki?curid=2126178", "title": "Jan Andrzej Morsztyn", "text": "Fu un poeta particolarmente apprezzato in patria, meno all'estero. Il suo stile, colorito e bizzarro, fu particolarmente influenzato dalla lettura delle maggiori opere della letteratura italiana: lesse Dante, Francesco Petrarca, Jacopone da Todi e Niccol\u00f2 Machiavelli. Compose la maggior parte delle proprie poesie prima del 1668 e della successiva vita politica troppo tormentata.\nSi tramanda che Morsztyn lasciasse circolare opere autografate e scritte a mano liberamente nel regno e questo gli provoc\u00f2 non pochi problemi: raccontano infatti che i suoi nemici politici utilizzarono ogni espediente per screditarlo agli occhi di Giovanni III. Fu costretto in esilio in Francia dopo la scoperta di alcune lettere che indicavano il suo tradimento nella causa della costituzione di una Lega Santa anti-Turca.\nArtista bizzarro e geniale, concentr\u00f2 la sua opera sull'eros, ispirandosi a Saffo e Boccaccio, sulle emozioni sfuggevoli come la paura, sulle passioni terrene e sulla politica, spesso usando i propri versi per screditare i nemici con le pi\u00f9 colorite allusioni criptiche, in perfetto stile dantesco. Ricorse poco alla satira, poich\u00e9 la considerava troppo volgare: per screditare i propri nemici preferiva scriverne i vizi, presentandoli come virt\u00f9 (sarcasmo bonario).\nFu anche un apprezzabile traduttore, conoscitore della lingua italiana e di quella francese: tradusse Torquato Tasso, Giambattista Marino e le tragedie del francese Pierre Corneille, che conobbe personalmente durante l'esilio. La sua traduzione de \"Le Cid\" (1636) in polacco \u00e8 ancora oggi considerata la migliore."}
{"id": "2126179", "revid": "80339", "url": "https://it.wikipedia.org/wiki?curid=2126179", "title": "Viktor Chernomyrdin", "text": ""}
{"id": "2126181", "revid": "80339", "url": "https://it.wikipedia.org/wiki?curid=2126181", "title": "Viktor Stepanovich Chernomyrdin", "text": ""}
{"id": "2126185", "revid": "287204", "url": "https://it.wikipedia.org/wiki?curid=2126185", "title": "Mayu Shinjo", "text": ""}
{"id": "2126186", "revid": "278830", "url": "https://it.wikipedia.org/wiki?curid=2126186", "title": "\u2469", "text": ""}
{"id": "2126187", "revid": "125314259", "url": "https://it.wikipedia.org/wiki?curid=2126187", "title": "Windows Live Messenger", "text": "Windows Live Messenger (comunemente chiamato \"MSN\", mantenendo il nome delle prime versioni) \u00e8 stato un client gratuito di messaggistica istantanea prodotto e supportato da Microsoft. Era disponibile per i sistemi operativi Windows XP, Vista, 7, Server 2008, Windows Mobile, macOS, iOS e Android. Microsoft ha annunciato la fine del supporto a Messenger dal 2012. Le funzionalit\u00e0 di messenger sono state trasferite nel client Skype, acquisito da Microsoft, e che ha rimpiazzato Messenger.\nWindows Live Messenger \u00e8 stato l'evoluzione del precedente Windows Messenger. Denominato inizialmente MSN Messenger Service, la prima versione distribuita \u00e8 stata la 1.0, disponibile dal 22 luglio 1999. Con la versione 4.6, distribuita il 23 ottobre 2001, \u00e8 stato rinominato MSN Messenger ed ha assunto l'attuale denominazione con la versione 8.0 distribuita per la prima volta in versione beta il 13 dicembre 2005, assieme a Windows Live di cui \u00e8 parte e si connette a .NET Messenger Service di Microsoft. Dalla versione 9.0, Windows Live Messenger era scaricabile incluso nel pacchetto multiprogramma dei prodotti Windows, Windows Live Essentials. La sua attuale denominazione, pi\u00f9 lunga, non \u00e8 entrata per\u00f2 nel lessico degli utenti italiani, che prediligono tuttora la forma inesatta \"\"Msn\": ad essa viene associata una contrattura del termine \"messenger\"\", mentre si tratta invece dell'acronimo MSN che indica l'intero network Microsoft.\nIl 6 novembre 2012 Microsoft, con un messaggio sul blog di Windows, rende noto che Windows Live Messenger dopo oltre dodici anni di sviluppo sar\u00e0 abbandonato, e l'applicazione verr\u00e0 ritirata, ad eccezione del mercato cinese, in favore del software Skype, gi\u00e0 di propriet\u00e0 dell'azienda di Redmond dal 2011. Per favorire la migrazione, Microsoft ha provveduto a rendere possibile l'accesso a Skype, a partire dalla versione 6 per Windows e MacBook e dalla versione 4.1 per Linux, utilizzando un account Microsoft, ad esempio quello gi\u00e0 usato dall'utente per accedere allo stesso Messenger, Hotmail o Outlook.com. Il ritiro \u00e8 iniziato l'8 aprile 2013 ed \u00e8 stato concluso per tutti gli utenti entro la fine del mese di aprile..\nAlla fine dell'estate 2014, MSN ha annunciato che dopo il 31 ottobre 2014 il servizio di Msn sarebbe stato dismesso anche in Cina. Da questa data in poi, Windows Messenger \u00e8 totalmente sostituito da Skype e pertanto \u00e8 un programma informatico definitivamente terminato.\nSviluppo di Windows Live Messenger.\nVersione 8.0.\nVersione beta 1.\nLa prima versione beta \u00e8 stata distribuita il 13 dicembre 2005. \u00c8 rimasta in linea e utilizzabile per circa un mese, fino a quando un aggiornamento automatico l'ha rimpiazzata con la versione Beta 2, la quale rende questa versione obsoleta. Importanti modifiche e funzionalit\u00e0 aggiunte includono:\nBug noti in questa versione includono la funzione offline conversazione: anche se ancora pubblicizzati, nella barra di colore giallo nella parte superiore della casella di conversazione, \u00e8 inutile a chi non aveva ricevuto un invito (ad esempio, scaricato da un altro sito).\nVersione beta 2.\nLa seconda versione beta \u00e8 stata distribuita il 26 febbraio 2006. In generale, questa versione \u00e8 stata migliorata, anche nei pi\u00f9 piccoli bug nel programma. Questa versione \u00e8 diventata obsoleta, costringendo gli utenti ad aggiornare il programma. Importanti modifiche e aggiunte includono:\nVersione beta 3.\nQuesta versione beta \u00e8 stata distribuita il 2 maggio 2006, ed \u00e8 quasi identica a quella finale. Importanti modifiche e aggiunte includono:\nVersione finale.\nLa versione finale di Windows Live Messenger \u00e8 stata distribuita il 19 giugno 2006.. Notevoli modifiche sono state apportate tra la Beta 3 e questa versione.\nVersione finale aggiornata.\nQuesta versione, distribuita il 10 agosto 2006, include miglioramenti audio e video, e sono stati risolti i bug minori.\nVersione 8.1.\nVersione beta 1.\nQuesta versione beta di Windows Live Messenger 8.1, \u00e8 stata distribuita il 30 ottobre 2006. Non sono stati fatti molti cambiamenti, ma sono state apportate svariate piccole modifiche. Le modifiche apportate comprendono:\nVersione beta 1 aggiornata.\nL'Aggiornamento di Windows Live Messenger Beta 1, distribuito il 13 dicembre 2006, riporta bug abbastanza difettosi: alcuni utenti hanno avuto problemi con l'accesso o nell'aggiungere dei nuovi contatti.\nVersione finale.\nDistribuita il 29 gennaio 2007., e rende effettive le modifiche apportate dalla Beta 1. Dal 12 settembre 2007, tutte le versioni di Windows Live Messenger, dalla versione 8.1 in seguito, sono ora rese obsolete a causa di un problema di sicurezza individuato quando un utente accetta una webcam o un invito ad una videoconversazione da un utente malintenzionato.\nVersione beta 1.\nIl 27 maggio 2007, LiveSide ha segnalato una versione disponibile di Windows Live Messenger 8.5 in spagnolo. Per Stati Uniti, Regno Unito, Canada, Irlanda, Italia, Francia, Giappone, Germania, Cina e Spagna, l'aggiornamento \u00e8 stato distribuito il 21 giugno 2007.\nImportanti modifiche e funzionalit\u00e0 aggiunte includono:\nVersione beta 2.\nLa seconda versione beta \u00e8 stata distribuita il 5 settembre 2007 Vari problemi sono stati risolti in Beta 2, ma non sono state applicate modifiche significative. Rispetto alla prima versione beta, la build non mostra il termine \"Beta\" in cima alla finestra, anche se gli sviluppatori avevano notato che non era la versione finale. \u00c8 da notare che il nuovo Windows Live Installer, utilizzato per installare Windows Live Messenger 8.5, non funziona su Windows Server 2003.\nVersione finale.\nLa versione finale di Windows Live Messenger 8.5 \u00e8 stata distribuita il 6 novembre 2007.\nVersione 2009 (9.0 - 14.0).\nCon gran sorpresa per programmatori e utenti, questa versione, dichiarata disponibile per la met\u00e0 di febbraio (intorno al giorno 10) da un dipendente della Microsoft e Georgia Tech, Andrew Jenks, in una presentazione al Georgia Institute of Technology's IEEE Student Branch, \u00e8 gi\u00e0 disponibile ufficialmente dal 9 gennaio 2009.\nNuove funzionalit\u00e0 all'interno di WLM 9 includono molti componenti API. Esse includono anche la possibilit\u00e0 che hanno gli utenti di WLM per chattare con gli utenti di AIM/XMPP/ICQ lavorando sullo stesso metodo di Yahoo! Messenger; ed hanno anche una versione interna di base, che funziona gi\u00e0 con XMPP.\nLe caratteristiche includono inoltre LiveSide contro la messaggistica spam, la capacit\u00e0 di rimanere segnato su diversi computer (denominato \"Multiple Points of Presence Support\"), la possibilit\u00e0 di inserire una GIF animata nell'immagine personale, suoni personalizzabili per le varie azioni degli utenti, e URL cliccabili nella barra di stato.\n\u00c8 stata completamente cambiata la grafica, sono stati eliminati gli stati \"Torno subito\", \"A pranzo\" e \"Al telefono\" ed \u00e8 stato eliminato il supporto alle Cartelle condivise, per migrare verso la condivisione su Internet dei file.\nIl 20 novembre 2007, un invito a partecipare a Windows Live Messenger 9 Beta \u00e8 stata inviato ai beta tester su Microsoft Connect. Successivamente, il 27 novembre 2007, Microsoft ha iniziato l'invio di e-mail ai beta tester, come benvenuto a Windows Live Messenger Beta 9.\nIl pacchetto in cui si scaricher\u00e0 Messenger si chiama Windows Live Essentials contenente altri programmi in cui Windows Live Movie Maker, Mail, Raccolta Foto, ecc., in cui l'utente ha la possibilit\u00e0 di scegliere quali programmi scaricare.\nVersione 2011 (15.0).\nNel tardo marzo del 2010, una versione beta di Windows live Essential 2011 \u00e8 stata diffusa in rete, diffondendosi tramite le reti P2P. Il 30 settembre 2010 \u00e8 stata ufficialmente distribuita la versione finale di Windows Live Messenger 2011.\nQuesta nuova versione presenta innanzitutto un restyling completo dell'interfaccia grafica, aggiungendo una nuova sezione chiamata in inglese \"What's new\" (\"Novit\u00e0\"), un pannello nel quale sono riassunti tutti gli aggiornamenti di stato dei propri amici di Windows live, con design evidentemente ispirato a quello di Facebook. Infatti, tra le altre cose, \u00e8 stata introdotta l'integrazione con i social network pi\u00f9 famosi tra cui Facebook, MySpace, Twitter, YouTube e Flickr, la struttura di chat a schede e il restyling delle emoticon predefinite. \u00c8 stata inoltre eliminata la possibilit\u00e0 di bloccare i propri contatti, per\u00f2 esiste una funziona analoga chiamata \"Invisibile per questa persona\". Inoltre quando si \u00e8 sullo stato Invisibile si pu\u00f2 anche scegliere se essere visibili per alcune persone o gruppi. Come per Internet Explorer 9, questa versione di Messenger \u00e8 compatibile solo con Windows Vista e Windows 7, basandosi sulla tecnologia Direct2D che non \u00e8 supportata da Windows XP.\nVersione 2012 (16.0).\nIl 7 agosto 2012 Microsoft ha reso disponibile una nuova versione del 2012 di Windows Live Essentials, che include Windows Live Messenger 2012.\nNuove funzionalit\u00e0 su Windows Live Messenger.\nTra le funzionalit\u00e0 disponibili rispetto al vecchio MSN Messenger, Windows Live Messenger aggiunge i seguenti:\nCondivisione cartelle.\nLa condivisione di una cartella con un amico \u00e8 un'alternativa all'invio di un singolo file. Quando un utente vuole fornire un file in un'altra persona, nella sua lista dei contatti, la finestra \"condivisione cartella\" viene visualizzata, con delle immagini in miniatura che sintetizzano il contenuto della cartella.\nQuando i file vengono aggiunti alla \"condivisione cartella\" per quella persona in particolare, il file verr\u00e0 automaticamente trasferito al corrispondente del computer quando \u00e8 online. Ci\u00f2 significa che la cartella \u00e8 letteralmente \"condivisa\" tra due computer. Se un utente elimina un file, per esempio, il file verr\u00e0 eliminato dal corrispondente del computer cartella condivisa.\nLa condivisione della cartella viene automaticamente ricreata alla prima connessione di Windows Live Messenger di un nuovo pc.\nPer ridurre al minimo il rischio di trasferimento di virus, la funzione di \"condivisione di una cartella\" \u00e8 fornita con un programma anti-virus. La funzionalit\u00e0 \"condivisione di una cartella\" pu\u00f2 essere utilizzata solo su un computer con disco rigido formattato in modalit\u00e0 NTFS.\nQuesta funzione \u00e8 stata eliminata in Windows Live Messenger 2009, sostituita dall'integrazione con il servizio di caricamento e condivisione online di file SkyDrive, della stessa famiglia di applicazioni Windows Live.\nTelefonate da PC a PC.\nIn aggiunta alle chiamate da PC a PC che sono anche supportate nelle versioni precedenti, Windows Live Messenger supporta ora le chiamate da PC a telefono con Windows Live Call. Negli Stati Uniti, questa funzione \u00e8 supportata da Verizon, contrassegnato come \"Verizon Web Calling\". Orange France ha anche un servizio simile. Questa funzione \u00e8 disponibile solo in alcuni paesi, compresi gli Stati Uniti, il Regno Unito (non pi\u00f9 disponibile da agosto del 2008), Francia, Germania, Paesi Bassi, Austria, Finlandia, Irlanda, Belgio, Spagna e Italia.\nCompatibilit\u00e0 con altri client.\nWindows Live Messenger infatti pu\u00f2 essere utilizzato anche con altri account di posta elettronica come Gmail, Yahoo, Alice ecc. ma con delle limitazioni come la modifica del nome e altro ancora.\nYahoo! Messenger.\nIl 13 ottobre 2005, Yahoo! e Microsoft hanno annunciato piani per introdurre la compatibilit\u00e0 tra i due client, la seconda pi\u00f9 grande creazione di messaggistica istantanea base degli utenti di tutto il mondo: il 40 per cento di tutti gli utenti. L'annuncio viene dopo anni di interoperabilit\u00e0 con altri client (in particolare Trillian e Pidgin), e critiche da Google che la maggior parte dei client di messaggistica istantanea hanno bloccato la rete ad esso. Microsoft ha anche avuto colloqui con AOL, in un tentativo di introdurre ulteriori interoperabilit\u00e0, ma AOL non \u00e8 sembrata disposta a partecipare.\nL'interoperabilit\u00e0 tra Yahoo! e Windows Live Messenger \u00e8 stata lanciata il 12 luglio 2006. Questo permette agli utenti di Yahoo! e Windows Live Messenger (utilizzando testo o voce) gli uni con gli altri senza la necessit\u00e0 di creare un account su altri servizi, a condizione che i contatti utilizzino le ultime versioni del software. Tuttavia, se un utente utilizza un vecchio o un client di terze parti, essi verranno visualizzati in modalit\u00e0 non in linea per gli utenti sulla rete.\nMessaggistica offline.\nA differenza delle versioni precedenti, si possono inviare messaggi a contatti che sono offline, che riceveranno i messaggi una volta che si sono connessi.\nInoltre, si possono iniziare conversazioni anche quando il suo stato \u00e8 impostato su \"invisibile\", in modo simile al comportamento di Yahoo! Messenger e ICQ. Se parlate con qualcuno che ha un vecchio client di MSN Messenger, perderete la possibilit\u00e0 di parlare con voi stessi dopo un breve periodo di assenza di attivit\u00e0, visto che altri utenti potrebbero pensare che siate offline. Windows Live Messenger \u00e8 stato reso disponibile su alcuni dispositivi mobili; una nuova tendenza che \u00e8 dovuta al fatto che la gente preferisce inviare messaggi su Windows Live Messenger gli uni con gli altri attraverso una connessione Internet, al posto dei messaggi SMS.\nGiochi e applicazioni.\nEsistono vari giochi e applicazioni disponibili in Windows Live Messenger che possono essere aperti attraverso la finestra di conversazione cliccando sulla icona \u201cgiochi\u201d e incitare il tuo \"compagno\".\nL'iniziativa I'm.\nL'iniziativa I'm, \u00e8 un programma di Microsoft lanciato nel marzo 2007, che collega l'utente con le nove organizzazioni che si dedicano alle cause sociali attraverso Windows Live Messenger. Ogni volta che qualcuno ha una conversazione usando I'm, la Microsoft Corporation seleziona una parte del programma di entrate pubblicitarie con l'organizzazione di scelta dell'utente. Solo le conversazioni che sono inviati e/o ricevute negli Stati Uniti sono riconosciute. Non vi \u00e8 alcun limite massimo fissato l'importo donato a ciascuna organizzazione. Pi\u00f9 conversazioni \"I'm\" vengono inviate dall'utente, pi\u00f9 denaro va a una delle nove cause. Ogni partecipante dell'organizzazione \u00e8 garantita una donazione di un minimo di 100.000\u00a0$ durante il primo anno del programma. Non esiste alcuna data di fine per il programma. L'iniziativa I'm di WLM funziona solo sulle versioni 8.1 e 8.5.\nXbox 360.\nIl supporto Windows Live Messenger \u00e8 stato incluso nella bacheca della Primavera del 2007 dell'Xbox 360, come aggiornamento distribuito il 9 maggio 2007. Non ufficialmente, \u00e8 conosciuto come Windows Live Messenger 360.\nColoro che utilizzano Windows Live Messenger, sono in grado di vedere la Gamertags degli amici loggati nell'Xbox Live, compresa il gioco con cui stanno giocando. Gli utenti di Xbox 360 Live possono chattare nel gioco (o durante la visione di un film). Sebbene \u00e8 supportata la chat di solo testo, Microsoft ha suggerito che le chat video e audio potranno entrare a farne parte in futuro.\nIn coincidenza con l'arrivo della integrazione di Windows Live Messenger con Xbox Live, Microsoft ha distribuito una nuova tastiera per Xbox 360 chiamata Xbox 360 Chatpad per facilitare l'inserimento di testo. La tastiera si collega al controller standard Xbox 360 tramite il jack per cuffie e si caratterizza per i tasti QWERTY, \u00e8 comunque possibile utilizzare una qualsiasi tastiera USB con Xbox 360.\nSempre dal 4 dicembre 2007, con un account per bambini \u00e8 possibile utilizzare Windows Live Messenger su Xbox Live.\nPiattaforma S60.\nUn client per Windows Live Messenger \u00e8 stato sviluppato da Microsoft per la Symbian S60, comunemente utilizzato in cellulari come gli smartphone di Nokia e distribuito il 23 agosto 2007 per mercati selezionati. Questa versione di Windows Live Messenger include molte delle funzionalit\u00e0 del client di Windows Live Messenger, compresi i contatti raggruppati, voice clip, immagini e file di invio, nonch\u00e9 le caratteristiche uniche di S60 come schede finestre di chat, l'integrazione con la lista di contatti e altre funzionalit\u00e0 della piattaforma S60. Microsoft ha installato un prompt al primo utilizzo di Windows Live Messenger per S60.\nProtocollo.\nWindows Live Messenger sfruttava la Microsoft Notification Protocol (MSNP) oltre al TCP (e facoltativamente su HTTP a che fare con i server proxy) per la connessione a. NET Messenger Service, un servizio offerto sulla porta 1863 di messenger.hotmail.com. L'ultima versione \u00e8 la \u00e8 15 (MSNP15), utilizzato da Windows Live Messenger e altri client di terze parti. MSNP15 introduce un meccanismo di autenticazione diverso. Il protocollo non \u00e8 completamente segreto; gli sviluppatori sono a conoscenza della distribuzione della seconda versione di Microsoft disclosed (MSNP2) in una Bozza di Internet (ID), ma non hanno mai distribuito le versioni 8, 9, 10, 11, 12, 13, o 14 al pubblico. Il server di. NET Messenger Service supporta solo versioni dalla 8 in su, per cui la sintassi dei comandi delle nuove versioni dalla 8 alla 14 \u00e8 conosciuta solo utilizzando sniffing come Wireshark.\nConcorrenza.\nI rivali pi\u00f9 famosi di Windows Live Messenger sono stati AIM e ICQ (entrambi di AOL), Skype (poi acquisito dalla stessa Microsoft), Trillian, Pidgin (ex Gaim), aMSN e altri client di XMPP, compreso Google Talk.\nIn Cina QQ \u00e8 il client di messaggeria istantanea pi\u00f9 diffuso. . Tuttavia a seguito dell'ingresso nel mercato cinese di MSN Messenger, la popolarit\u00e0 di QQ \u00e8 stata significativamente ridotta. MSN Messenger deteneva circa il 17 % della quota del mercato cinese.\nIn Messico, Framecode era uno dei client di messaggistica istantanea pi\u00f9 utilizzati, per poi sparire quasi del tutto.\nGadu-Gadu rimane il pi\u00f9 popolare IM in Polonia, con oltre 6 milioni di utenti online ogni giorno. Recentemente, tuttavia, sta lentamente cedendo il passo a Skype.\nEstensioni popolari del programma.\nErano disponibili alcuni componenti aggiuntivi per estendere le capacit\u00e0 di Windows Live Messenger e/o attivare funzioni disabilitate di default. Tra questi:\nMalware.\nWindows Live Messenger (insieme ad altri client, come ad esempio Yahoo! Messenger ed AOL Instant Messenger) era spesso usato come conduttore o \"vettore\" per la distribuzione di software dannosi, come spyware, virus, worm e Trojan Horse a dei semplici utenti di computer. I due metodi utilizzati dai cracker per offrire il malware attraverso gli IM erano:\nIl metodo pi\u00f9 comune di fornire un carico dannoso \u00e8 l'utilizzo dell'\"ingegneria sociale\" per la costruzione di un messaggio che sembra venire da un contatto del destinatario tra l'elenco dei contatti. Un messaggio di ingegneria sociale \u00e8 quello che \u00e8 scritto in un modo amichevole ed informale, che potrebbe facilmente essere scambiato come uno proveniente da un amico. Il messaggio di solito dir\u00e0 qualcosa come \"Clicca qui per vedere le mie foto in vacanza!\" O \"Sei tu?\" con un indirizzo web - noto come \"URL avvelenato\" - per il destinatario da cliccare. Cliccando sull'indirizzo web, il destinatario \u00e8 collegato ad un sito web contenente un contenuto attivo, che \u00e8 immediatamente scaricato al computer del destinatario. Nella maggior parte dei casi, il payload contiene un installer, un certo numero di file nascosti contenenti del testo ed un codice che causa lo stesso messaggio di ingegneria sociale, con l'URL avvelenato per essere spedito ad ogni contatto nella lista dei contatti. Quando il messaggio \u00e8 stato inviato a tutti i contatti, il ciclo comincia di nuovo, visto che ogni contatto ritiene che sta ricevendo un messaggio da un amico fidato. In questo modo, tramite gli IM i malware sono in grado di propagarsi molto pi\u00f9 rapidamente attraverso la societ\u00e0 e le reti esterne.\nWorm e virus vengono rilevati in basi regolari dalle societ\u00e0 di sicurezza, in particolare da parte delle tre societ\u00e0 di rete certificate dei prodotti degli specifici IM per la sicurezza, come Akonix Systems, FaceTime Communications e Symantec. Secondo i ricercatori di sicurezza degli IM di Akonix, il numero medio delle nuove minacce identificate al mese durante il periodo gennaio 2006 - agosto 2007 \u00e8 stato di 34, con un massimo di 88 nell'ottobre 2006, e di una deviazione standard di 19.\nVulnerabilit\u00e0 di sicurezza.\nIl 12 settembre 2007, il Blog di Windows Live Messenger ha postato una voce che segnalava una vulnerabilit\u00e0 di sicurezza che affliggeva le versioni di Messenger superiori alla 8.1. Stando al bollettino, il bug \"potrebbe consentire l'esecuzione di codice remoto quando un utente accetta un invito per webcam o chat video da un utente malintenzionato. Un utente malintenzionato che sfrutta con successo questa vulnerabilit\u00e0 potrebbe assumere il controllo completo del sistema\". Sono stati subito distribuiti aggiornamenti critici per risolvere il problema. Per le versioni in esecuzione su Windows 2000 e seguenti, \u00e8 stato necessario l'aggiornamento a una nuova versione di MSN Messenger 7.0; per le versioni in esecuzione su Windows XP, invece, \u00e8 stato necessario l'aggiornamento alla versione 8.1 di Windows Live Messenger.\nTentativi e successiva riesumazione di Windows Messenger.\nIl primo tentativo di riesumare Windows Messenger \u00e8 stato nel 2013, da parte di Jonathan Kay (ha lavorato nello sviluppo di Messenger). il programma di Kay installava o modificava una versione gi\u00e0 installata del prodotto per rimuovere il blocco che forzava gli utenti ad aggiornare a Skype, e reindirizzare al server se necessario, il suo metodo ha funzionato fino quando Microsoft ha spento i server di Messenger Service. il suo programma ha funzionato fino al 2017, quando l'ultimo server fu chiuso. Il secondo tentativo fu nel 2017 da parte di Valtron, nella forma di un server alternativo chiamato Escargot, che permette agli utenti di usare certe versioni del software di messaggistica (dalla 1.0 alla 2009, ma in futuro anche le versioni successive) nuovamente. Questo \u00e8 stato compiuto facendo ingegneria inversa dell'architettura dei server originali, in modo tale da ricrearli e permettere nuovamente l'uso di Messenger. il progetto \u00e8 in continuo sviluppo e crescita, ampliando il supporto a versioni successive alla 2009 nei mesi seguenti. Il loro forum ufficiale \u00e8 NINA."}
{"id": "2126188", "revid": "287204", "url": "https://it.wikipedia.org/wiki?curid=2126188", "title": "Aron haQodesh", "text": "L'Aron haQodesh o Aron-Ha-Kodesh oppure solo Aron o semplicemente Armadio Sacro \u00e8 un arredo sacro della religione ebraica, sempre presente all'interno della Sinagoga.\nFunzione.\nL'Aron ha una grandissima importanza all'interno della sinagoga e per la liturgia ebraica perch\u00e9 \u00e8 il mobile deputato a contenere il \"Sefer Torah\", i rotoli della legge.\nOgni Sabato, durante le funzioni, vengono srotolati e letti. Poi vengono riposti all'interno dell'Aron.\nNell'ebraismo ortodosso l'Aron pu\u00f2 essere aperto solo da un uomo.\nPosizione.\nLa tradizione imporrebbe la sistemazione dell'Armadio Sacro a Oriente, o comunque verso la citt\u00e0 di Gerusalemme; questa usanza, per\u00f2, non sempre \u00e8 stata seguita e per questo non ha assunto la caratteristica di legge o di imposizione. L'Aron si presenta sia come mobiletto appoggiato alla parete o anche incastonato nel muro ed \u00e8 normalmente coperto alla vista da un drappo ornamentale chiamato parochet.\nStruttura.\nL'Aron presenta sempre ante apribili con all'interno i rotoli dei testi sacri.\nIl materiale che compone l'Aron \u00e8 molto variabile: pu\u00f2 essere di legno oppure di marmo e pu\u00f2 essere pi\u00f9 o meno decorato. Tutto questo dipende dalle possibilit\u00e0 economiche della comunit\u00e0 che lo commissiona.\nSpesso sopra le ante dell'armadio sacro compaiono scritte in ebraico.\nL'Aron di Agira.\nL'Aron pi\u00f9 antico in Europa di cui oggi si ha notizia, secondo lo studioso Nicolo Bucaria, si trova ad Agira, conservato oggi all'interno della chiesa del SS. Salvatore. Originariamente collocato nella sinagoga di via Santa Croce, diventata dopo la cacciata degli ebrei l'Oratorio della Chiesa di Santa Croce, fino al decennio scorso era considerato distrattamente il resto di un portale, quando nel 1996 sulla rivista della Facolt\u00e0 Teologica di Sicilia apparve un articolo di Benedetto Rocco che riconosceva in esso l'Aron e decifrava l'iscrizione \"Casa di Giacobbe, venite camminiamo alla luce\". Con questa iscrizione gli ebrei datavano l'anno in cui era stata costruita: apponendo dei segni grafici sulle ultime lettere vi si attribuiva anche un valore numerico. Il numero cos\u00ec decifrato fu 5214 dalla creazione del mondo, ovvero il 1454.\nL'Aron di Urbino.\nL'Aron pi\u00f9 antico di cui ancora oggi si abbia notizia era situato nella Sinagoga Vecchia di Urbino. Nel 1633, dopo l'istituzione del ghetto anche ad Urbino (causato dall'annessione del Ducato d'Urbino per mancanza di eredi maschi allo Stato Pontificio) ed il conseguente trasferimento della sinagoga, questo venne portato a New York, dove ancora oggi \u00e8 conservato ed \u00e8 possibile ammirarlo al Jewish Museum."}
{"id": "2126189", "revid": "339392", "url": "https://it.wikipedia.org/wiki?curid=2126189", "title": "Khalid Masha'l", "text": ""}
{"id": "2126198", "revid": "648716", "url": "https://it.wikipedia.org/wiki?curid=2126198", "title": "Palaici", "text": "I Palaici (Palaumnili in ittita) furono un popolo indoeuropeo del gruppo anatolico, stanziato in Anatolia nel II millennio a.C. \u00c8 il gruppo anatolico del quale si sono conservate le testimonianze linguistiche pi\u00f9 antiche.\nIl nome di Palaici designava gli abitanti della citt\u00e0 di Pala, nella regione che in seguito sarebbe stata identificata come Paflagonia. Erano stanziati a nord-ovest del fiume Halys, l'attuale K\u0131z\u0131l\u0131rmak (in ittita \"Marassantiyas\"). Gli elementi linguistici conservati sono tuttavia molto scarsi, e non contengono elementi sufficienti per una precisa ricostruzione del popolo. Persero la loro autonomia intorno al XV secolo a.C. e probabilmente furono assorbiti nell'Impero ittita."}
{"id": "2126199", "revid": "339392", "url": "https://it.wikipedia.org/wiki?curid=2126199", "title": "Crisi successoria in Portogallo (1580)", "text": ""}
{"id": "2126200", "revid": "110157", "url": "https://it.wikipedia.org/wiki?curid=2126200", "title": "Shallow Life", "text": "Shallow Life \u00e8 il quinto album in studio del gruppo musicale italiano Lacuna Coil, pubblicato il 20 aprile 2009 dalla Century Media Records e distribuito dalla EMI.\nL'album \u00e8 stato registrato a Los Angeles nell'autunno 2008 ed \u00e8 stato prodotto da Don Gilmore, gi\u00e0 produttore di Linkin Park, Dashboard Confessional, Duran Duran, Good Charlotte, Avril Lavigne e Jay-Z."}
{"id": "2126203", "revid": "104458", "url": "https://it.wikipedia.org/wiki?curid=2126203", "title": "Popoli anatolici", "text": ""}
{"id": "2126204", "revid": "838137", "url": "https://it.wikipedia.org/wiki?curid=2126204", "title": "Mihael Brejc", "text": "Biografia.\nMiha Brejc nacque a Belgrado, allora capitale della Jugoslavia, da una famiglia slovena. Suo padre era Tomo Brejc, un importante antifascista e sindacalista che era emigrato nel Regno di Jugoslavia dalla Venezia Giulia negli anni '20 e aveva combattuto come partigiano nella guerra di liberazione jugoslava. La famiglia si trasfer\u00ec in Slovenia quando Brejc era ancora piccolo.\nBrejc si laure\u00f2 in sociologia nel 1975 all'Universit\u00e0 di Lubiana. In seguito continu\u00f2 i suoi studi, ottenendo un diploma in specializzazione nel 1983 e un dottorato in scienze dell'organizzazione nel 1985. Nel 1988 cominci\u00f2 a lavorare come docente all'Universit\u00e0 di Lubiana, diventando professore titolare nel 1997.\nFu uno dei fondatori dell'Alleanza Socialdemocratica Slovena (SDZS), che in seguito avrebbe dato luogo assieme ad altri partiti al Partito Democratico Sloveno (SDS). Dopo la vittoria della coalizione DEMOS, di cui SDZS faceva parte, alle elezioni del 1990, Brejc fu nominato direttore dei servizi di informazione e sicurezza, carica che mantenne fino al 1993.\nDal 1994 al 1998 fu presidente del consiglio comunale di Dom\u017eale. Dal 1995 al 1999 fu anche preside della Scuola superiore dell'amministrazione. Nel 1995 fu eletto vicepresidente del Partito Socialdemocratico Sloveno.\nNel 2000 fu eletto all'Assemblea nazionale nelle file di SDS, e dal 2000 al 2004 serv\u00ec come vicepresidente dell'assemblea. Nel 2000 fu Ministro del lavoro, della famiglia e degli affari sociali nel breve governo di Andrej Bajuk.\nAlle elezioni del 2004 fu eletto al Parlamento Europeo. \u00c8 stato membro della \"Commissione per le libert\u00e0 civili, la giustizia e gli affari interni\", della \"Sottocommissione per la sicurezza e la difesa \"e della \"Delegazione per le relazioni con il Sudafrica\", oltre che membro sostituto della \"Commissione per l'occupazione e gli affari sociali\", della \"Delegazione per le relazioni con l'India\" e della \"Delegazione all'Assemblea parlamentare paritetica ACP-UE\"."}
{"id": "2126207", "revid": "183613", "url": "https://it.wikipedia.org/wiki?curid=2126207", "title": "Miha Brejc", "text": ""}
{"id": "2126212", "revid": "1833487", "url": "https://it.wikipedia.org/wiki?curid=2126212", "title": "Curteri", "text": "Curteri \u00e8 una frazione del comune di Mercato San Severino, in provincia di Salerno.\nGeografia fisica.\nCurteri, sulla strada Provinciale SP 4 \"Mercato San Severino - Nocera Superiore (Camerelle)\", comprende nel suo territorio l'antico nucleo di Rota, con la chiesa di Santa Maria a Rota (VIII secolo), e le localit\u00e0 Camporotunno e S.Girolamo.\nConfina con il capoluogo, Mercato San Severino, e le frazioni Sant'Angelo in Macerata Monticelli di Sotto, Oscato."}
{"id": "2126215", "revid": "110279075", "url": "https://it.wikipedia.org/wiki?curid=2126215", "title": "Joseph Monier", "text": "Il 16 luglio 1867 egli si fece rilasciare il primo brevetto riguardante la costruzione di vasi e recipienti in cemento con armatura di ferro, presentati all'Esposizione Universale di Parigi dello stesso anno. Seguirono negli anni 1868,69 e 73 altri brevetti per tubi, serbatoi, solette piane e curve, scale, ecc. In tali brevetti si riscontrarono gi\u00e0 gli elementi ed i concetti principali per l'armatura del cemento, per quanto basati ancora su principi empirici. Il brevetto Monier del 1870 viene considerato dai tecnici come fondamentale per lo sviluppo del cemento armato.\nBrevetti.\nJoseph Monier in Francia registr\u00f2 i seguenti brevetti:"}
{"id": "2126218", "revid": "287204", "url": "https://it.wikipedia.org/wiki?curid=2126218", "title": "Bonawentura Niemojowski", "text": "Nato a S\u0142upia, vicino K\u0119pno, una citt\u00e0 della Polonia centro-meridionale, da una famiglia appartenente alla szlachta, la nobilt\u00e0 polacca, studi\u00f2 in un primo momento a Varsavia, in una scuola gestita dai Chierici Regolari Poveri della Madre di Dio delle Scuole Pie, poi a Parigi, in Francia. Tornato in Polonia, fu eletto dai governatori del Voivodato di Kalisz al Sejm, il Parlamento nazionale, per rappresentare il Regno del Congresso (nato nel 1814), uno Stato satellite della Russia. Era membro del Partito Liberale e rimase in Parlamento sino al 1820.\nAvendo sostenuto i Moti rivoluzionari del 1820 e '21, fu allontanato da i filo-russi, mossi dallo Zar Alessandro I, dal Parlamento assieme al fratello Wincenty Niemojowski (1784-1834). Nel 1821 spos\u00f2 Wiktoria Lubowidzka, dalla quale ebbe due figli. Tornato in politica, fu chiamato a presiedere il Governo Nazionale, come successore del generale Jan Krukowiecki, il 7 settembre 1831. Niemojowski dovette affrontare la perdita del sostegno degli abitanti di Varsavia, ma non riusc\u00ec e l'esecutivo fu costretto in esilio, vanificando la Rivolta di Novembre e gli sforzi degli abitanti. A nulla servirono numerose, ma piccole rivolte armate, che terminarono sempre in un bagno di sangue.\nIn un primo tempo, Niemojowski, che rappresentava il ricercato numero uno, si nascose a Modlin, un paesino nei pressi di Varsavia. Nel frattempo gli succedette il generale Maciej Rybi\u0144ski (1784-1874), con il quale mor\u00ec il Governo Nazionale il 9 ottobre 1831. Niemojowski decise dunque di riparare in Francia aggiungendo cos\u00ec un altro nome illustre alla Wielka Emigracja. Come lui, tanti altri intellettuali si erano rifugiati all'estero: Czartoryski, Fryderyk Chopin, Mickiewicz e Cyprian Kamil Norwid, per citarne alcuni. E come tutti loro, tormentato dalla nostalgia per la Patria perduta, mor\u00ec lontano."}
{"id": "2126220", "revid": "266222", "url": "https://it.wikipedia.org/wiki?curid=2126220", "title": "Wincenty Niemojowski", "text": ""}
{"id": "2126222", "revid": "1318658", "url": "https://it.wikipedia.org/wiki?curid=2126222", "title": "Les Halles (metropolitana di Parigi)", "text": "Les Halles \u00e8 una stazione sulla linea 4 della metropolitana di Parigi ed \u00e8 ubicata nel I \"arrondissement\" di Parigi.\nLa stazione.\nLa stazione venne aperta il 27 aprile 1908, qualche giorno dopo rispetto alle altre stazioni della linea ed \u00e8 connessa alla stazione della RER Ch\u00e2telet - Les Halles (linee A, B e D).\nNel 2004, \u00e8 stata la dodicesima stazione della Metropolitana di Parigi per traffico di passeggeri con una affluenza di 12,63 milioni di passeggeri.\nAccessi.\nSchema degli accessi alla stazione:"}
{"id": "2126223", "revid": "177966", "url": "https://it.wikipedia.org/wiki?curid=2126223", "title": "Introverso", "text": ""}
{"id": "2126229", "revid": "2153702", "url": "https://it.wikipedia.org/wiki?curid=2126229", "title": "Piz Forbesch", "text": "Il Piz Forbesch (3.262\u00a0) \u00e8 una montagna delle Alpi Retiche occidentali (sottosezione Alpi del Platta).\nDescrizione.\nSi trova nel Canton Grigioni in Svizzera nel comune di Surses."}
{"id": "2126232", "revid": "1480390", "url": "https://it.wikipedia.org/wiki?curid=2126232", "title": "Grotta dell'Impiso", "text": "La grotta dell'Impiso \u00e8 una grotta che si trova sul versante meridionale del promontorio del Circeo, in zona \"Quarto Caldo\", nel comune di San Felice Circeo, in provincia di Latina.\nCos\u00ec chiamata a causa della sua caratteristica stalattite che pende dal soffitto della volta, che ricorda un uomo impiccato, \u00e8 accessibile solo via mare. Si trova a pochi metri a ovest dalla pi\u00f9 celebre grotta delle Capre."}
{"id": "2126233", "revid": "574302", "url": "https://it.wikipedia.org/wiki?curid=2126233", "title": "British Independent Film Awards 2006", "text": "La cerimonia di premiazione della 9\u00aa edizione dei British Independent Film Awards si \u00e8 svolta il 29 novembre 2006 all'Hammersmith Palais di Londra ed \u00e8 stata presentata dall'attore James Nesbitt.\nVincitori e candidati.\nI vincitori sono indicati in grassetto."}
{"id": "2126237", "revid": "599013", "url": "https://it.wikipedia.org/wiki?curid=2126237", "title": "Villa Fanini", "text": "Villa Fanini \u00e8 una villa situata su un colle in localit\u00e0 Gragnano nel comune di Capannori in provincia di Lucca. Si sviluppa su una superficie di 2.400 m\u00b2 ed \u00e8 circondata da un parco che si estende per 16.000 m\u00b2.\nStoria.\nFatta costruire agli inizio del '600 dalla famiglia Arnolfini, e riccamente affrescata in stile barocco dai maestri Gioacchino Pizzoli e Angelo Michele Colonna, questa residenza visse il suo periodo di massimo splendore nell'800 quando pass\u00f2 ad Ascanio Mansi, primo ministro e segretario di stato dei Borbone, che la trasform\u00f2 in luogo di vacanza e di incontri diplomatici. Nel 1840 alla morte di Ascanio, venne lasciata in eredit\u00e0 al figlio Giovan Battista e da questi, deceduto senza prole, alla sorella Clelia in Burlamacchi. Agli inizi del novecento fu ceduta ai conti Marchi che utilizzarono le terre di corredo destinate a uliveto e vigneto, per produrre l'olio e vino di Gragnano, apprezzato in tutto il mondo. Dal 1983 il proprietario \u00e8 Ivano Fanini."}
{"id": "2126238", "revid": "181699", "url": "https://it.wikipedia.org/wiki?curid=2126238", "title": "Supercentenari", "text": ""}
{"id": "2126239", "revid": "767487", "url": "https://it.wikipedia.org/wiki?curid=2126239", "title": "Classe Dnepr", "text": "Le unit\u00e0 appartenenti alla classe Dnepr (progetto 734 secondo la classificazione russa) sono navi appoggio di progetto e costruzione sovietica, entrate in servizio tra il 1960 ed il 1964. Oggi ritirate dal servizio, in Russia erano classificate PM.\nTecnica e servizio.\nLe Denpr erano navi progettate per svolgere operazioni di riparazione, soprattutto in appoggio ai sottomarini della marina sovietica. Caratterizzate dalla presenza a bordo di una gru principale, ne imbarcavano per\u00f2 anche altre, pi\u00f9 piccole.\nQueste navi inizialmente avrebbero dovuto essere armate con un impianto binato antiaereo da 57\u00a0mm, che in effetti fu installato su alcuni esemplari. Tuttavia, in seguito si decise di disarmarle completamente, tanto che i cannoni furono sbarcati anche dagli esemplari dov'erano gi\u00e0 stati montati.\nComplessivamente, ne furono costruiti cinque esemplari, di due versioni diverse. Infatti, oltre a quella base, ve ne \u00e8 una modificata nota come Dnepr II, caratterizzata per il fatto di avere il ponte continuo ed un diverso allestimento per le gru (in particolare, di quella principale). Appartenevano a questa versione gli ultimi due esemplari costruiti."}
{"id": "2126241", "revid": "179980", "url": "https://it.wikipedia.org/wiki?curid=2126241", "title": "San Paolo FC", "text": ""}
{"id": "2126245", "revid": "400694", "url": "https://it.wikipedia.org/wiki?curid=2126245", "title": "Seska", "text": "Seska \u00e8 un personaggio immaginario appartenente all'universo fantascientifico di Star Trek. Personaggio ricorrente delle prime due stagioni di , \u00e8 interpretato da Martha Hackett.\nStoria.\nCardassiana, Seska fu alterata geneticamente in modo da apparire bajoriana, per potersi infiltrare nella nave maquis comandata da Chakotay. Trasportata nel quadrante Delta insieme agli altri maquis, fu con essi inserita nell'equipaggio della \"Voyager\", prima come addetta alla sezione scientifica e poi come ingegnere.\nSostenitrice della necessit\u00e0 per la \"Voyager\" di trovare dei forti alleati e di ottenere tecnologia per tornare nel quadrante Alfa a tutti i costi, Seska fu coinvolta nel tentativo di rubare una tecnologia dai Sikariani (VOY: '); cedette segretamente ai Kazon Nistrim la tecnologia dei replicatori, la quale tuttavia caus\u00f2 la morte di gran parte dell'equipaggio di una nave Kazon; nel tentativo di occultare le sue responsabilit\u00e0, Seska rimase ferita, e le seguenti analisi mediche dimostrarono la sua vera natura di cardassiana. Seska riusc\u00ec a salvarsi teletrasportandosi su un'altra nave Kazon. (VOY: ')\nDa quel momento in poi Seska divenne la consorte di Culluh, il capo dei Kazon Nistrim, aiutandolo a tendere numerose trappole alla \"Voyager\" per recuperare tecnologia ed acquisire la supremazia sugli altri Kazon. Dopo uno di questi, in seguito al quale Chakotay era stato catturato, Seska disse di essersi fecondata con il suo DNA (VOY: \"\"); quando il bambino nacque, Seska lo contatt\u00f2 affermando che Culluh l'aveva scacciata dopo aver capito che il bambino non era suo. Nel cercare di portarle aiuto, la \"Voyager\" venne ripetutamente attaccata da navi Kazon, e successivamente abbordata da truppe Kazon, comandate congiuntamente da Seska e da Culluh, che relegarono l'equipaggio su un pianeta deserto.\nSulla nave, Seska apprese dal Dottore che il bambino era figlio suo e di Culluh; durante l'attacco di Tom Paris e dei talassiani per prendere il controllo della nave, Seska rimase uccisa in un'esplosione provocata da Lon Suder, l'unico membro dell'equipaggio originario rimasto a bordo. (VOY: \"\")."}
{"id": "2126248", "revid": "287204", "url": "https://it.wikipedia.org/wiki?curid=2126248", "title": "NGC 24", "text": "NGC 24 \u00e8 una galassia a spirale situata nella costellazione dello Scultore."}
{"id": "2126252", "revid": "1714743", "url": "https://it.wikipedia.org/wiki?curid=2126252", "title": "Antonio di Borgogna", "text": "Origine.\nAntonio, secondo il Iohannis de Thilrode Chronicon, era figlio del duca di Borgogna, Filippo II l'Ardito e dell'erede delle contee di Fiandra, di Nevers, di Rethel, di Borgogna e d'Artois, e pretendente dei ducati di Brabante e Limburgo, Margherita di Male, che, ancora secondo il \"Iohannis de Thilrode Chronicon\", era figlia del Conte di Nevers (Luigi III), Conte di Rethel (Luigi III), Signore di Mechelen e Conte di Fiandra, Luigi II di Male (1330\u20131384), e dalla moglie pretendente dei ducati di Brabante e Limburgo, Margherita del Brabante (1323-1368), figlia del duca di Brabante e Limburgo, Giovanni III, e di Maria d'\u00c9vreux, come ci conferma la \"Oude Kronik van Brabant\" (non consultata) ed il \"Trophees tant sacres que profanes de la duch\u00e9 de Brabant ..., Volume 1\".&lt;br&gt;Filippo II l'Ardito della famiglia dei Valois, era il quarto figlio del re di Francia, Giovanni II il Buono (1319 \u2020 1364), e di Bona di Lussemburgo (1315 - 1349), come ci confermano sia il \"Iohannis de Thilrode Chronicon\", che la \"Chronicon Angli\u00e6 1328-1388\", che ricorda che Filippo era stato prigioniero in Inghilterra assieme al padre, Giovanni.\nBiografia.\nLa duchessa di Brabante e duchessa di Limburgo, Giovanna di Brabante, sorella di sua nonna, Margherita del Brabante, nel 1386, attaccata da Guglielmo I duca di Gheldria, alleato degli inglesi nella guerra dei cent'anni, chiese aiuto a suo padre Filippo l'Ardito, nipote acquisito di Giovanna, che convinse il re di Francia, Carlo VI, ad attaccare la Gheldria, che venne a pi\u00f9 miti consigli.\nCome secondogenito della terza dinastia di Borgogna, dal 1393, ad Antonio fu concesso dai genitori il titolo di Conte di Rethel, titolo che tenne sino al 1406, quando, dopo essere divenuto duca di Brabante, alla morte della sua prozia, Giovanna di Brabante, vi rinunci\u00f2 a favore del fratello, il terzogenito, Filippo.\nLa duchessa Giovanna seppe ricompensare l'aiuto ricevuto da Filippo l'Ardito, cambiando il proprio testamento: il ducato invece di andare a Venceslao di Lussemburgo, nipote del suo secondo marito, Venceslao I di Lussemburgo, come era stato stipulato nel 1356, sarebbe andato a Filippo II, che prefer\u00ec passarlo al figlio secondogenito, Antonio; con atto del 28 settembre 1399, Giovanna, non avendo figli, nomin\u00f2 erede dei ducati di Brabante e Limburgo, la madre di Antonio, Margherita III delle Fiandre, sposa di Filippo.&lt;br&gt;Pochi giorni dopo la morte di Filippo di Borgogna, il 7 maggio 1404, Giovanna abdic\u00f2 in favore di Margherita; con atto del 19 dello stesso mese quest'ultima fece dono del Brabante ad Antonio, suo figlio secondogenito, che prese possesso del ducato, senza trovare opposizione nel ducato e senza dare peso alle pretese del re di Germania, Roberto.\nDopo che suo fratello, il primogenito, Giovanni Senza Paura, divenuto il capo della casata di Valois-Borgogna, si era messo in urto con Luigi di Valois, duca d'Orleans e fratello del re di Francia, Carlo VI, Antonio si schier\u00f2 a favore del fratello e, dopo l'assassinio di Luigi, nel 1407, di cui Giovanni Senza Paura era il mandante continu\u00f2 ad appoggiarlo, entrando a far parte del partito dei Borgognoni, ma rimanendo su posizioni concilianti, cercando di far da paciere tra suo fratello ed il nuovo duca d'Orleans, Carlo, figlio di Luigi.Antonio prese parte a qualche azione della guerra civile.\nMa quando gl'inglesi invasero il nord della Francia, Antonio, nonostante il fratello Giovanni rimanesse neutrale, rispose all'appello del re e, come Valois (Valois-Borgogna) si schier\u00f2 con la casa reale, partecipando alla battaglia di Azincourt, del 24 ottobre 1415, dove perse la vita; fu fatto prigioniero e il giorno dopo fu ucciso insieme ad altri francesi prigionieri come lui; parecchi francesi furono uccisi perch\u00e9 i prigionieri erano troppi. Suo fratello Filippo, conte di Nevers e di Rethel, aveva perso la vita in battaglia; anche la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 7\", ricorda la morte di Antonio, che fu ucciso in battaglia, precisando che il cadavere fu riconosciuto solo tre giorni dopo.\nAd Antonio succedette il figlio Giovanni, ancora tredicenne, che venne messo sotto tutela dallo zio, Giovanni Senza Paura.\nMatrimoni e discendenza.\nAntonio spos\u00f2, in prime nozze, ad Arras, il 21 febbraio 1402, Giovanna di Lussemburgo (\u2020 1407), figlia di Valerano III di Lussemburgo-Ligny, conte di Saint-Pol e di Ligny, e di Maud Holland, come conferma il \"\u00c6gidii de Roya Annales Belgici\" (non consultato).&lt;br&gt;Antonio da Giovanna ebbe due figli:\nAntonio, rimasto vedovo, nel 1407, si rispos\u00f2 a Bruxelles, il 16 luglio 1409, come conferma il \"\u00c6gidii de Roya Annales Belgici\" (non consultato), con Elisabetta di G\u00f6rlitz (1390 - 1451), che, secondo la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 7\", era l'unica figlia del duca di G\u00f6rlitz, Giovanni, e della moglie, Riccarda Caterina di Meclemburgo, figlia del re di Svezia e duca di Meclemburgo-Schwerin, Alberto di Meclemburgo e di Riccarda di Schwerin.&lt;br&gt;Antonio da Elisabetta ebbe altri due figli:\nAntonio da una o due amanti di cui non si conoscono n\u00e9 il nome n\u00e9 gli ascendenti ebbe due figlie illegittime:"}
{"id": "2126254", "revid": "729019", "url": "https://it.wikipedia.org/wiki?curid=2126254", "title": "Aerot\u00e9cnica AC-13", "text": "L'Aerot\u00e9cnica AC-13 era un elicottero leggero monoturbina biposto prodotto dall'azienda spagnola Aerot\u00e9cnica S.A. negli anni cinquanta.\nProgettazione e sviluppo.\nL'AC-13 \u00e8 stato progettato dal francese Jean Cantinieau sulla base dei disegni del precedente Nord N.1750 Norelfe, e come altri suoi progetti ha la distintiva struttura portante a \"spina dorsale\" che la collega dall'alto alla fusoliera e che fornisce il supporto al motore. Il progetto verr\u00e0 utilizzato per sviluppare il cinque posti Aerot\u00e9cnica AC-14. I costi di sviluppo sono stati sostenuti dal governo spagnolo."}
{"id": "2126255", "revid": "115969996", "url": "https://it.wikipedia.org/wiki?curid=2126255", "title": "Questioni meccaniche", "text": "Questioni meccaniche ( in greco \u039c\u03b7\u03c7\u03b1\u03bd\u03b9\u03ba\u03ac) \u00e8 la pi\u00f9 antica opera di meccanica della cultura occidentale: attribuito ad Aristotele (e parte del Corpus Aristotelicum), oggi \u00e8 universalmente acclarato come di un autore che scrisse circa nel 300 a.C. sotto il nome di Aristotele.\nStruttura.\nNell'antichit\u00e0 Diogene Laerzio inserisce il titolo \"Meccanica\" nella lista delle opere attribuite ad Aristotele, cos\u00ec come le altre due liste aristoteliche pervenuteci, la \"Vita Menagiana\" e quella di \"Tolomeo Filosofo\". Gli antichi ritenevano, dunque, che le \"Questioni Meccaniche\" fossero opera autentica di Aristotele, anche se \u00e8 incerta l'attribuzione anche sulla dicitura presente su uno dei manoscritti del trattato, il \"Parisinus Graecus\" 2507 (del XV secolo): \u03b1\u1f30\u03c4\u03b9\u03bf\u03bb\u03bf\u03b3\u03af\u03b1 \u03c4\u1fc6\u03c2 \u03c4\u1ff6\u03bd \u03bc\u03b7\u03c7\u03b1\u03bd\u03b9\u03ba\u1ff6\u03bd \u1f10\u03bd\u03b5\u03c1\u03b3\u03b5\u03af\u03b1\u03c2 \u1f65\u03c2 \u03c4\u03b9\u03bd\u03b5\u03c2 \u03bb\u03ad\u03b3\u03bf\u03c5\u03c3\u03b9 \u1f08\u03c1\u03b9\u03c3\u03c4\u03bf\u03c4\u03ad\u03bb\u03bf\u03c5\u03c2.\nTuttavia, fin dal Rinascimento cominciano a nascere i primi dubbi, con Cardano e Francesco Patrizi come detrattori dell'attribuzione ad Aristotele. Le argomentazioni a sfavore dell'attribuzione allo Stagirita sono stile poco curato, andamento compilatorio e scarsamente argomentativo; alcune discordanze con le dottrine aristoteliche, o divergenze ritenute molto significative, eccessive semplificazioni, errori o ingenuit\u00e0; abbondanza di particolari e di osservazioni che non approdano a una sintesi, di opinioni non sostenute da un impianto teorico, e di fenomeni non compiutamente indagati secondo il complesso rapporto di causa ed effetto, o semplicemente riferiti a cause immediate. \nPer quanto riguarda la struttura,\nNell\u2019introduzione, dopo un breve e tradizionale richiamo alla \u2018meraviglia\u2019, a ci\u00f2 che nella cultura greca \u00e8 avvertito come stimolo di ogni ricerca, e dopo aver posto l\u2019accento sulla necessaria individuazione delle cause, per capire i vari fenomeni, si definiscono gli ambiti di indagine della mechane, e i principi su cui essa si basa. L\u2019argomentazione che segue \u00e8 articolata attraverso lo schema della domanda e della risposta, secondo un procedimento ben consolidato anche nel Peripato \nLe questioni sono :\nNon tutti i quesiti riguardano, come si nota, l\u2019uso di macchine che permettano di risparmiare la forza e ottenere il massimo effetto (il \"vantaggio meccanico\" \u00e8 solo presupposto, non calcolato). Alcune questioni, infatti, oggetti naturali, o di uso comune, altre sono su esperienze quotidiane, situazioni concrete, funzionamento di strumenti, configurazioni di determinati corpi; altri \"problemi\" sono ancora su tecniche di navigazione."}
{"id": "2126257", "revid": "1318658", "url": "https://it.wikipedia.org/wiki?curid=2126257", "title": "Cit\u00e9 (metropolitana di Parigi)", "text": "Cit\u00e9 \u00e8 una stazione della Metropolitana di Parigi sulla linea 4 ed \u00e8 sita nel IV \"arrondissement\" di Parigi.\nLa stazione.\nIl nome della stazione \u00e8 mutuato dal luogo in cui \u00e8 ubicata, sull'\u00eele de la Cit\u00e9. Essa \u00e8 l'unica stazione della Metropolitana di Parigi ad essere ubicata su di un'isola. Si trova a 20 metri sotto il livello della strada per consentire ai treni di passare sotto la Senna.\nL'accesso ai binari \u00e8 garantito da due ascensori temporizzati in grado di trasportare 25 persone alla volta.\nStoria.\nLa stazione \u00e8 stata aperta il 10 dicembre 1910, soltanto un anno dopo l'inaugurazione della linea."}
{"id": "2126259", "revid": "1305772", "url": "https://it.wikipedia.org/wiki?curid=2126259", "title": "Diritto (disambigua)", "text": ""}
{"id": "2126265", "revid": "306856", "url": "https://it.wikipedia.org/wiki?curid=2126265", "title": "Punta Cervina", "text": "La Punta Cervina (\"Hirzer\" in tedesco - 2.781 ) \u00e8 una montagna delle Alpi Retiche orientali (pi\u00f9 precisamente della sottosezione denominata Alpi Sarentine, di cui \u00e8 anche la vetta di maggiore altitudine). Si trova nella provincia autonoma di Bolzano nella Regione Trentino-Alto Adige."}
{"id": "2126266", "revid": "51806", "url": "https://it.wikipedia.org/wiki?curid=2126266", "title": "Giulio Minoletti", "text": "Biografia.\nNato a Milano, Giulio Minoletti ha svolto attivit\u00e0 professionale in campo urbanistico, architettonico e dell'industrial design. Si laurea nel 1931 alla scuola superiore di architettura del Regio Istituto Tecnico Superiore, in seguito chiamato Politecnico di Milano; dal 1933 al 1949 \u00e8 incaricato di Architettura e Composizione architettonica al Politecnico di Milano; nel 1947 fa parte della Commissione Edilizia e delle Commissioni del Piano regolatore della Citt\u00e0 di Milano, dell'Istituto Nazionale di Urbanistica dalla sua fondazione e della giuria permanente per l'assegnazione del Compasso d'Oro dell'associazione per il disegno industriale. Dal 1948 \u00e8 membro del comitato direttivo del centro Studi per l'Abitazione istituito in seno al consiglio Nazionale delle Ricerche; dal 1953 al 1955 \u00e8 presidente dell'MSA (Movimento Studi per l'Architettura). Premiato con medagliea d'oro a tutte le Triennali di Milano e con il Gran Premio dell'Architettura al'XI Triennale, rappresenta l'Italia nel 1956 in seno alla commissione internazionale per la sistemazione delle Nazioni unite a Ginevra. \u00c8 protagonista dei principali concorsi degli anni '30, come il concorso nazionale Falck per grandi magazzini di vendita a struttura d'acciaio e il concorso per il Palazzo dell'Acqua e della Luce (1940 con F. Albini, I. Gardella, G. Palanti, G. Romano e con lo scultore Lucio Fontana); partecipa alla redazione del progetto \"Milano verde\" con Albini, Gardella, Romano, Palanti e Predaval. Tra le principali opere milanesi INA Casa al QT8 negli anni '50 con Maurizio Mazzocchi e Gi\u00f2 Ponti, la Casa del Cedro (via Fatebenefratelli, 1951) il Palazzo di Fuoco di piazzale Loreto nel 1959 con l'ingegnere Giuseppe Chiodi. Nell'edificio a \"ville sovrapposte \"in Corso di Porta Romana progetta la sua abitazione agli ultimi due piani.\nLa Mensa per gli impiegati Pirelli alla Bicocca del 1956, progettata con Chiodi e Valtolina, segna il passaggio alla modernit\u00e0 della ristorazione industriale.\nNel 1953 \u00e8 vincitore del concorso per la trasformazione della stazione centrale di Milano e nel 1956 per la realizzazione della stazione Garibaldi che viene poi realizzata.\nNegli anni '40 e '50 si occupa di disegno industriale, settore trasporti per le officine Breda: dal Settebello del 1949 agli elettrotreni E420, l'aereo civile italiano Breda Zappata ed \u00e8 tra gli architetti d'interni per le navi italiane Andrea Doria, Cristoforo Colombo, Leonardo da Vinci e Africa (dal '52 al 59).\nDi rilevanza sono i progetti per il Blocco Bagno (1950) e la prefabbricata Capanna Minolina.\nNegli anni successivi il suo lavoro si concentra specialmente nell'edilizia privata, in Francia nella sistemazione della Baia Mentone Ovest e in Sicilia negli anni '70 (Grand Hot Capo Taormina e Condominio) e successivamente, il complesso turistico Portorosa, di Furnari, in Provincia di Messina, caratterizzato da ville, immerse nel verde, che si affacciano sui canali navigabili del pi\u00f9 grande porto turistico siciliano.\nMuore a Milano nel 1981.\nOpere.\nOpere di industrial design:\nSettore navale\nTransatlantico \"Andrea Doria\" della Societ\u00e0 Italia (1952): allestimento delle tre piscine e delle tre verande.\nEdilizia privata e pubblica"}
{"id": "2126269", "revid": "712828", "url": "https://it.wikipedia.org/wiki?curid=2126269", "title": "Ryuga", "text": ""}
{"id": "2126273", "revid": "729019", "url": "https://it.wikipedia.org/wiki?curid=2126273", "title": "American Basketball Association 2006-2007", "text": "La stagione di American Basketball Association 2006-2007 fu la 6\u00aa della nuova ABA. La stagione fin\u00ec con la vittoria dei Vermont Frost Heaves, che sconfissero i Texas Tycoons per 143 a 95 nella finale unica disputata.\nEntrarono a far parte della Lega altre ventiquattro franchigie: gli Arkansas Aeros, i Buffalo Silverbacks, i Brooklyn Comets, i Cape Cod Frenzy, i Detroit Panthers, i Gallup Outlaws, gli Hollywood Fame, gli Houston Takers, i King County Royals, gli Knoxville Noise, i Jacksonville JAM, i Minnesota Ripknees, i Mississippi Miracles, i Montreal Royal, gli Orlando Aces, i Palm Beach Imperials, i Peoria Kings, i Quad City Riverhawks, i Quebec City Kebekwa, i San Diego Wildcats, i Sauk Valley Rollers, i Southern Alabama Bounce, i Tennessee Mud Frogs, i Texas Tycoons, i Twin City Ballers, i Veneno de Monterrey, i Waco Wranglers, i Wilmington Sea Dawgs"}
{"id": "2126278", "revid": "863977", "url": "https://it.wikipedia.org/wiki?curid=2126278", "title": "Edwin Cerio", "text": "Biografia.\nFiglio di Ignazio ed Elisabetta Grimmer, dalla nativa Capri si spost\u00f2 prima a Napoli per frequentare l'Istituto Nautico, e poi a Genova dove si iscrisse all'universit\u00e0 presso la facolt\u00e0 di Ingegneria laureandosi in ingegneria navale e meccanica. A inizio secolo si trasfer\u00ec a Kiel e nella citt\u00e0 tedesca ebbe modo di mettere in pratica le nozioni apprese, progettando per la Krupp navi militari e sommergibili. Pi\u00f9 tardi, dopo essere stato in Spagna e Inghilterra, lasci\u00f2 l'Europa per il Sud America, dove soggiorn\u00f2 in Argentina, Brasile, Cile, Paraguay e Uruguay. L\u00ec fu il progettista della linea ferroviaria transandina che metteva in comunicazione le due capitali Santiago e Buenos Aires, e nella capitale argentina nel 1907 si spos\u00f2 con la giornalista e scrittrice Elena Hosmann, con la quale ebbe una figlia, Laetitia.\nNel 1913, Cerio fece ritorno in Italia. Rest\u00f2 sotto diversi aspetti nel mondo della marina: brevett\u00f2 un lanciamissili per sommergibile che vendette al governo italiano e lavor\u00f2 per l'Ansaldo, scrivendo anche per il periodico \"Rivista marittima\". Due anni dopo divenne direttore della Compagnia italiana per i traffici con l'Oriente e della Societ\u00e0 italiana brevetti. Trasferitosi a Torino nel 1918, fu progettista per la FIAT fondando anche un giornale senza molto successo.\nDopo questo ventennio intraprendente e frenetico, decise di abbandonare la vita intensa ritirandosi nella quiete della nat\u00eca Capri. Ne scopr\u00ec le bellezze naturali dell'isola e volle incaricarsi di valorizzarle, operazione che fu favorita dalla sua elezione a sindaco nel periodo 1920-23. La posizione istituzionale gli permise con maggior efficacia di ergersi a difensore dell'ambiente attraverso una guerra alla speculazione edilizia e alla cementificazione selvaggia con l'introduzione di un severo piano regolatore che disciplinasse l'edilizia nell'isola. Volle anche preservare il carattere tipico dell'architettura caprese, e contribu\u00ec progettando una trentina di ville delle quali rimangono \u201cLa casa solitaria\u201d, \u201cLa casa romita\u201d e \u201cIl rosaio\u201d, la sua dimora caprese che a inizio secolo aveva accolto una schiera di artisti europei, fra i quali Graham Greene, Compton Mackenzie, Ada Negri e Claude Debussy, che proprio al \u201cRosaio\u201d scrisse \"Les Collines d'Anacapri\".\nGli scritti relativi agli aspetti tecnici dell'attivit\u00e0 di ingegnere navale lasciarono il posto a studi scientifici: \"Flora photoraphica caprese\", \"Note sulla flora caprese\", \"Forme macrosomatiche della flora caprese\" e \"Flora Capraearum nova\". Parallelamente ai trattati di carattere botanico e a saggi di indagine storica sull'isola, Cerio si dedic\u00f2 alla produzione di opere caratterizzate da una vena mordace: nel 1927 \"Aria di Capri\", l'anno successivo \"Cose di Capri\", poi \"Manicomio tascabile\" (1934), \"Flora privata di Capri\" (1935), \"Guida inutile di Capri\" (1946). Compose anche dei romanzi che la critica non giudic\u00f2 in termini benevoli. Fra di essi, \"L'approdo\", di carattere autobiografico, delinea la crisi dei valori su cui poggia la civilt\u00e0 occidentale.\nDurante gli anni della sua permanenza a Capri, Edwin Cerio si occup\u00f2 fattivamente anche del Cimitero Acattolico, nato a fine Ottocento attraverso la cessione a prezzo simbolico di un terreno di propriet\u00e0 da parte di Ignazio Cerio; a lui nel 1936 subentr\u00f2 il figlio Edwin, che cedette a titolo gratuito altri 600 m\u00b2 destinati all'allargamento del camposanto. Quanto alla sua vita privata, il rapporto con la moglie Elena Hosmann si logor\u00f2 ben presto, e la donna decise di trasferirsi in Svizzera, anche per curare la propria malattia. Cerio si rispos\u00f2 nel 1954; la seconda moglie, Clara Wiedermann, gli diede un'altra figlia, Sylvia, e gli rimase a fianco fino alla sua morte che sopravvenne a Capri nel gennaio del 1960."}
{"id": "2126279", "revid": "60848", "url": "https://it.wikipedia.org/wiki?curid=2126279", "title": "Edita Gruberov\u00e1", "text": "Biografia.\nNata a Bratislava da madre ungherese e padre di ascendenze tedesche, ha compiuto i suoi primi studi musicali al Conservatorio di Bratislava con M\u00e1ria Medveck\u00e1 e, in seguito, alla Vysok\u00e1 \u0161kola m\u00fazick\u00fdch umen\u00ed v Bratislave (Alta scuola di arti musicali di Bratislava). Durante gli studi faceva parte del gruppo folk L\u00fa\u010dnica e appar\u00ec diverse volte al Teatro Nazionale Slovacco di Bratislava.\nFece il suo debutto nel 1968 a Bratislava cantando nei panni di Rosina (\"Il barbiere di Siviglia\"), quindi, vincendo un concorso a Tolosa, fu scelta come solista al teatro J. G. Tajovsk\u00fd di Bansk\u00e1 Bystrica, ruolo che mantenne fino al 1970. Nel 1969 fu ingaggiata anche allo Wiener Staatsoper dove debutt\u00f2 nel ruolo della Regina della Notte ne Il flauto magico nel 1970 (fino ad oggi a Vienna la Gruberov\u00e1 lo ha interpretato per sessantanove volte). Nello stesso anno a Vienna \u00e8 Olympia ne I racconti di Hoffmann, Ermione in Elena egizia e Tebaldo in Don Carlo.\nNel 1971 allo Staatsoper interpreta il personaggio della figlia in \"Der Besuch der alten Dame\", una modista ne \"Il cavaliere della rosa\", Flora Bervoix ne \"La traviata\" e Kate Pinkerton in \"Madama Butterfly\".\nNel 1972 a Vienna \u00e8 Najade in \"Ariadne auf Naxos\", una Serva nell'opera \"Daphne\", Ida in \"Die Fledermaus\", Esmeralda in \"The Bartered Bride\", Prima sacerdotessa in \"Ifigenia in Tauride\" (Gluck), Jana/Jano in \"Jen\u016ffa\", Barbarina ne \"Le nozze di Figaro\" e Un'ancella in \"Medea\" (Cherubini).\nNel 1973 \u00e8 Zerbinetta in \"Ariadne auf Naxos\" a Vienna. Fino ad oggi questo \u00e8 stato il ruolo maggiormente ricoperto allo Staatsoper dalla Gruberov\u00e1 per novantasette delle oltre seicentocinquanta rappresentazioni complessive in questo teatro che la vede ancora nelle locandine.\nNegli anni seguenti realizz\u00f2 le sue maggiori interpretazioni della Regina della Notte. \nDopo essersi trasferita (lasci\u00f2 infatti la Cecoslovacchia nel 1973, stanca degli ostacoli per avere il visto necessario ogni volta ai suoi viaggi), \nHa fatto il suo debutto a Glyndebourne nel 1974 e al Metropolitan nel 1977, entrambe le volte nel ruolo della Regina della Notte. Al Met finora \u00e8 andata in scena in ventiquattro rappresentazioni fino al 1996. \nNel 1976, 1977 e 1978 cant\u00f2 al Festival di Salisburgo nel breve ruolo di Tebaldo nel \"Don Carlos\" sotto la direzione di Herbert von Karajan, nonostante avesse gi\u00e0 debuttato al Festival, con lo stesso direttore, nel ben pi\u00f9 importante ruolo di Regina della Notte (1974). Di questa produzione ci fu sempre nel 1978 la registrazione nel Neue Philharmonie Saal di Berlino. Nello stesso anno a Salisburgo \u00e8 Rom prologo/Religion nella ripresa di \"Il Sant'Alessio\" di Stefano Landi e la Regina della Notte. \nIl 1978 \u00e8 anche l'anno del suo debutto al Teatro alla Scala di Milano nel ruolo di Konstanze ne \"Il ratto dal serraglio\".\nSempre nel 1978 \u00e8 Lucia in \"Lucia di Lammermoor\" al Wiener Staatsoper. Fino ad oggi il soprano ha cantato questo ruolo a Vienna in ottantotto rappresentazioni.\nNel 1979 \u00e8 Zerbinetta nella ripresa di Salisburgo di \"Ariadne auf Naxos\" di Richard Strauss.\nNel 1980 al Kleines Festspielhaus di Salisburgo \u00e8 Zerbinetta in \"Ariadne auf Naxos\" di Richard Strauss e la Regina della Notte di \"Die Zauberfl\u00f6te\" di Wolfgang Amadeus Mozart.\nNel 1981 interpret\u00f2 Gilda insieme a Luciano Pavarotti ed Ingvar Wixell diretta da Riccardo Chailly nel film \"Rigoletto\" di Jean-Pierre Ponnelle.\nNel 1983 tiene un concerto di lieder al Teatro alla Scala di Milano.\nNel 1984 cant\u00f2 per la prima volta alla Royal Opera House come Giulietta in \"I Capuleti e i Montecchi\", opera che ha anche inciso per la EMI, con la direzione di Riccardo Muti ed \u00e8 Lucia di \"Lucia di Lammermoor\" di Gaetano Donizetti e Zerbinetta in \"Ariadne auf Naxos\" al Teatro alla Scala di Milano.\nNel 1985 tiene un secondo concerto di lieder alla Scala di Milano.\nNel 1987 \u00e8 Zerbinetta in \"Ariadne auf Naxos\" al Covent Garden di Londra, Lucia in \"Lucia di Lammermoor\" al Liceu di Barcellona e Donna Anna nel \"Don Giovanni\" al Teatro alla Scala.\nNel 1988 \u00e8 Lucia in \"Lucia di Lammermoor\" a Londra.\nNel 1989 \u00e8 ancora Donna Anna nel Don Giovanni al Teatro alla Scala.\nNel 1990 \u00e8 Donna Anna nella ripresa al Gro\u00dfes Festspielhaus di Salisburgo di \"Il dissoluto punito ossia Il Don Giovanni\" di Wolfgang Amadeus Mozart e tiene un recital al Teatro La Fenice di Venezia.\nNel 1991, 1994, 1997, 1999 (con Vesselina Kasarova), 2008 e maggio 2012 tiene ancora dei concerti di lieder alla Scala di Milano. Nel 2008 il recital \u00e8 stato tenuto anche all'Auditorium Parco della Musica di Roma.\nNel 1992 \u00e8 Beatrice nella prima rappresentazione radiofonica nello Studio 4 dell'ORTF di Parigi di \u201cBeatrice di Tenda\u201d di Vincenzo Bellini ed \u00e8 Violetta Val\u00e9ry ne \"Traviata\" al Teatro La Fenice di Venezia.\nNel 1993 \u00e8 Elvira Valton nella prima rappresentazione radiofonica nella BR-ARD di Monaco di \"I puritani\" di Vincenzo Bellini.\nNel 1998 \u00e8 Linda in Linda di Chamounix alla Scala.\nNel 2010 tiene un concerto a Monaco di Baviera intitolato \u201cScene di follia\u201d accompagnata dai M\u00fcnchner Symphoniker. Sempre a Monaco di Baviera tiene un concerto nel 2012 accompagnata dai M\u00fcnchner Rundfunkorchester.\nAltri ruoli interpretati dalla Gruberov\u00e1 nel corso della sua carriera sono Manon nell'\"omonima opera\" di Massenet e Oscar in \"Un ballo in maschera\"; nel 1987 ha cantato Marie in \"La figlia del reggimento\" e Semiramide in \"Semiramide\" a Zurigo, nel 2000 \u00e8 stata Elisabetta in \"Roberto Devereux\" a Vienna. Negli ultimi anni ha debuttato anche in ruoli pi\u00f9 drammatici, come quelli delle protagoniste di \"Norma\" (nel 2005 diretta da Marcello Viotti con Salvatore Licitra al Wiener Staatsoper e nel 2006 con Sonia Ganassi a Monaco di Baviera) e \"Lucrezia Borgia\". \nIn genere, nella seconda parte della carriera la cantante ha ritenuto particolarmente adatti alla sua voce i ruoli di Gaetano Donizetti e ne ha inciso diversi per la casa discografica Nightingale, di cui lei stessa \u00e8 tra i proprietari."}
{"id": "2126280", "revid": "1318658", "url": "https://it.wikipedia.org/wiki?curid=2126280", "title": "Jorge Negrete", "text": "Era soprannominato \"\"El Charro cantor\".\nBiografia.\nNato a Guanajuato, capitale dello stato messicano di Guanajuato, visse anche a San Luis Potos\u00ed. Proveniente da una famiglia di militari, si diplom\u00f2 al collegio militare.\nCon la sua voce affascinante \u00e8 stato un vero idolo in Messico, in Spagna e nell'America latina per pi\u00f9 di 50 anni dopo la sua morte. La sua registrazione della canzone \"M\u00e9xico lindo y querido\"\" divenne quasi un inno nazionale. La sua carriera viene spesso paragonata a quella di Pedro Infante, il pi\u00f9 popolare attore di quell'\"epoca d'oro\" del cinema messicano, ma la pubblica rivalit\u00e0 non toccava la loro vita privata e furono grandi amici.\n\u00c8 stato sposato due volte: con l'attrice Elisa Christy, da cui ha avuto una figlia, Diana Negrete; e con Mar\u00eda F\u00e9lix. Ha convissuto inoltre per pi\u00f9 di 10 anni con Gloria Mar\u00edn, coprotagonista con lui in 10 dei suoi 44 film. Il matrimonio con Mar\u00eda F\u00e9lix fu considerato come \"le nozze del secolo\", intervennero le pi\u00f9 grandi celebrit\u00e0 del mondo dello spettacolo e di quello dell'arte, come Diego Rivera, Frida Kahlo e Octavio Paz.\nDopo essere stato a Cuba e a Porto Rico, negli anni 1945 e 1946 fece varie tourn\u00e9e come cantante: a Buenos Aires, in Argentina, e poi in Cile, Per\u00f9, Uruguay, Venezuela e Spagna.\nDifese strenuamente i diritti dei lavoratori del cinema e fu uno dei fondatori della Associazione Nazionale degli Attori (ANDA) messicana.\nFu il primo a spegnersi dei \"Tres Gallos Mexicanos\", lui, Pedro Infante e Javier Sol\u00eds. Mor\u00ec a Los Angeles, a 42 anni d'et\u00e0, a causa di un'epatite contratta molti anni prima a New York. La sua salma, secondo il suo desiderio, venne inumata a Citt\u00e0 del Messico. Il 5 dicembre i suoi fan commemorano ancora il loro idolo, e radio e televisione organizzano maratone dei suoi film e delle sue canzoni.\nCarriera.\nInizi\u00f2 la sua carriera cantando alla radio nel 1931. Nel 1936, a New York, fu scritturato dalla NBC per programmi televisivi di musica cubana e messicana. Ritorn\u00f2 in Messico nel 1937 per recitare nel film \"\"La Madrina Del Diablo\" che diede il via ai suoi successi cinematografici. Nel 1938 gir\u00f2 \"La Valentina\" con Elisa Christy, seguirono \"Juntos Pero No Revueltos\" e nel 1941 \"\u00a1Ay Jalisco, no te rajes!\" che fece di lui una stella del cinema latino, dando vita al genere \"charro\" (cowboy messicano). Fu sul set di quest'ultimo film che conobbe Gloria Mar\u00edn, mentre su quello di \"El Pe\u00f1on de las \u00c1nimas\" incontr\u00f2 per la prima volta Mar\u00eda F\u00e9lix, che, nonostante le sue proteste, gli era stata imposta come partner.\nNel 1952 interpret\u00f2 la commedia \"Dos tipos de cuidado\"\", diretta da Ismael Rodr\u00edguez, coprotagonista era Pedro Infante. Risult\u00f2 essere una delle pellicole pi\u00f9 viste e applaudite del cinema messicano."}
{"id": "2126281", "revid": "287204", "url": "https://it.wikipedia.org/wiki?curid=2126281", "title": "Edita Gruberova", "text": ""}
{"id": "2126286", "revid": "287204", "url": "https://it.wikipedia.org/wiki?curid=2126286", "title": "Utah Snowbears", "text": "Gli Utah Snowbears furono una franchigia di pallacanestro della ABA 2000, con sede a Taylorsville, nello Utah. Proprietario e allenatore della squadra fu Isaac Austin.\nCreati nell'autunno del 2004, disputarono la stagione 2004-05, terminando con un record di 26-1. Nei play-off dichiararono forfeit per problemi finanziari prima della finale di conference contro i Bellevue Blackhawks.\nSi sciolsero al termine della stessa stagione."}
{"id": "2126291", "revid": "130823", "url": "https://it.wikipedia.org/wiki?curid=2126291", "title": "Lettera dalla prigione di Birmingham", "text": "La lettera dalla prigione di Birmingham, o lettera dal carcere di Birmingham, \u00e8 una lettera aperta scritta il 16 aprile 1963 da Martin Luther King. King scrisse la lettera dal carcere di Birmingham, in Alabama, dove era incarcerato per la sua partecipazione ad una protesta non violenta contro la segregazione razziale.\nLa lettera \u00e8 una risposta alla dichiarazione scritta da otto religiosi il 12 aprile intitolata \"A Call For Unity\". Gli autori (un ebreo, un cattolico e sei evangelici, tutti bianchi) erano consapevoli che le ingiustizie sociali esistevano, ma si auguravano che la battaglia contro la segregazione razziale si combattesse solo nei tribunali, non nelle strade. King rispose che senza l'azione diretta e non violenta come la sua, non si sarebbero mai potuti ottenere dei veri diritti civili. Nella lettera scrive che \u00abQuesto \"aspettate\" significa quasi sempre \"mai\"\u00bb. Inoltre King scrive che non solo la disobbedienza civile \u00e8 giustificata dalla presenza di leggi ingiuste, ma \u00ababbiamo anche la responsabilit\u00e0 morale di disobbedire alle leggi ingiuste: io concordo con sant'Agostino nel ritenere\nche \"una legge ingiusta non \u00e8 legge\"\u00bb.\nLa lettera fu pubblicata per la prima volta il 12 giugno 1963, a cura della The Christian Century, e il 24 giugno all'interno di \"The New Leader\". Fu ristampata subito dopo in \"The Atlantic Monthly\". King incluse il testo completo della lettera nel suo libro del 1964 \"Why We Can't Wait\".\nLa lettera include la famosa dichiarazione \u00abL'ingiustizia che si verifica in un luogo minaccia la giustizia ovunque\u00bb, cos\u00ec come le parole attribuite a William E. Gladstone citate da King: \u00abla giustizia ottenuta troppo tardi \u00e8 giustizia negata\u00bb."}
{"id": "2126292", "revid": "151034", "url": "https://it.wikipedia.org/wiki?curid=2126292", "title": "Lettera dal carcere di Birmingham", "text": ""}
{"id": "2126294", "revid": "599013", "url": "https://it.wikipedia.org/wiki?curid=2126294", "title": "Hirzer", "text": ""}
{"id": "2126295", "revid": "671029", "url": "https://it.wikipedia.org/wiki?curid=2126295", "title": "Amt Gartz (Oder)", "text": "Amt Gartz (Oder) \u00e8 una comunit\u00e0 amministrativa della Germania che si trova nel circondario dell'Uckermark nel Brandeburgo, in Germania.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nSuddivisione.\nComprende 5 comuni:\nCapoluogo e centro maggiore \u00e8 Gartz (Oder)."}
{"id": "2126299", "revid": "287204", "url": "https://it.wikipedia.org/wiki?curid=2126299", "title": "Los Angeles Aftershock", "text": "I Los Angeles Aftershock sono stati una franchigia di pallacanestro della ABA 2000, con sede a Los Angeles.\nStoria.\nCreata nell'autunno del 2004 come Los Angeles Stars, nel 2005, divenne una delle due squadre di pallacanestro dello sport americano ad essere allenata da una donna: DeLisha Milton-Jones. Nella stagione 2005-06 i nuovi proprietari decisero di cambiare il nome in Los Angeles Aftershock, mentre la squadra venne eliminata al primo turno dei play-off dai San Jose Skyrockets."}
{"id": "2126300", "revid": "287204", "url": "https://it.wikipedia.org/wiki?curid=2126300", "title": "Siriano (filosofo)", "text": "Vissuto nel V secolo d.C., fu discepolo di Plutarco di Atene, scolarca fondatore del neoplatonismo della Scuola d'Atene, erede materiale e filosofica della Accademia platonica, al quale successe nello scolarcato nel 431/2. Proclo, uno dei pi\u00f9 importanti filosofi della scuola, fu suo discepolo. Inoltre, era parente e amico del grammatico Ammoniano.\nLa sua opera risent\u00ec l'influenza della teosofia orientale.\nDella sua vasta opera filosofica \u00e8 pervenuta una raccolta di commenti alla Metafisica di Aristotele e ad Ermogene."}
{"id": "2126301", "revid": "287204", "url": "https://it.wikipedia.org/wiki?curid=2126301", "title": "Ontario Warriors", "text": "Gli Ontario Warriors furono una franchigia di pallacanestro della ABA 2000, con sede a San Bernardino, in California.\nCreati nell'autunno del 2004, disputarono la stagione 2004-05, venendo eliminati al primo turno dei play-off dagli Arkansas RimRockers, futuri campioni.\nSi sciolsero al termine della stessa stagione."}
{"id": "2126303", "revid": "266222", "url": "https://it.wikipedia.org/wiki?curid=2126303", "title": "Modrzewski", "text": ""}
{"id": "2126304", "revid": "4711", "url": "https://it.wikipedia.org/wiki?curid=2126304", "title": "Basketball Canada", "text": ""}
{"id": "2126306", "revid": "161374", "url": "https://it.wikipedia.org/wiki?curid=2126306", "title": "Triodi", "text": ""}
{"id": "2126307", "revid": "287204", "url": "https://it.wikipedia.org/wiki?curid=2126307", "title": "Calgary Drillers", "text": "I Calgary Drillers furono una franchigia di pallacanestro della ABA 2000, con sede a Calgary.\nCreati nell'autunno del 2004, disputarono la stagione 2004-05 sospendendo le operazioni nel febbraio del 2005 per problemi finanziari."}
{"id": "2126310", "revid": "1996533", "url": "https://it.wikipedia.org/wiki?curid=2126310", "title": "Talete", "text": "Da Aristotele in poi, Talete viene indicato come il primo filosofo della storia del pensiero occidentale che inizi\u00f2 la ricerca della \"arch\u00e8\" (\u1f00\u03c1\u03c7\u03ae), ossia del \u00abprincipio\u00bb, identificato empiricamente nell'acqua, da cui tutte le cose avrebbero avuto origine. In questa tradizione quindi egli \u00e8 considerato come uno dei sette savi dell'antica Grecia e come primo \u00abfilosofo\u00bb, intendendo con questo termine colui che per primo si occup\u00f2 delle scienze naturali, matematiche, astronomiche. Il suo metodo di analisi della realt\u00e0 lo rende una delle figure pi\u00f9 importanti della conoscenza scientifica: deviando dai discorsi esplicativi forniti dalla mitologia, anche se ancora lontano dal metodo sperimentale, Talete, pur ancora legato a un ragionamento astratto sulla realt\u00e0, favor\u00ec l'ancora generica concezione naturalistica dei filosofi della scuola di Mileto caratterizzata da osservazione dei fenomeni e dimostrazione puramente logica.\nDi Talete, fondatore della scuola, non rimane nessun libro, se mai ne scrisse, ma ci sono giunte varie testimonianze sul suo pensiero e su alcuni episodi della sua vita, non tutti accettati come storici o verosimili. Le fonti letterarie antiche lo ritraggono come una figura di saggezza proverbiale e di grande versatilit\u00e0, perci\u00f2 associato a molti campi di attivit\u00e0: oltre che alle scienze naturali, all'ingegneria, alla politica, all'economia applicata.\nBiografia.\nData di nascita.\nSecondo Apollodoro di Atene, Talete nacque nel I anno della 35\u00aa olimpiade (640 a.C.) o, pi\u00f9 probabilmente secondo molti studiosi moderni, nel I anno della 39\u00aa olimpiade (624 a.C.).\nOrigini.\nLe sue origini erano discusse gi\u00e0 dagli antichi. In base all'opinione prevalente riportata da Diogene Laerzio, Talete sarebbe nato a Mileto, in Asia Minore, figlio di Essamio e Cleobulina; secondo altre versioni, tra cui quella di Erodoto, avrebbe avuto origine fenicia e sarebbe appartenuto alla stirpe dei Telidi (queste due versioni non sono necessariamente in contrasto, poich\u00e9 Talete potrebbe effettivamente essere nato a Mileto da genitori greci, sebbene di lontane origini fenicie). Un'ultima versione, riferita da Diogene Laerzio, sostiene che Talete sarebbe nato in Fenicia e, dopo esserne stato esiliato, sarebbe emigrato a Mileto.\nAneddoti.\nNella lista dei Sette sapienti.\nFin dall'antichit\u00e0 fu considerato uno dei Sette sapienti: la prima attestazione \u00e8 nel dialogo \"Protagora\" di Platone, dove figura insieme a Pittaco di Mitilene, Biante di Priene, Solone, Cleobulo di Lindo, Misone di Chene e Chilone di Sparta. Sebbene le liste dei Sette sapienti siano variabili tra gli autori, il nome di Talete \u00e8 sempre presente. In seguito si diffusero numerosi racconti che videro protagonista Talete in quanto primo tra i Sapienti: nella versione di Callimaco, l'arcade Baticle lascia in punto di morte una coppa d'oro al figlio Anfalce, affinch\u00e9 costui la consegni al migliore dei Sapienti; Anfalce la dona a Talete, ma costui la invia a Biante, il quale a sua volta la dona a Periandro finch\u00e9 la coppa, dopo essere passata da tutti i Sette sapienti, torna a Talete, che decide di dedicarla ad Apollo. In altre versioni alcuni pescatori rinvengono un tripode o un altro oggetto prezioso e, dopo aver chiesto all'oracolo a chi dovesse essere consegnato, lo donano al \"pi\u00f9 sapiente\", che in alcuni casi \u00e8 Biante, in altri Talete, in altri Pittaco; il tripode passa tra i sapienti finch\u00e9 l'ultimo lo dona ad Apollo.\nSempre legata alla tradizione dei Sette sapienti \u00e8 una notizia di Demetrio Falereo, riferita da Diogene Laerzio e generalmente ritenuta priva di storicit\u00e0 dagli studiosi moderni, secondo la quale Talete sarebbe stato il primo a essere chiamato \"sapiente\" e ci\u00f2 sarebbe avvenuto al tempo dell'arcontato di Damasia (582-581 a.C.). Alcuni studiosi moderni, comunque, difendono la notizia, ritenendo che Talete si sarebbe davvero recato ad Atene per ricevere, come una sorta di onorificenza, il titolo di \"sophos\".\nPrevisione dell'eclissi.\nSecondo Erodoto, durante una battaglia tra i Medi, guidati da Ciassare, e i Lidi, guidati da Aliatte II, si verific\u00f2 un'eclissi solare, che impression\u00f2 talmente i Medi e i Lidi al punto che smisero di combattere; Erodoto annota che Talete aveva annunciato agli Ioni questa eclissi e ne aveva previsto l'anno. Le fonti antiche collocano questa eclissi tra la 48\u00aa e la 50\u00aa olimpiade; l'ipotesi che ha riscosso pi\u00f9 consensi tra gli storici moderni \u00e8 che l'eclissi citata da Erodoto sia l'eclissi totale verificatasi il 28 maggio 585 a.C. (secondo il calendario giuliano; 22 maggio secondo quello gregoriano), visibile in Asia Minore. Tuttavia, dal punto di vista storico anche questa notizia comporta alcuni problemi, in particolare a proposito del re dei Medi. Cicerone afferma che al momento dell'eclissi prevista da Talete il re dei Medi era Astiage e non il padre, Ciassare, come sostiene Erodoto; nella traduzione armena del \"Chronicon\" di Eusebio, l'eclissi \u00e8 posta nel corso di una battaglia tra Aliatte e Astiage; inoltre un frammento papiraceo di un commento a una poesia di Alceo cita una battaglia tra Aliatte e Astiage, probabilmente la stessa battaglia in cui si verific\u00f2 l'eclissi, poich\u00e9 probabilmente il trattato di pace tra Medi e Lidi fu firmato non molto tempo dopo l'eclissi.\nConsigli politici e rapporti con la Lidia.\nParlando dell'avanzata nella Ionia dei Persiani, Erodoto ricorda il consiglio di Talete agli Ioni per evitare di essere conquistati: egli propose che le citt\u00e0 ioniche, pur rimanendo abitate, diventassero dei demi e che avessero un unico consiglio a Teo, una citt\u00e0 che si trovava al centro della Ionia. La proposta di Talete \u00e8 stata datata anteriormente al 545 a.C., ma la sua storicit\u00e0 \u00e8 stata negata da vari studiosi: in particolare, \u00e8 parso poco verosimile che un cittadino di Mileto, citt\u00e0 che aveva stretto un patto con Ciro, si schierasse con le altre citt\u00e0 ioniche in posizione anti-persiana. Inoltre l'episodio si sarebbe verificato in un periodo che non si adatta alla fase attiva di Talete, poich\u00e9 si \u00e8 ritenuto che quarant'anni dopo la previsione dell'eclissi egli fosse molto avanti negli anni o non pi\u00f9 vivo. Secondo altri, invece, la notizia di Erodoto \u00e8 da accettare: Talete avrebbe proposto di creare uno stato unitario (forse un effettivo sinecismo) in cui l'autorit\u00e0 del consiglio comune avrebbe prevalso sulla sovranit\u00e0 delle singole citt\u00e0 o sarebbe stata usata solo per gestire i rapporti con gli altri Stati. In ogni caso, la proposta di cui parla Erodoto non vide mai la luce.\nDiogene Laerzio riferisce un altro consiglio politico di Talete: egli avrebbe sconsigliato un'alleanza antipersiana di Mileto con Creso, prevedendo la sconfitta di quest'ultimo, cosa che poi si verific\u00f2 per opera di Ciro. Anche se il consiglio \u00e8 attribuito a Talete, si \u00e8 pensato che l'opposizione all'alleanza con Creso non sia stata proposta dal filosofo in persona, ma sia derivata dalla sua condotta politica.\nMentre la notizia di Diogene Laerzio pone Talete in opposizione a Creso, un altro episodio colloca il filosofo al suo seguito. Erodoto riporta un aneddoto relativo ai prodromi della battaglia di Pteria (547 a.C.), secondo cui un espediente elaborato da Talete avrebbe permesso all'esercito di Creso, re della Lidia in guerra contro Ciro, di attraversare il fiume Halys. Poich\u00e9 Creso non poteva far attraversare il fiume all'esercito a causa della mancanza di ponti, Talete, che si sarebbe trovato nell'accampamento di Creso, avrebbe parzialmente deviato il corso del fiume scavando un canale sul lato destro dell'accampamento; in questo modo il fiume avrebbe in parte percorso il canale e in parte avrebbe proseguito sul proprio letto naturale, a sinistra dell'accampamento, ma sarebbe stato da entrambe le parti facilmente guadabile. La storicit\u00e0 di questo episodio \u00e8 stata messa in dubbio gi\u00e0 nell'antichit\u00e0: lo stesso Erodoto non crede a questa versione dei fatti, ritenendo che Creso oltrepass\u00f2 il fiume usando ponti esistenti. Anche gli studiosi moderni sono in generale scettici sulla storicit\u00e0 del racconto: ad esempio, \u00e8 stato rilevato che, se effettivamente Talete ebbe rapporti con i sovrani della Lidia, pi\u00f9 probabilmente ebbe contatti con Aliatte, che regn\u00f2 prima di Creso e che quindi, dal punto di vista cronologico, si adatterebbe meglio al periodo in cui visse Talete.\n\u00c8 da notare come questa scelta di alterare il letto naturale di un fiume presupponga da parte di Talete la sfiducia nell'esistenza delle divinit\u00e0 fluviali (si ricordi l'episodio della lotta fra il dio fluviale Scamandro e Achille, narrata da Omero nell'\"Iliade\").\nStoricit\u00e0 degli aneddoti.\nPlatone e Aristotele riferiscono due aneddoti su Talete di segno opposto. Il primo, nel \"Teeteto\", ritrae Talete come un pensatore immerso in riflessioni teoriche e poco interessato agli aspetti pratici poich\u00e9 un giorno, mentre rivolgeva lo sguardo alle stelle, non si accorse che stava cadendo in un pozzo; per questo una servetta trace lo derise, dicendo che desiderava conoscere le cose del cielo ma non si accorgeva di quelle sotto i suoi piedi. L'aneddoto riferito da Aristotele, invece, mostra l'intraprendenza di Talete e le sue capacit\u00e0 nelle attivit\u00e0 pratiche. Per rispondere a chi lo accusava di essere povero e che la filosofia non gli fosse di alcun aiuto, egli previde grazie a calcoli astronomici un'abbondante raccolta di olive e in pieno inverno si accaparr\u00f2 tutti i frantoi di Mileto e di Chio per una cifra molto bassa, poich\u00e9 vi era scarsa richiesta; al momento della raccolta delle olive, Talete pot\u00e9 affittarli al prezzo che voleva, essendoci molta richiesta di frantoi, e pot\u00e9 dimostrare che per un filosofo \u00e8 facile arricchirsi, ma non \u00e8 ci\u00f2 che gli interessa.\nGli studi moderni tendono a negare storicit\u00e0 a entrambi gli episodi. L'aneddoto di Platone mostra una rappresentazione tipica del filosofo assente, immerso in elucubrazioni, che per\u00f2 \u00e8 parsa poco adatta a una figura in genere ritenuta attiva in molti campi del sapere come Talete; l'episodio di Aristotele viene visto come una possibile risposta alle accuse di scarso senso pratico mosse al filosofo dal primo aneddoto.\nVita sociale e privata.\nNon si hanno notizie certe riguardo alla famiglia di Talete. Forse si spos\u00f2 ed ebbe un figlio, ma gli sono attribuite alcune battute che sembrano andare in direzione opposta: alle sollecitazioni della madre a prender moglie avrebbe risposto: \u00abNon \u00e8 ancora tempo\u00bb; insistendo ancora, quando egli aveva oltrepassato la giovinezza, le avrebbe invece detto: \u00abNon \u00e8 pi\u00f9 tempo\u00bb poich\u00e9 quel momento era ormai passato. Talete avrebbe poi detto di non volere avere figli \u00abproprio per amore dei figli\u00bb. Tra gli altri detti ricordati da Diogene Laerzio, Talete sarebbe stato grato al destino per \u00abessere nato uomo e non animale, maschio e non femmina e greco e non barbaro\u00bb. Il figlio di Talete si sarebbe chiamato Cibisto, ma secondo alcune fonti si sarebbe trattato del figlio della sorella, che il filosofo avrebbe adottato.\nSecondo Eraclide Pontico, Talete visse isolato dagli affari dello Stato e solitario; tuttavia \u00e8 ricordato come maestro di Anassimandro, a sua volta maestro di Anassimene.\nMorte di Talete.\nSi dice che, ormai vecchio e sfinito dalla calura estiva, sia morto assistendo a una gara atletica, al tempo della 58\u00aa olimpiade (tra il 548 e il 545 a.C.), quando avrebbe avuto settantotto anni o, secondo Sosicrate, novant'anni: a questo proposito Diogene Laerzio lo ricorda con l'epigramma:\ne sostiene che la sua tomba recasse il seguente epitaffio:\nOpere.\nNon si sa con certezza se Talete abbia lasciato delle opere scritte, di cui comunque non rimangono frammenti sicuri; nel caso ne abbia lasciate, di esse probabilmente si persero presto le tracce, perch\u00e9 sembra che Aristotele non ne vide alcuna e che nella biblioteca di Alessandria non ve ne fosse copia. Gi\u00e0 gli autori antichi dubitavano della paternit\u00e0 dei lavori a lui attribuiti, che sono:\nDiogene Laerzio riporta il testo di due lettere che Talete avrebbe scritto a Ferecide e a Solone, ma che la critica filologica ritiene spurie:\nMassime.\nA partire dal IV secolo a.C. si cominciarono a raccogliere molte citazioni e aforismi sui Sette sapienti, che ci sono giunte principalmente nelle raccolte di Diogene Laerzio, Stobeo e Plutarco. Diogene Laerzio riporta per Talete questi detti: \nLa pi\u00f9 famosa e prestigiosa sentenza, attribuita a Talete o ad altri tra i Sette savi, \u00e8 \"Conosci te stesso\". Altre due famose massime, \"Garanzia porta sventura\" e \"Nulla di troppo\", furono dapprima attribuite a Talete ma successivamente a Chilone.\nSecondo Diogene Laerzio, a chi gli domandava se fosse venuta prima la notte o il giorno, Talete rispondeva che era precedente la notte, di un giorno; diceva anche che la cosa pi\u00f9 semplice \u00e8 dare consigli a un altro; che la cosa pi\u00f9 piacevole \u00e8 avere successo; la pi\u00f9 sgradevole \u00e8 vedere un tiranno esser potuto invecchiare; che il divino \u00e8 ci\u00f2 che non ha n\u00e9 inizio n\u00e9 fine; che gli ingiusti non possono sfuggire all'attenzione degli dei, neanche solo pensando di fare un'ingiustizia; che lo spergiuro non \u00e8 peggiore dell'adulterio; che la sventura si sopporta pi\u00f9 facilmente se ci si rende conto che ai propri nemici le cose vanno peggio; che si vive virtuosamente non facendo quello che rinfacciamo agli altri; che \u00e8 felice chi \u00e8 sano nel corpo, ricco nell'anima e ben educato; di ricordarsi degli amici, presenti e assenti, di non abbellirsi nell'aspetto ma nei comportamenti, di non arricchirsi in modo malvagio, di non cadere in discredito agli occhi di coloro con i quali si \u00e8 legati da un patto, di aspettarsi dai figli gli stessi benefici arrecati ai genitori. Infine, sempre secondo Diogene Laerzio, sosteneva che la morte non \u00e8 diversa in nulla dalla vita. A chi gli obiettava perch\u00e9 allora non morisse, rispondeva che era perch\u00e9 non c'era alcuna differenza.\nTalete: il primo filosofo.\nTalete veniva identificato come il primo filosofo per aver indicato come principio originario di tutte le cose l'acqua, ma in vero questa concezione era gi\u00e0 da tempo presente nelle mitologie orientali sumeriche, caldee, egiziane ebraiche (\u00ab\"La dea egizia Nun \u00e8 la massa liquida primordiale; caos acquoso anche nel babilonese Enuma Elis, e presso gli ebrei Genesi, I, 2 dice che lo Spirito di Dio si moveva sopra la faccia delle acque.\"\u00bb) che descrivevano teogonie e cosmogonie basate sul mito di un \u00ab\"caos acquoso originario\"\u00bb. Anche Esiodo e Omero, ben prima di Talete, si riferivano similmente al mito di Oceano a proposito della teogonia e della cosmogonia e per questo Aristotele si era formato la convinzione che le origini della filosofia greca fossero la conclusione di un processo che iniziava con le divinit\u00e0 della Grecia arcaica preomerica e di seguito, attraverso la cultura sapienziale, Talete e i primi filosofi fossero giunti a identificare i principi materiali del cosmo. Su questa linea d'interpretazione gli studiosi affermano l'autonomia e l'originalit\u00e0 del pensiero greco osservando che gi\u00e0 nell'antichit\u00e0 autori come Erodoto, Platone, Aristotele non accennano ad alcuna derivazione del pensiero greco dalla filosofia orientale, che tuttavia mostrano di apprezzare mettendone in rilievo il carattere pratico. Inoltre non si trova traccia nel pensiero greco antico di traduzioni di testi orientali, e infine i filosofi greci si svincolano dall'impronta religiosa che caratterizza la sapienza orientale privilegiando la ragione come unico strumento per la ricerca di una verit\u00e0. Tuttavia nelle cosmologie dei primi filosofi permangono elementi della tradizione mitica tali da far pensare agli storici della filosofia a una \u00abcontinuit\u00e0 e frattura tra pensiero mitico e filosofico\u00bb almeno sino a quando il \"logos\" diviene autonomo in un'epoca in cui \u00ab\"L\u2019avvento della citt\u00e0 non si limita a segnare una serie di trasformazioni economiche e politiche: implica un cambiamento di mentalit\u00e0, la scoperta di un altro orizzonte intellettuale\"...\u00bb in cui prevale la parola sostenuta razionalmente.\nContesto storico.\nNel VI secolo a.C. la vita delle colonie ioniche dell'Asia minore - Mileto, Colofone, Clazomene, Efeso, tutte affacciate sul mar Mediterraneo, e le isole di Samo e di Chio - si organizza in forme politiche controllate da ristretti gruppi aristocratici; la loro economia registra un accentuato sviluppo, favorito dall'intensificarsi dei traffici marittimi. Mileto \u00e8 la prima delle citt\u00e0, per la ricchezza dei suoi palazzi e dei suoi templi, per il fervore delle iniziative commerciali e della ricerca tecnico-scientifica che favorisce la crescita delle condizioni economiche, della cultura e del numero dei cittadini che si dedicano ad attivit\u00e0 produttive; mentre aumenta il numero degli artigiani e dei commercianti, diminuisce quello dei contadini e la schiavit\u00f9 \u00e8 un fenomeno limitato.\nMileto \u00e8 in rapporto con le altre citt\u00e0 della Ionia, con la penisola italiana, con la Sicilia, con l'Egitto, con la confinante Lidia e l'impero persiano; penetrano al suo interno le conoscenze elaborate in millenni dalle civilt\u00e0 egiziana e babilonese.\nNon \u00e8 dunque sorprendente che con la vivacit\u00e0 della vita politica delle citt\u00e0 della Ionia, con lo sviluppo economico ottenuto da gruppi sociali ricchi d'iniziativa, portati all'azione sulla realt\u00e0 e non alla sua contemplazione e interessati a valutare la natura per quella che \u00e8 effettivamente, si affermi una cultura che pone a proprio fondamento il giudizio e l'elaborazione razionale, ossia dottrine filosofiche e non mitologie poetiche e religiose. Per quanto sommari e primitivi siano i risultati ottenuti, questi s'incanalano nell'alveo della ricerca razionale e in quanto tali appartengono a buon diritto alla ricerca filosofica propriamente detta.\nPensiero.\nAcqua principio di vita.\nAristotele, parlando delle dottrine dei naturalisti (che egli considera i primi filosofi) a proposito dei principi delle cose, osserva che essi riconoscevano solo principi materiali: ci\u00f2 che costituisce tutti gli esseri non si genera e non si distrugge ma si conserva per sempre. Questo principio (\u1f00\u03c1\u03c7\u03ae, \"arch\u00e8\") non era per\u00f2 lo stesso per tutti costoro: per Talete, in particolare, tale principio era l'acqua poich\u00e9 egli, secondo Aristotele, not\u00f2 che il nutrimento di tutte le cose \u00e8 umido, che i semi hanno una natura umida e che il caldo \u00e8 umido; poich\u00e9 l'acqua \u00e8 alla base delle cose umide, l'acqua \u00e8 il principio di tutte le cose. Anche se Aristotele usa termini non ancora applicati ai tempi di Talete e dei Milesi (come \"sostrato\" ed \"elemento\"), la parola \"arch\u00e8\" probabilmente era gi\u00e0 usata con il significato di \"principio\", inteso come \"inizio\" e \"causa che d\u00e0 origine\": per Talete tutte le cose erano acqua (arch\u00e8) e tutte le cose sono ancora acqua nonostante le loro mutazioni, poich\u00e9 essa rimane la stessa sostanza (arch\u00e8 o \"physis\", \"natura\"). Egli sarebbe quindi stato il primo, tra quelli di cui ci siano giunte notizie, a chiedersi di cosa sono fatte le cose o qual \u00e8 la loro origine.\nInfluenze del pensiero orientale.\nTalete potrebbe aver scelto l'acqua come arch\u00e8 influenzato dalle culture egizie e babilonesi, per le quali i fiumi avevano grande importanza e con le quali Talete avrebbe avuto vari contatti secondo alcuni antichi autori. Per gli Egizi, in particolare, la terra avrebbe avuto origine dalle acque, identificate con Nun, che inizialmente ricoprivano tutto, ma poi si ritrassero sotto la terra e sopra il cielo. Anche se non tutti i critici moderni accettano come storiche le notizie dei viaggi di Talete in Egitto e nel Vicino oriente, egli nello stabilire l'acqua come arch\u00e8 potrebbe comunque essere stato influenzato dalle idee diffuse nei popoli vicini a proposito dell'acqua come origine della vita e dell'\"umido\" come elemento caratteristico della vita. La scelta dell'acqua potrebbe per\u00f2 essere legata alla semplice osservazione: senza ricorrere a strumenti che al tempo di Talete non esistevano, essa \u00e8 infatti l'unico elemento che in base alla temperatura si trasforma in solido, liquido o gassoso e che quindi cambia forma pur conservandosi nella sostanza. In Talete, come in Alcmane e nel racconto babilonese della Creazione (\"En\u016bma eli\u0161\"), troviamo un'acqua primigenia che ha in s\u00e9 una potenza divina. La differenza con Talete sta nel fatto che l'acqua stessa \u00e8 la potenza divina incarnata in Aps\u00fb e Ti\u0101mat che sono le acque, ma anche persone mitiche non soggetti a limitazioni naturali.\nIl galleggiamento della Terra.\nL'importanza dell'acqua \u00e8 evidente anche in un altro concetto attribuito a Talete e riportato da Aristotele, secondo il quale la Terra poggia sull'acqua e vi galleggia come un pezzo di legno. Aristotele la critica partendo dall'esperienza che un pezzetto di terra affonda in acqua, perci\u00f2 sostiene che non \u00e8 possibile che l'intera Terra possa galleggiare sull'acqua. Non \u00e8 chiaro come Talete ritenesse possibile che la Terra poggi sull'acqua senza affondare: \u00e8 stato proposto che immaginasse la Terra come un disco impermeabile, con numerose cavit\u00e0 contenenti aria e abbastanza grande da spostare una sufficiente quantit\u00e0 d'acqua che permettesse il galleggiamento (sebbene il principio di Archimede non fosse ancora noto). L'acqua, muovendosi, avrebbe trasmesso il suo moto al disco della Terra, provocando i terremoti. Talete potrebbe aver immaginato la posizione della Terra come nella successiva mappa di Ecateo di Mileto, in cui la Terra \u00e8 circondata dalle acque ed \u00e8 protetta da una sorta di cupola che contiene il cielo e le stelle. Alcuni studiosi hanno collegato strettamente le due affermazioni di Talete sull'acqua: Talete potrebbe aver inteso che tutte le cose hanno origine nella profondit\u00e0 e, poich\u00e9 la Terra poggia sull'acqua, l'acqua sarebbe all'origine di tutte le cose.\nL'anima.\nL'acqua e l'aria (che secondo Anassimene era il principio) per i Milesi sono sostanze vive, in grado di modificarsi e di essere esse stesse le cause di queste modifiche: ai loro occhi esse potevano costituire l'arch\u00e8, cio\u00e8 il principio, senza che ci fosse bisogno di introdurre il dualismo di materia e vita (o spirito) o di individuare una causa prima e una causa seconda, come fa Aristotele nel criticare i Milesi. Per questo, non essendo concepibile questa separazione, alcuni studiosi sostengono che i Milesi possano essere considerati dei monisti ma non dei \"materialisti\". Per essere in grado di muovere e produrre cambiamento, questo principio doveva essere della stessa natura dell'anima (\"psych\u00e9\"): un altro concetto attribuito a Talete, infatti, \u00e8 che l'anima, che forse riteneva immortale, sia la forza che muove le cose, come nel caso del magnete, la cui anima fa muovere, cio\u00e8 attira, il ferro, e nel caso dell'ambra, che acquista propriet\u00e0 magnetiche quando viene strofinata. Talete, non distinguendo tra cose animate e cose inanimate, potrebbe essere stato influenzato da concezioni animiste pi\u00f9 antiche, perch\u00e9 gli \u00e8 attribuito anche il detto che \"tutto \u00e8 pieno di d\u00e8i\", cio\u00e8 che il mondo \u00e8 in un certo senso vivo e sottoposto a cambiamento (per questa sua dottrina si \u00e8 parlato di ilozoismo di Talete). Cicerone e Aezio affermarono che secondo Talete la potenza divina doveva rivestire e attraversare l'elemento umido, causandone il movimento e la vita.; tuttavia egli fece un passo avanti, perch\u00e9 bas\u00f2 queste idee sulle osservazioni di fenomeni, all'epoca non spiegabili, che producevano il moto, senza ricorrere a spiegazioni mitologiche o teologiche. Talete, e pi\u00f9 in generale i Milesi, \u00e8 stato indicato da alcuni studiosi come un anticipatore del moderno modo di pensare scientifico: non accettando acriticamente le spiegazioni mitologiche del suo tempo, egli cerc\u00f2 di semplificare e spiegare la variet\u00e0 della natura su basi razionali, attraverso modifiche nella natura stessa.\nAnalisi critiche della filosofia contemporanea.\nSulla sua dottrina sono state espresse considerazioni critiche anche da autori della filosofia del XIX e del XX secolo.\nPer Hegel, \nPer Nietzsche, \nNietzsche ritiene che l'ipotesi dell'acqua \u00abfu un articolo di fede metafisico che ha la sua origine in una intuizione mistica e che incontriamo in tutte le filosofie insieme con i sempre rinnovati tentativi di esprimerlo meglio - la proposizione \"tutto \u00e8 uno\"\u00bb; questa ipotesi permise a Talete di oltrepassare \u00aba dir poco d'un balzo il basso stadio delle cognizioni fisiche del tempo\u00bb e permise all'uomo di sollevarsi \u00abcessando il brancicare e il tortuoso strisciare, a mo' dei vermi, proprio delle scienze particolari\u00bb e di superare \u00abla volgare angustia dei gradi inferiori di conoscenza\u00bb.\nA proposito dell'aneddoto della servetta trace che derise Talete, dicendo che egli desiderava conoscere le cose del cielo ma non si accorgeva di quelle sotto i suoi piedi; viene riconsiderato da Martin Heidegger come esemplare per definire la precipua natura della filosofia, scienza ontologica, che rivolge la propria ricerca a oggetti non svelati, differenziandosi proprio in questo delle scienze ontiche, il cui oggetto pu\u00f2 dirsi svelato gi\u00e0 prima dell'indagine.\nNell'interpretazione di Hans-Georg Gadamer, il pozzo in cui cade il filosofo milesio \u00e8 visto come uno strumento di osservazione astronomica, una sorta di cannocchiale \"greco\", un luogo al riparo da riverberi e disturbi atmosferici, da dove poter meglio osservare gli astri celesti e le loro orbite, ma diviene anche il simbolo dell'\u00ab\"audacia teoretica - [di chi] si serve di un tale scomodo azzardo - come quello di calarsi in un pozzo - per poi rimettersi all'aiuto di qualcun altro per riuscirne.\"\u00bb\nTalete matematico.\nConoscenze matematiche.\nDiogene Laerzio, che attinge a Ieronimo di Rodi, riferisce una breve notizia che colloca Talete in Egitto, un Paese che secondo vari autori antichi avrebbe visitato e dal quale avrebbe importato conoscenze sia nel campo della geometria sia della cosmologia, anche se i critici moderni non sono d'accordo sulla reale storicit\u00e0 della visita. In Egitto Talete sarebbe riuscito a misurare l'altezza delle piramidi egizie, misurando la loro ombra nel momento in cui la lunghezza dell'ombra di una persona \u00e8 uguale alla sua altezza. L'aneddoto \u00e8 ripreso con una sostanziale variazione da Plutarco: fissato un bastone per terra, Talete avrebbe stabilito che l'altezza di una piramide era in relazione alla lunghezza della sua ombra come l'altezza del bastone era in relazione alla lunghezza della sua ombra. Il metodo descritto da Plutarco \u00e8 un'applicazione del teorema noto come teorema di Talete. Eudemo riporta che Talete avrebbe usato questo teorema anche per determinare la distanza delle navi in mare dalla terraferma, perch\u00e9 ritiene che non ci sarebbe riuscito in altro modo, ma non si sa di preciso come avrebbe applicato il teorema a questo problema.\nA Talete erano attribuiti anche cinque teoremi di geometria elementare:\nProclo, citando Eudemo, attribuisce a Talete i primi quattro teoremi, mentre il quinto gli \u00e8 attribuito dalla storica greca Panfila di Epidauro, anche se altri lo riferiscono a Pitagora. Non \u00e8 possibile stabilire esattamente cosa scopr\u00ec Talete n\u00e9 se dimostr\u00f2 questi teoremi come lasciano intendere gli autori antichi; potrebbe aver soltanto risolto alcuni problemi pratici applicando questi teoremi senza per\u00f2 formularli esplicitamente, oppure potrebbe aver fornito delle semplici dimostrazioni empiriche, ad esempio piegando un cerchio a met\u00e0 e osservando che le due met\u00e0 si sovrappongono perfettamente.\nConoscenze astronomiche.\nIn campo astronomico, Talete \u00e8 ricordato principalmente per la gi\u00e0 menzionata previsione dell'eclissi totale di Sole verificatasi durante una battaglia tra Medi e Lidi, probabilmente da identificare con l'eclissi del 28 maggio 585 a.C. Oltre a problemi storici e cronologici, la notizia della previsione dell'eclissi ha posto soprattutto problemi scientifici, poich\u00e9 non \u00e8 chiaro se ci fu davvero una previsione, in che termini e con quali mezzi. Sebbene Eudemo sostenga che Talete fosse stato il primo a scoprire le eclissi di sole, \u00e8 stato rilevato che Talete non sapeva che la Terra \u00e8 sferica e non conosceva l'effetto della parallasse, perci\u00f2 non avrebbe potuto prevedere n\u00e9 la zona interessata da un'eclissi n\u00e9 se questa sarebbe stata parziale o totale. Aezio, una fonte molto successiva a Talete, sostiene che Talete sapesse gi\u00e0 che l'eclissi solare si verifica per la frapposizione della Luna, ma questo \u00e8 escluso dai critici moderni, anche perch\u00e9 tale conoscenza non \u00e8 testimoniata per nessun diretto successore di Talete. Un papiro di Ossirinco contiene una citazione di Aristarco di Samo secondo la quale Talete avrebbe scoperto che un'eclissi solare avviene durante una luna nuova: Talete avrebbe potuto usare alcune osservazioni precedenti o proprie per mettere in relazione i due fenomeni, ma difficilmente si sarebbe spinto oltre. \nAlcuni studiosi moderni hanno supposto che Talete abbia previsto l'eclissi usando informazioni attinte da popoli che avevano gi\u00e0 all'epoca una tradizione di osservazioni astronomiche, in particolare dai Caldei i cui sacerdoti registravano le eclissi gi\u00e0 dall'VIII secolo a.C.; Talete in particolare avrebbe potuto usare un ciclo di 223 mesi lunari (spesso chiamato saros, ma impropriamente) al termine del quale le eclissi lunari e solari si ripetono con piccole differenze. Tuttavia sembra che prima del IV secolo a.C. non fosse possibile utilizzare i testi babilonesi per effettuare previsioni precise ma solo per escludere il verificarsi di un'eclissi o per affermare che sarebbe stata possibile; inoltre l'ipotesi che Talete avrebbe viaggiato a Babilonia o avrebbe usato testi babilonesi non \u00e8 accettata da tutti. Se Talete comunque venne a conoscenza di questi testi o se impieg\u00f2 altri metodi, potrebbe aver detto soltanto che entro la fine dell'anno si sarebbe verificata un'eclissi solare; il fatto che essa ebbe davvero luogo, che fu totale e che avvenne durante la battaglia fu una coincidenza che contribu\u00ec a diffondere e a rendere pi\u00f9 credibile la notizia di una previsione precisa da parte del filosofo.\nA Talete \u00e8 attribuita la scoperta delle stelle che formano l'Orsa minore; pi\u00f9 probabilmente, avrebbe definito questa costellazione e, per via della sua posizione quasi statica, ne avrebbe segnalato l'importanza ai naviganti greci, che invece usavano l'Orsa maggiore. Gli sono attribuite anche osservazioni delle Iadi, che comunque erano note gi\u00e0 in precedenza essendo citate nei poemi omerici, e delle Pleiadi, di cui avrebbe fissato il tramonto mattutino 25 giorni dopo l'equinozio autunnale. Quest'ultima notizia presuppone quindi che Talete conoscesse e sapesse determinare la data degli equinozi, ma anche su questo punto non c'\u00e8 accordo tra gli studiosi moderni. Talete e i suoi diretti successori non avevano un modello delle orbite celesti e dunque non avrebbero potuto definire l'equinozio in senso moderno, come il momento in cui l'eclittica incrocia l'equatore celeste; potrebbero per\u00f2 averlo definito in maniera meno rigorosa, utilizzando i solstizi, la cui conoscenza appare pi\u00f9 sicura. Talete avrebbe studiato questi ultimi riuscendo a determinare i periodi tra due solstizi e notando che non sono uguali, ma non si conosce il metodo con cui avrebbe stabilito le date dei solstizi: potrebbe aver individuato il primo giorno in cui sembrava che il Sole al momento di sorgere (o di tramontare) avesse smesso di spostarsi verso nord o verso sud; oppure potrebbe aver contato i giorni in cui sembrava che il Sole sorgesse (o tramontasse) nello stesso punto e aver diviso questo numero a met\u00e0; o ancora, avrebbe potuto basarsi sulla lunghezza dell'ombra proiettata da un palo fissato nel terreno. Se avesse ripetuto queste misurazioni per pi\u00f9 anni e avesse trovato le stesse date per i solstizi, avrebbe potuto determinare la durata dell'anno solare: due autori antichi gli attribuiscono proprio questa scoperta, sostenendo che avrebbe diviso l'anno in 365 giorni o in 365 giorni e un quarto. Stabiliti i solstizi, Talete avrebbe potuto determinare in maniera approssimativa anche le date degli equinozi, dividendo a met\u00e0 ciascun periodo tra i due solstizi.\nIl nome di Talete \u00e8 associato anche ad altre questioni in campo astronomico: avrebbe stabilito che tanto il rapporto della grandezza del sole rispetto alla sua orbita che il rapporto della grandezza della luna rispetto alla propria orbita \u00e8 di 1:720; analogamente a Pitagora, avrebbe diviso la sfera celeste in cinque parti, chiamate artica, equatoriale, antartica e le due zone dei tropici. Avrebbe poi determinato le quattro stagioni, che in precedenza erano fissate a tre (le Ore); tuttavia, anche il poeta Alcmane, probabilmente contemporaneo di Talete o di poco precedente, parla di quattro stagioni e perci\u00f2 non \u00e8 sicuro che l'aggiunta della quarta stagione sia da ascrivere a Talete, ma egli, a differenza di chi lo precedette, potrebbe aver usato gli equinozi e i solstizi per distinguere meglio le stagioni e determinarne la durata."}
{"id": "2126312", "revid": "287204", "url": "https://it.wikipedia.org/wiki?curid=2126312", "title": "Central Valley Dawgs", "text": "I Central Valley Dawgs furono una franchigia di pallacanestro della ABA 2000, con sede a Visalia, in California.\nCreati nell'autunno del 2004, disputarono la stagione 2004-05, non riuscendo a qualificarsi per i play-off.\nSi sciolsero al termine della stessa stagione."}
{"id": "2126315", "revid": "140509", "url": "https://it.wikipedia.org/wiki?curid=2126315", "title": "Extranei", "text": "Extranei \u00e8 il sesto album del cantautore Claudio Lolli pubblicato nel 1980.\nIl disco.\nL'album segna il ritorno di Lolli alla EMI Italiana, dopo aver inciso per l'Ultima Spiaggia.\nCome per il disco precedente, alla registrazione partecipano alcuni componenti il complesso di rock progressivo bolognese Orchestra Njervudarov, pi\u00f9 il sassofonista Danilo Tomasetta, gi\u00e0 collaboratore di Lolli su \"Ho visto anche degli zingari felici\", e altri ospiti. Gli arrangiamenti sono curati da Tomasetta assieme a Bruno Mariani (tranne la canzone \"Il ponte\", arrangiata da Roberto Costa). L'illustrazione in copertina \u00e8 di Claudio Gloria.\nTracce.\nTesti e musiche di Claudio Lolli."}
{"id": "2126318", "revid": "306856", "url": "https://it.wikipedia.org/wiki?curid=2126318", "title": "Grande M\u00e8sule", "text": "Il Grande M\u00e8sule (detto anche \"Monte Mesule\" - \"Gro\u00dfer M\u00f6seler\" in tedesco - 3.478 ) \u00e8 una montagna delle Alpi dei Tauri occidentali (sottosezione Alpi della Zillertal). Si trova sulla linea di confine tra l'Italia (Trentino-Alto Adige) e l'Austria (Tirolo).\nLa montagna fu salita per la prima volta il 16 giugno 1865 da G. H. Fox, Douglas William Freshfield, Francis Fox Tuckett, Fran\u00e7ois Devouassoud e Peter Michel.\nToponimo.\nIl nome tradizionale della montagna \u00e8 attestato nel 1770 come \"M\u00f6sele Hoher Ferner\" e si rif\u00e0 al \"M\u00f6sele\", una palude d'alta montagna. Il nome italiano, creato da Ettore Tolomei, \u00e8 un adattamento fonetico."}
{"id": "2126322", "revid": "24443", "url": "https://it.wikipedia.org/wiki?curid=2126322", "title": "Gro\u00dfer M\u00f6seler", "text": ""}
{"id": "2126327", "revid": "1048993", "url": "https://it.wikipedia.org/wiki?curid=2126327", "title": "Bel\u00e9n Rueda", "text": "Biografia.\n\u00c8 nata a Madrid da padre ingegnere civile e madre maestra di ballo. La sorella minore soffriva di problemi respiratori e, da bambina, fu costretta a trasferirsi con la famiglia ad Alicante. All'et\u00e0 di 18 anni si trasferisce nuovamente a Madrid per proseguire gli studi di architettura, che lascer\u00e0 qualche anno pi\u00f9 tardi, dopo aver conosciuto un italiano, Massimo Cecchini, suo futuro marito (dal 1985 al 1987). \u00c8 stata sposata (dal 2003 al 2006, dopo 15 anni di convivenza) anche con il produttore Daniel \u00c9cija, da cui ha avuto tre figlie, Bel\u00e9n (1994), Maria (1996) e Lucia (1998); la loro seconda figlia mor\u00ec di una malattia di cuore. \u00c8 stata inoltre legata dal 2009 al 2014 all'impresario francese Roger Vincent.\nProprio a Madrid, comincia la sua carriera, dapprima come modella, per poi diventare una presentatrice per la tv privata Telecinco, e quindi attrice. Ha partecipato a molte serie televisive spagnole di successo, tra le quali \"M\u00e9dico de familia\", format originale che in Italia diventer\u00e0 \"Un medico in famiglia\", \"Los Serrano\" che invece diventer\u00e0 \"I Cesaroni\" e \"Periodistas\". \nIl suo debutto sul grande schermo risale al 2004, quando interpreta il ruolo di Julia nel film \"Mare dentro\" di Alejandro Amen\u00e1bar, ruolo che le vale un Premio Goya. Nel 2007 ottiene un ruolo in \"Savage Grace\" di Tom Kalin e ha ricevuto una candidatura al Premio Goya per il suo ruolo nel film \"The Orphanage\". Continua a lavorare per la televisione, partecipando come protagonista a \"Los Serrano\", \"La princesa de Eboli\" miniserie storica e \"Luna, el misterio de Calenda\" miniserie a fianco di Leonardo Sbaraglia e \"L'ambasciata\".\nNel 2017 \u00e8 tra i protagonisti di \"Perfectos desconocidos\" versione spagnola del film \"Perfetti sconosciuti\"."}
{"id": "2126328", "revid": "24443", "url": "https://it.wikipedia.org/wiki?curid=2126328", "title": "Monte Mesule", "text": ""}
{"id": "2126335", "revid": "1776051", "url": "https://it.wikipedia.org/wiki?curid=2126335", "title": "Arte operativa", "text": "L'arte operativa, detta in alcune pubblicazioni grande tattica, \u00e8 una branca dell'arte militare che studia le operazioni, cio\u00e8 la manovra di truppe non impegnate direttamente (tatticamente) in battaglia, principalmente quelle che coinvolgono unit\u00e0 di tipo diverso (terrestri, aeree, navali), ad un livello intermedio fra la tattica e la strategia. L'arte operativa \u00e8 nata praticamente solo nella seconda met\u00e0 XX secolo, con le grandi operazioni interforze della seconda guerra mondiale.\nOrigini.\nA partire dalla guerra civile americana le armi da getto acquisirono una potenza tale che l'uso di reparti operanti in ordine chiuso divenne improponibile, in quanto il percorso da effettuare sotto il tiro efficace delle armi da fuoco nemiche pass\u00f2 da poche centinaia di metri a pi\u00f9 di un chilometro. In queste condizioni le unit\u00e0 in ordine chiuso venivano inesorabilmente falcidiate dal fuoco nemico ed era praticamente impossibile arrivare in ordine chiuso al contatto fisico, come dimostrarono ampiamente le cariche di Balaclava (cavalleria) e di Pickett (fanteria) a Gettysburg. Questa lezione fu compresa sul teatro europeo solo con la prima guerra mondiale, che inizialmente trov\u00f2 tutti gli stati maggiori assolutamente impreparati di fronte ai nuovi problemi posti dal fuoco nemico. Nel corso della guerra lo stato maggiore tedesco, posto di fronte al problema, lo risolse con una riduzione della densit\u00e0 delle truppe e con una maggiore libert\u00e0 delle unit\u00e0 minori, portando cos\u00ec ai successi di Galizia, Riga, Caporetto e del \"Kaiserschlacht\". \nQuesto nuovo modo di operare aument\u00f2 enormemente l'area occupata dalle maggiori unit\u00e0, tanto che nella seconda guerra mondiale una divisione copriva un fronte molto superiore a quello coperto da un corpo d'armata nel corso della prima. Questo dilatarsi dello spazio in cui combattevano i corpi d'armata ebbe come conseguenza diretta che i comandanti non avevano pi\u00f9 il controllo visivo della situazione, quindi dovevano condurre le operazioni tramite i comandi subordinati. In questo modo le azioni dei corpi d'armata non potevano pi\u00f9 essere considerate atti tattici, ma non potevano ancora essere considerate atti strategici, in quanto solo episodi di una battaglia a livello maggiore. Considerando che in queste battaglie era spesso richiesta la cooperazione fra diverse forze armate (se non altro fra le forze terrestri e quelle aeree),operanti con criteri d'impiego diversi, si cre\u00f2 la necessit\u00e0 di introdurre un nuovo livello teorico per l'utilizzo dei mezzi disponibili per il combattimento. Tale livello venne indicato come \"operational\" in campo anglosassone e generalmente \u00e8 indicato come \"livello operativo\".\nConcetto e metodo.\nIl termine non fu utilizzato largamente in occidente fino agli anni ottanta del ventesimo secolo, quando era visto in modo analogo all'espressione \"medio termine\" contrapposta alle espressioni lungo termine e breve termine nell'ambito della prospettiva delle decisioni da prendere relativamente alla temporizzazione del movimento. I pensatori militari occidentali, particolarmente quelli britannici, cominciarono a considerare il concetto negli anni ottanta e questo lentamente si fece strada nella terminologia militare occidentale e nei corsi di addestramento al combattimento per ufficiali. In parte fu reso popolare dal suo uso in wargame e giochi per computer.\nIn altri termini nel XX secolo \u00e8 stata chiamata \"battaglia operativa\" dai teorici militari un'azione militare che avviene ad una scala superiore a quella in cui hanno importanza la linea di mira e l'ora del giorno, ma comunque inferiore al livello strategico, dove hanno il loro peso la capacit\u00e0 produttiva della nazione e la diplomazia. Le unit\u00e0 militari sono considerate unit\u00e0 operative se sono in grado di condurre un'azione operativa senza aiuti esterni e sono di dimensioni sufficienti per essere manovrate direttamente o hanno un effetto sulla procedura decisionale del nemico a livello strategico di una campagna militare o addirittura di una guerra. Il metodo di effettuare azioni a livello operativo fu inizialmente messo in pratica dal generale russo Aleksej Alekseevi\u010d Brusilov nell'estate del 1916, ma l'esercito tedesco si dimostr\u00f2 subito capace di applicarne i principi prima sul fronte occidentale poi sull'Isonzo, nel corso della prima guerra mondiale. Venne sviluppato negli anni venti e trenta del XX secolo in collaborazione fra tedeschi e sovietici nel campo di addestramento congiunto a Kazan'. Nel corso di quegli anni il maresciallo Tucha\u010devskij svilupp\u00f2 il concetto come base per il nuovo manuale di impiego delle unit\u00e0 corazzate dell'Armata Rossa. Il concetto poi si evolse nel corso della seconda guerra mondiale attraverso le varie prove e applicazioni pratiche sia da parte della Wehrmacht sia da parte dell'Armata Rossa nel corso delle azioni sul fronte orientale.\nCi\u00f2 che costituisce il livello operativo \u00e8 cambiato con le dimensioni e le funzioni degli eserciti. Nel corso della seconda guerra mondiale un'unit\u00e0 di livello operativo era tipicamente un corpo d'armata o un'armata. Con l'aumento della capacit\u00e0 operativa (\"combat power\") delle unit\u00e0 nel corso della guerra fredda questo livello \u00e8 stato trasferito inizialmente alle divisioni corazzate. Dopo la guerra fredda, la capacit\u00e0 operativa di formazioni relativamente piccole \u00e8 aumentata al livello di quella avuta da maggiori formazioni nel passato, nell'esercito statunitense ed in altre forze armate attualmente la brigata (composta da circa 6000 uomini) \u00e8 vista come unit\u00e0 a livello operativo, sostituendo la divisione.\nRuolo dell'azione operazionale in battaglia.\nIl movimento operazionale funziona per realizzare la strategia globale di un esercito dirigendo le forze tattiche e fornendo loro l'appoggio necessario a raggiungere i loro obiettivi tattici. Le unit\u00e0 operazionali hanno sufficiente organico in armi e logistica per effettuare tutti (o, almeno la maggior parte dei) i ruoli militari. I gruppi di manovra operazionale (\"Operational Manoeuvre Group\") dell'esercito sovietico oltre ad elementi di armi combattenti comprendevano appoggi anche a livello logistico, medico e spesso anche di appoggio aereo come elicotteri armati da unit\u00e0 di maggiore livello, rendendoli quindi capaci di operazioni totalmente indipendenti.\nLe forze tattiche al livello operazionale pi\u00f9 basso effettuano l'impegno tattico del nemico ed i comandanti di tali unit\u00e0 hanno la responsabilit\u00e0 di determinare le modalit\u00e0 migliori per portare a termine questo compito nel combattimento. Le decisioni tattiche (per esempio, dove stabilire trincee per la difesa) e le singole unit\u00e0 che le maggiori unit\u00e0 attaccanti dovranno spostare sono determinate a questo livello. La minima unit\u00e0 operazionale definisce gli obiettivi immediati di queste unit\u00e0 tattiche entro le loro zone di comando, coordinando le azioni offensive e difensive delle unit\u00e0 cos\u00ec come la pianificazione e l'appoggio di artiglieria necessari al compimento dell'azione. Le unit\u00e0 operative a livello maggiore come divisioni e corpi d'armata devono appoggiare le unit\u00e0 operazionali a livello minore con rifornimenti logistici e medici ed avranno a loro disposizione gli interventi su richiesta di unit\u00e0 aeree e di artiglieria. Queste operazioni di fuoco d'appoggio devono essere concentrate ad un livello operazionale superiore in modo tale che la loro potenza di fuoco possa essere utilizzata dove \u00e8 maggiormente richiesta. Inoltre queste force possono coordinare l'appoggio di fuoco a livello inferiore perch\u00e9 venga applicato su obiettivi particolarmente paganti, con la tecnica del \"time on target\".\nVerso la fine della guerra fredda gli Stati Uniti svilupparono una dottrina per l'utilizzo congiunto delle forze denominata Airland Battle 2000, che formalizzava la dottrina operativa statunitense relativamente al concetto di guerra di movimento. Questa dottrina tendeva a create una pratica coerente ed ordinata riguardante tutti gi aspetti dell'arte operazionale dalla logistica alla manovra e, particolarmente, l'impiego dell'artiglieria e dell'appoggio aereo."}
{"id": "2126339", "revid": "1571097", "url": "https://it.wikipedia.org/wiki?curid=2126339", "title": "Cassidy Freeman", "text": "Biografia.\nAttrice statunitense nata e cresciuta a Chicago, Cassidy Freeman inizia la sua carriera a teatro recitando nella \"Lyric Opera\" di Chicago. Al liceo partecipa a musical, produzioni scolastiche e gruppi di canto; ha inoltre l'opportunit\u00e0 di vivere per un semestre in Bolivia, per poi stabilirsi in Vermont, dove continua a immergersi nel mondo del teatro frequentando il \"Middlebury College\", dal quale si laurea \"cum laude\" nel 2005 in Teatro e Spagnolo. Ha recitato anche a Washington D.C. e New York City. A Los Angeles, \u00e8 entrata a far parte del \"Sight Unseen Theatre Group\".\nPartecipa alla serie TV Smallville nel ruolo di Tess Mercer dal 2008 al 2011.\nHa due fratelli pi\u00f9 grandi, entrambi attori: Crispin e Clark. Con quest'ultimo, Cassidy e Andy Mitton hanno fondato una band, \"The Real D'Coy\", dove l'attrice canta e suona il piano.\nCassidy Freeman \u00e8 impegnata nella lotta per la difesa dell'ambiente ed \u00e8 membro attivo di \"Heal The Bay\", un'associazione che lavora per mantenere pulite le acque costiere. Insegna e fa da tutor ai bambini non privilegiati di Santa Monica, come parte del progetto \"Virginia Avenue Project\".\nDoppiatrici italiane.\nNelle versioni in italiano dei suoi film, Cassidy Freeman \u00e8 stata doppiata da:"}
{"id": "2126340", "revid": "287204", "url": "https://it.wikipedia.org/wiki?curid=2126340", "title": "Streptomicina", "text": "La streptomicina \u00e8 un antibiotico batteriostatico a dosi terapeutiche, a dosi superiori diventa battericida, il primo ad essere scoperto di una famiglia chiamata amminoglicosidi, uno dei primi rimedi contro la tubercolosi. Viene ottenuto dagli attinobatteri. Questo farmaco non pu\u00f2 essere somministrato oralmente, ma tramite regolari iniezioni intramuscolari; un suo effetto collaterale \u00e8 l'ototossicit\u00e0, che pu\u00f2 portare a una temporanea perdita dell'udito.\nStoria.\nLa streptomicina fu isolata inizialmente nel 1943, da Albert Schatz, nel laboratorio di Selman Abraham Waksman alla \"Rutgers University\". Waksman e i suoi colleghi scoprirono diversi antibiotici, inclusi l'actinomicina, la clavacina, la streptotricina, la griseina, la neomicina, la fradicina, la candicina e la candidina. Di questi, la streptomicina e la neomicina furono quelli che andarono incontro a pi\u00f9 estesi usi nel trattamento di numerose infezioni; come gi\u00e0 detto, la streptomicina fu uno dei primi a essere usati contro la tubercolosi.\nMeccanismo di azione.\nLa streptomicina \u00e8 un inibitore della sintesi proteica. Si lega all'rRNA 16S della subunit\u00e0 30S e impedendole di interagire col formil-metionil-tRNA (il che dovrebbe essere il primo passo della sintesi proteica, essendo la formil-metionina l'unico amminoacido in grado di iniziare il processo di sintesi). Questo porta a errori di lettura, inibizione della sintesi proteica e infine morte del batterio attraverso meccanismi non ancora del tutto chiariti. Il legame della molecola alla subunit\u00e0 30S potrebbe interferire con l'associazione della subunit\u00e0 50S al filamento mRNA. Il complesso ribosoma-mRNA ne risulterebbe cos\u00ec destabilizzato, porterebbe a mutazioni frameshift e sintesi proteica difettosa, portando alla morte la cellula. Le differenze esistenti fra i ribosomi umani e quelli batterici permette al farmaco di aggredire solo i secondi, risultando poco tossico per l'uomo. La streptomicina \u00e8 efficace contro batteri sia Gram positivi che Gram negativi ed \u00e8 quindi un utile antibiotico ad ampio spettro.\nUsi clinici.\nPatologie.\nAnche se la streptomicina viene solitamente somministrata tramite iniezioni intramuscolari (in molti paesi \u00e8 l'unico suo uso lecito), pu\u00f2 essere somministrata con iniezioni endovenose.\nFitoiatria.\nLa streptomicina \u00e8 anche usata come anticrittogamico, per combattere patologie batteriche a carico di alberi da frutto e altre coltivazioni. In particolare \u00e8 usata nel trattamento delle infezioni del pero causate da Erwinia amylovora. Come in campo medico, un suo uso intensivo pu\u00f2 essere associato a fenomeni di resistenza al farmaco."}
{"id": "2126347", "revid": "287204", "url": "https://it.wikipedia.org/wiki?curid=2126347", "title": "Proton KR5", "text": "Proton KR5 \u00e8 la moto-prototipo sviluppata dal team KR di Kenny Roberts con l'ausilio dei finanziamenti della casa automobilistica malese Proton e con cui ha disputato le gare del motomondiale dal 2003 fino al 2005 in MotoGp.\nIl contesto.\nLa moto venne presentata al termine del 2002 quale sostituta della vecchia tricilindica KR V3 che aveva gareggiato nella Classe 500 e anche nella prima annata della nuova classe MotoGP; era caratterizzata da un motore pentacilindrico con disposizione a V, da cui il suo nome.\nProgettata e costruita a Banbury in Gran Bretagna, come il modello che l'aveva preceduta aveva cercato di attingere alle tecnologie della Formula 1 e all'inizio del 2003 venne anche ingaggiato, quale responsabile tecnico, l'ingegner John Barnard, progettista di varie vetture di Formula 1 di successo.\nNon riusc\u00ec peraltro ad essere approntata in tempo per le prime gare della stagione 2003, fatto per cui i due piloti designati, Nobuatsu Aoki e Jeremy McWilliams, dovettero utilizzare il vecchio modello nei primi quattro gran premi; il suo debutto in gara avvenne in occasione del GP d'Italia, concluso con il ritiro di ambedue i piloti. Anche per il resto della stagione non registr\u00f2 alcun risultato di rilievo.\nLa stessa cosa avvenne anche nel motomondiale 2004, quando, condotta in gara da Aoki affiancato da Kurtis Roberts e James Haydon non riusc\u00ec mai ad andare al di l\u00e0 di un dodicesimo posto.\nPer il 2005 la moto fu equipaggiata con un motore KTM, in questo caso da soli 4 cilindri, ma la collaborazione con la casa motociclistica austriaca si interruppe durante l'estate, impedendo al team di competere nelle ultime prove dell'anno. In tutta la stagione riusc\u00ec ad ottenere solo un punto in classifica mondiale.\nVenne sostituita per il campionato successivo dalla nuova KR211V costruita dal team in seguito al nuovo accordo firmato con la Honda."}
{"id": "2126348", "revid": "339392", "url": "https://it.wikipedia.org/wiki?curid=2126348", "title": "Proton KR V5", "text": ""}
{"id": "2126349", "revid": "254401", "url": "https://it.wikipedia.org/wiki?curid=2126349", "title": "Palazzo Cipriano Pallavicini", "text": "Il palazzo Cipriano Pallavicini \u00e8 un edificio sito nel centro storico di Genova in piazza Fossatello al civico 2, che fa parte dei 42 palazzi inseriti nel sito denominato Le Strade Nuove e il Sistema dei Palazzi dei Rolli di Genova entrato a far parte, dal 13 luglio del 2006, del Patrimonio dell'umanit\u00e0 dell'UNESCO.\nStoria e descrizione.\nNella sede dell'edificio attuale era stata edificata, a partire dal XV secolo, una costruzione ad uso residenziale composta, secondo la tradizione medievale, da due edifici affiancati con sottostanti cisterne per l'acqua e botteghe. L'edificio si trovava in corrispondenza ad un crocevia che nel 1539 si desidera trasformare in una piazza demolendo le casupole circostanti, in quell'epoca Cipriano Pallavicini, (eletto nel 1567 arcivescovo di Genova) coi fratelli Antoniotto e Gerolamo, affida a un autore rimasto anonimo il disegno di una nuova facciata con un prospetto pi\u00f9 moderno e dal disegno simile alle opere del Bramante.\nNel 1571 il palazzo viene venduto ad Antonio Brignole ma nel 1584 ritorna di propriet\u00e0 della famiglia Pallavicino nella persona di Francesco Pallavicini, titolare della prima iscrizione ai rolli risalente al 1599, l'edificio rimane anche nel rollo successivo dell'anno 1614.\nNei secoli successivi si ha il passaggio di propriet\u00e0 ai Grillo (1713), ai Saporiti (1718) e, infine, nel 1840 al ticinese Federico Rayper, fornitore della Marina del Regno di Sardegna e padre del pittore Ernesto Rayper che chiede il permesso di elevare l'edificio di due piani e di effettuare un'invasva ristrutturazione generale durante la quale viene svuotato quasi tutto l'involucro, ne risulta un edificio suddiviso ad appartamenti, con una decorazione di moda neoclassica.\nDel primo impianto abitativo rimangono il grande portale dei Carlone, conservato da oltre un secolo al Victoria and Albert Museum di Londra e le incisioni rubensiane."}
{"id": "2126352", "revid": "1494169", "url": "https://it.wikipedia.org/wiki?curid=2126352", "title": "Simo (disambigua)", "text": " "}
{"id": "2126354", "revid": "80598", "url": "https://it.wikipedia.org/wiki?curid=2126354", "title": "Mammamia!", "text": "Mammamia! \u00e8 una serie televisiva italiana andata in onda tra il 2003 e il 2004, scritta e diretta da Maurizio Nichetti e Nello Correale.\nLa serie si snoda in trenta episodi di otto minuti ciascuno, e senza dialoghi. La protagonista \u00e8 Angela Finocchiaro, che interpreta la parte di una madre alle prese con i problemi di vita quotidiana dei propri figli di 4, 7 e 13 anni."}
{"id": "2126369", "revid": "599013", "url": "https://it.wikipedia.org/wiki?curid=2126369", "title": "Istituto vescovile Gregorio Barbarigo", "text": "L'Istituto vescovile Gregorio Barbarigo o Collegio vescovile Barbarigo \u00e8 una scuola cattolica che opera sin dal 1919 nella citt\u00e0 di Padova. \nPrende il nome dal vescovo di Padova, san Gregorio Barbarigo. La scuola \u00e8 paritaria e comprende scuole medie inferiori e scuole medie superiori con i seguenti indirizzi: liceo classico, liceo scientifico, liceo scientifico scienze applicate e ragioneria. Ospita la pi\u00f9 grande scuola d'arpe italiana, l'\u201cEnsemble Floriana\u201d. L'Istituto Barbarigo dipende dalla diocesi di Padova ed \u00e8 rettore don Cesare Contarini.\nLa sede.\nIl Collegio vescovile Barbarigo \u00e8 ospitato a Padova in via dei Rogati, n\u00b0 17 presso il palazzo Genova che costituisce un'opera interessante e rappresentativa del rinascimento a Padova.\nL'edificio si innalza arretrato rispetto al profilo stradale e dal punto di vista formale vi si nota un'accentuazione del motivo geometrico. Nella facciata, il portale d'ingresso, gli stipiti e le colonne delle bifore e della trifora sono in trachite grigia, il rivestimento a losanghe del piano terra e la bugnatura del primo piano sono in pietra d'Asiago di colore bianca e rosa. Il predominio del materiale trachitico suggerisce un carattere massivo, semplice ma nello stesso tempo solenne dell'architettura. La facciata \u00e8 rimasta intatta nel corso di cinque secoli grazie alla resistenza dei materiali con la quale fu costruita.\nSopra il portone di ingresso si legge una scritta in latino a caratteri romani che d\u00e0 il benvenuto a coloro che entrano: \"Bonis Omnibus Pandana\" che tradotto significa: \u201caperta a tutti i buoni\u201d. \nDal portone, attraversato l'atrio, si giunge allo scalone d'onore, ornato da un parapetto a colonnine di pietra bianca e da un pergolo a due fornici che mettono in vista due grandi tele centinate, una con l'effigie di Sant'Andrea attribuita al Magonza (sec.XVII) e l'altra con la scena dell'incoronazione della Beata Vergine nell'empireo e l'estasi di San Giovanni Evangelista, attribuita al Minorello (sec.XVII). \nIl salone del piano nobile ha il pavimento in terrazzo veneziano ed il soffitto a travi dipinti. Nei quattro angoli si aprono quattro solenni portali in pietra con ante in legno massiccio e sul fronte nord un affresco rappresenta uno scalone che in prospettiva crea l'illusione di un prolungamento della sala. Ne fa da corona il giardino racchiuso dal quadriportico a colonne di pietra nel lato sud e in mattoni negli altri tre lati. Al centro vi \u00e8 una fontana ombreggiata da otto palme giganti e aiuole verdi con alberi di melograni, olivi, ibiscus, arancini sardi, nespole giapponesi, oleandri.\nStoria.\nNel 1919 con decreto ufficiale del vescovo di Padova, nacque l'odierno Collegio vescovile Barbarigo e ne divenne primo Rettore don Giovanni Brunello che era stato per diversi anni insegnante di Lettere nel Ginnasio del Collegio di Thiene. Il Vescovo di Padova, Luigi Pellizzo, decise di intitolare il nuovo collegio a San Gregorio Barbarigo (1625-1697) in quanto rappresenta per la citt\u00e0 di Padova un personaggio illustre, un vescovo lungimirante e illuminato che seppe coniugare scienza e fede, teologia e carit\u00e0 con idee innovative, un rigore morale e una condotta esemplare.\nIl primo Rettore dell'Istituto Barbarigo, ebbe come priorit\u00e0 quella di procurare degli spazi per la scuola. Dissodate e spianate con l'aiuto degli stessi alunni le erbacce del Seminario e demolite tutte le umili abitazioni di propriet\u00e0 del Seminario che correvano lungo via dei Rogati, al loro posto vennero costruiti una serie di edifici razionalmente disposti anche in funzione di futuri ampliamenti e sviluppi. Il primo Rettore fece innalzare cos\u00ec il refettorio, e fece costruire gli alloggi per i professori. \nDon Brunello mor\u00ec nel 1928 e gli successe mons. Brotto. Durante il suo rettorato, nel periodo del regime fascista, arriv\u00f2 la parificazione del Liceo-Ginnasio con Regio Decreto Ministeriale del 7 agosto 1939 portando a piena consonanza i programmi e le richieste educative con le direttive statali.\nAllo scoppio della seconda guerra mondiale il \u201cBarbarigo\u201d visse in prima linea le tragiche vicende belliche divenendo uno dei protagonisti pi\u00f9 importanti della citt\u00e0 di Padova. L'Istituto divenne quasi un tempio extraterritoriale per molti perseguitati, il portone di via Rogati si apriva silenziosamente per quanti, violentati nel corpo e nello spirito, chiedevano aiuto al di l\u00e0 delle idee professate. L'anno scolastico 1944 -45 \u00e8 stato il pi\u00f9 triste e movimentato della storia del Collegio. Allarmi, bombardamenti, mitragliamenti, corse di giorno, fughe di notte, lotta clandestina basata su lavoro silenzioso ed audace, arresti, sospetti, timori e minacce. Gli allarmi influirono enormemente sulla scuola; assenze frequenti, irregolarit\u00e0 di lezioni, impreparazioni pi\u00f9 o meno giustificate. I ritorni a casa dei convittori si diradarono sempre pi\u00f9 e la preoccupazione per i familiari si trasformava sempre pi\u00f9 in angoscia. Nel periodo della Resistenza, il Collegio divenne anche centrale cospirativa, magazzino di esplosivi, sede del comando militare provinciale, centro di informazioni e di staffette, vantando anche pagine di lotta, di eroismo e di lutti. Nei primi di gennaio il prof. Apolloni venne imprigionato a Palazzo Giusti, don Francesco era ricercato, don Pietro gi\u00e0 languiva in Casa di Pena, don Giovanni Nervo, tipografo improvvisato ma esperto di foglietti clandestini era segregato nella sua stanza ridotta a tipografia. Un grave colpo per mons. Brotto fu quando gli portarono la tragica notizia di alcuni giovani ufficiali del Regio Esercito Italiano, ex allievi del Barbarigo i quali non avendo aderito alla Repubblica Sociale Italiana di Mussolini, erano stati vilmente fucilati. Verso la fine dell'aprile del 1945, alla vigilia dell'insurrezione, una quindicina di partigiani, usciti dalle celle di palazzo Giusti, furono i primi graditi ospiti dell'Istituto Barbarigo. Con il 1\u00ba maggio cominci\u00f2 a funzionare il \u201cCentro Assistenza\u201d, \u201cComando di Tappa\u201d e smistamento della regione Veneto per gli ex-prigionieri e reduci dalla Germania. A disposizione degli assistiti fu messo tutto il complesso consistente in: aule, dormitori, refettorio, palestra, chiesa, cucine e tutto in giro al cortile sotto i portici furono sistemati mucchi di paglia. Nel mese di maggio del 1945, il Barbarigo ospit\u00f2 14.437 ex internati, giovani di tutte le et\u00e0 che soggiornarono all'Istituto per cinque mesi durante i quali, il Collegio, fece trovare loro cibo, abiti ed indirizzandoli poi ai rispettivi luoghi di origine.\nA mons. Brotto successe mons. Zannoni. Nel mese di maggio del 1953 giunse il riconoscimento legale dell'Istituto Tecnico Commerciale (Ragioneria) e coron\u00f2 felicemente il sogno e le aspirazioni di alunni e famiglie mentre il Liceo Scientifico fece la sua comparsa nel \u201cBarbarigo\u201d solamente nell'ottobre del 1963.\nNel 1967 don Mario Mortin venne nominato nuovo Rettore del Collegio, col difficile compito di succedere a mons. Zannoni, uomo dalla ricchissima personalit\u00e0, e molto attivo in Italia nella difesa della scelta della scuola cattolica. In questo periodo fu tra gli allievi dell'istituto Ezechiele Ramin, successivamente divenuto un missionario comboniano, che sub\u00ec martirio in Brasile nel 1985.\nL'anno scolastico 1969-70 vide l'introduzione nella Scuola Media di un originale esperimento di Educazione Musicale condotto da don Floriano Riondato che ha saputo galvanizzare la passione degli allievi verso lo studio degli strumenti musicali. \nNovit\u00e0 ancor pi\u00f9 rilevante fu l'inserimento delle ragazze nel Collegio Barbarigo che inizi\u00f2 timidamente nel 1972, ma che crebbe tumultuosamente in seguito fino a superare in certe classi il numero di maschi e dimostr\u00f2 quanto tale decisione fosse pedagogicamente opportuna e corrispondesse alle esigenze delle famiglie e al desiderio delle ragazze di trovare in Diocesi una scuola cattolica aperta anche per loro in settori che non fossero solamente le Magistrali ed il Liceo Linguistico.\nNell'anno scolastico 1973-74 vennero introdotte nelle classi superiori dell'Istituto Barbarigo le lezioni di educazione sessuale e con l'anno scolastico 1975-76 si apr\u00ec pure l'Istituto Tecnico per Geometri. \nNel'agosto del 1987 il Vescovo di Padova, accogliendo le dimissioni del Rettore Mortin, nomin\u00f2 quale suo successore don Francesco Cesaro. Durante il suo rettorato, nel 1992, nacque la Scuola d'Arpa, fiore all'occhiello del Gruppo Musicale di don Floriano. La prima insegnante fu la professoressa Giuliana Bressan. Oggi la Scuola d'Arpa (pi\u00f9 grande d'Italia) \u00e8 diretta dalla professoressa Maria Chiara Bassi, conta 24 alunne e possiede 14 arpe celtiche e classiche.\nNel 1997 fu nominato nuovo Rettore dell'Istituto Barbarigo don Giancarlo Battistuzzi che diede attuazione agli importanti progetti europei Socrates-Comenius. Comenius, che fa parte del programma Socrates, riguard\u00f2 direttamente il \u201cBarbarigo\u201d. Gli studenti di sei scuole europee svilupparono in lingua inglese e/o tedesca, un tema all'interno dei titoli prescelti e dopo essersi scambiati i risultati con le scuole partner si effettuarono delle visite alle scuole promuovendo cos\u00ec scambi tra studenti. I progetti Comenius si sono rivelati delle proposte di alto valore culturale. Esempio fu la settimana galileiana, svoltasi nell'Istituto, durante la quale un gruppo di 40 studenti di 18 anni, di quattro nazioni diverse, hanno studiato la figura dello scienziato pisano, mettendo a confronto le diverse scuole di pensiero e di tradizioni culturali.\nEvento degno di nota per l'Istituto Barbarigo, \u00e8 stata la consegna di un \u201cformale\u201d o \u201cfermaglio da piviale\u201d direttamente nelle mani di Benedetto XVI, il 14 marzo 2006, durante l'udienza generale del mercoled\u00ec in Vaticano. Il fermaglio da piviale era stato realizzato da un alunno durante le ore di lezione di Arte Cristiana.\nDal settembre 2009 il Rettore dell'Istituto \u00e8 don Cesare Contarini, ex direttore della \"Difesa del Popolo\", settimanale diocesano."}
{"id": "2126378", "revid": "73843", "url": "https://it.wikipedia.org/wiki?curid=2126378", "title": "Monte Lovello", "text": "Il Monte Lovello (\"Gro\u00dfer L\u00f6ffler\" in tedesco - 3.376 ) \u00e8 una montagna delle Alpi dei Tauri occidentali (sottosezione Alpi della Zillertal). Si trova lungo la linea di confine tra l'Italia (Regione Trentino-Alto Adige) e l'Austria (Tirolo).\nDal versante italiano domina la Valle Aurina, da quello austriaco la Zillertal.\nToponimo.\nIl nome tradizionale della montagna \u00e8 attestato nel 1840 come \"L\u00f6ffelspitze\" e si riferisce al \"L\u00f6ffelkar\", uno strato ghiaioso ai piedi della montagna. Il nome italiano, creato da Ettore Tolomei, \u00e8 un adattamento fonetico, mentre letteralmente chiamasi il \"monte cucchiaio\" (\"L\u00f6ffel\" in tedesco)."}
{"id": "2126380", "revid": "1318658", "url": "https://it.wikipedia.org/wiki?curid=2126380", "title": "Palazzo Gerolamo Grimaldi", "text": "Il palazzo Gerolamo Grimaldi - conosciuto anche come palazzo della Meridiana - \u00e8 un edificio sito in salita di San Francesco al civico 4 nel centro storico di Genova, inserito il 13 luglio del 2006 nella lista tra i quarantadue palazzi iscritti ai Rolli di Genova divenuti in tale data Patrimonio dell'umanit\u00e0 dall'UNESCO.\nStoria e descrizione.\nFu fatto costruire tra il 1536 e il 1544 dal banchiere genovese Gerolamo Grimaldi Oliva, arricchitosi in Portogallo e Spagna dove gestiva la riscossione delle tasse a Cordoba e Granada. All'epoca della costruzione sorgeva in una zona poco urbanizzata e di notevole pendenza, con accesso e fronte principale sulla salita di San Francesco di Castelletto, oltre a due prospetti laterali affacciati su giardini a monte e a valle, molto lodati dall'architetto Joseph F\u00fcrttenbach. Gli affreschi della facciata nord, ancora visibili, raffiguranti le \"Fatiche di Ercole\" sono stati attribuiti ad Aurelio Busso.\nLa decorazione ad affresco di numerose sale interne, ad opera di Luca Cambiaso, Giovanni Battista Castello, Lazzaro Calvi e altri fu avviata tra il 1556 e il 1566 sotto la committenza del figlio di Gerolamo, Giovanni Battista Grimaldi, proprietario della celebre villa Grimaldi detta La Fortezza a Sampierdarena. \nL'edificio cinquecentesco, dal duplice carattere di palazzo di citt\u00e0 decentrato e di residenza di villa suburbana custodisce nella sua straordinaria ambiguit\u00e0 la genesi segreta di un rinnovamento architettonico che pochi hanno finora denunciato con chiarezza nelle sue ascendenze.\nLa facciata settecentesca su Strada Nuovissima.\nL'apertura di Strada Nuovissima (1778-1786, oggi via Cairoli) vi imporr\u00e0 lo sbancamento del giardino inferiore e il rifacimento della facciata sud, con l'aggiunta ad opera di Giacomo Brusco di un avancorpo coperto sormontato da un terrazzo e di una meridiana dipinta sulla facciata, alla quale si deve l'attuale denominazione di \"Palazzo della Meridiana\". Della originale facciata cinquecentesca resta testimonianza nell'edizione rubensiana dei \"Palazzi di Genova\" (1652). Nel caso del palazzo della meridiana Rubens decide di raffigurare infatti la facciata sul giardino, invece della facciata principale, come avviene per gli altri palazzi illustrati, in quanto il prospetto sulla salita di San Francesco \u00e8 irregolare a motivo della pendenza del terreno. Anche questo prospetto \u00e8 variato rispetto all'originale cinquecentesco, che all\u2019altezza del balcone in marmo al piano nobile aveva al centro una profonda rientranza in corrispondenza del cortile aperto sottostante. L\u2019aspetto odierno risale al 1697, quando fu tamponata la loggia centrale coperto il primo cortile trasformato in atrio chiuso.\nComplessivamente, il palazzo odierno \u00e8 molto diverso dall'originale, che comprendeva 2 cortili interni loggiati ed era circondato da giardini, caratterizzato dall\u2019alternanza di spazi aperti e spazi coperti: dal portico d\u2019ingresso un cannocchiale visivo inquadrava il piccolo giardino a ponente con un grande ninfeo, giochi d\u2019acqua e automi attraverso un alternarsi di spazi appena interrotti dai giochi prospettici dei colonnati.\nIl restauro del Copped\u00e8.\nDopo tre secoli di appartenenza alla famiglia Grimaldi Oliva, nel 1835 Gio Agostino vendette il palazzo a Paolo Sebastiano Odero. All'inizio del XX secolo, Evan Mackenzie, rappresentante a Genova dei Lloyd\u2019s di Londra, incaric\u00f2 l'architetto fiorentino Gino Copped\u00e8 di adeguare il palazzo a sede di uffici. In questa occasione, oltre a nuove costruzioni nell'area del giardino posteriore, si copr\u00ec il cortile con un lucernario a vetri colorati, al cui centro campeggiano i simboli delle citt\u00e0 di Roma, Venezia e Torino, e si realizzarono le decorazioni a tempera delle voltine e di diverse sale ad opera del pittore pugliese Nicola Mascialino, d'impronta neorinascimentale, che intervenne anche pesantemente nella decorazione interna di sale dove sono gli affreschi di Luca Cambiaso (\"Ulisse che saetta i Proci\", \"Episodi dell'Odissea\", \"Satiro sbeffeggiato da Amore\") e di Lazzaro Calvi (\"Apollo sul carro\"). \nQuando, nel maggio del 1915, l'Italia entr\u00f2 in guerra, la famiglia Mackenzie mise a disposizione alcuni ambienti del palazzo della Meridiana perch\u00e9 venissero trasformati in ospedale per gli ufficiali italiani.\nNell'ultimo secolo \u00e8 stato pi\u00f9 volte adibito a edificio pubblico con conseguenti tramezzature e rifacimenti."}
{"id": "2126381", "revid": "125856854", "url": "https://it.wikipedia.org/wiki?curid=2126381", "title": "Splendor", "text": "Splendor \u00e8 un film del 1989 scritto e diretto da Ettore Scola, con Marcello Mastroianni e Massimo Troisi.\n\u00c8 stato presentato in concorso al 42\u00ba Festival di Cannes.\nTrama.\nJordan \u00e8 un vecchio appassionato del grande schermo nonch\u00e9 proprietario di una sala cinematografica, lo \"Splendor\" ad Arpino, nel Basso Lazio. Sin da bambino egli accompagnava suo padre ed il suo cinematografo itinerante in giro per l'Italia durante la dittatura. Il film esprime un sentimento di nostalgia per i film del passato e per una stagione ormai conclusasi, di cui \u00e8 metafora la chiusura della sala, alla quale Jordan \u00e8 costretto per mancanza di guadagni.\nCitazioni.\nIl film si apre con un primo piano della locandina di \"Notte italiana\" di Carlo Mazzacurati, omaggio al film del regista padovano, il cui protagonista \u00e8 Marco Messeri, amico di Massimo Troisi."}
{"id": "2126382", "revid": "396099", "url": "https://it.wikipedia.org/wiki?curid=2126382", "title": "Foronomia", "text": "La foronomia \u00e8 la branca dell'idrodinamica che studia l'efflusso dei liquidi da aperture chiamate bocche o luci, ad esempio l'apertura laterale in un serbatoio.\nL'obiettivo della foronomia \u00e8 la stima della portata smaltita dalla luce, il cui valore \u00e8 soggetto alle perdite di carico che si manifestano in prossimit\u00e0 della luce; si \u00e8 perci\u00f2 nel caso in cui la legge di Torricelli non \u00e8 valida, in quanto il foro non \u00e8 di dimensioni trascurabili rispetto a quelle del serbatoio stesso.\nClassificazioni delle luci.\nLuci a battente.\nLe luci sono dette \"a battente\" se il livello del pelo libero del liquido a monte della luce \u00e8 pi\u00f9 alto di ogni punto del contorno della luce, essendo il \"battente\" la differenza di quota tra il punto pi\u00f9 alto della luce e il pelo libero a monte. Il carico idraulico sulla luce a battente \u00e8 la differenza di quota tra il centro della luce e il pelo libero a monte della luce stessa.\nLuci a stramazzo.\nSi definisce luce \"a stramazzo\" (o semplicemente \"stramazzo\") una luce in cui solo la parte inferiore del suo contorno \u00e8 soggiacente al pelo libero e quindi bagnata dal liquido effluente. Il carico idraulico per uno stramazzo \u00e8 dato dalla differenza di quota tra il punto pi\u00f9 basso del contorno della luce e il livello del pelo libero a monte della luce stessa.\nLuci libere e luci rigurgitate.\nLe luci sono dette \"libere\" oppure \"rigurgitate\" a seconda che il livello del liquido a valle della luce influenzi o non influenzi la luce, rispettivamente.\nContrazione della vena fluida.\nConsideriamo un serbatoio in cui sia presente un foro sulla superficie laterale. Sperimentalmente si pu\u00f2 verificare che la sezione del getto liquido uscente dal foro \u00e8 minore della sezione del foro: questo fenomeno \u00e8 chiamato \"contrazione della vena fluida\" e la vena \u00e8 detta \"contratta\" (o in latino \"vena contracta\").\nLa contrazione della vena fluida \u00e8 graduale, e da una certa distanza dal foro non si ha pi\u00f9 contrazione: .\nSi definisce coefficiente di contrazione formula_1 il rapporto adimensionale tra la sezione della vena contratta formula_2 e la sezione del foro formula_3:\nNel caso di foro di dimensioni piccole rispetto al serbatoio e bordo tagliato a 90\u00b0 (cio\u00e8 non smussato), Kirchhoff ha ricavato nel 1869 un valore del coefficiente di contrazione pari a 0,611.\nSfruttando l'equazione di Bernoulli, la velocit\u00e0 di efflusso da una bocca a battente \u00e8 ricavabile dall'espressione:\nin cui \"h\" \u00e8 il carico idraulico, \"g\" \u00e8 la costante di accelerazione di gravit\u00e0 (formula_6 m/s2) e \"m\" \u00e8 un coefficiente correttivo che \u00e8 associato al fenomeno della contrazione della vena liquida.\nDalla conoscenza della velocit\u00e0 di efflusso possiamo quindi ricavare la portata smaltita dall'espressione:"}
{"id": "2126386", "revid": "1543377", "url": "https://it.wikipedia.org/wiki?curid=2126386", "title": "Cercocebus torquatus", "text": "Il cercocebo dal collare (\"Cercocebus torquatus\"), noto anche come cercocebo dal cappuccio rosso o cercocebo dal collare bianco (quest'ultimo nome pu\u00f2 portare ad una facile confusione con \"Cercocebus atys lunulatus\"), \u00e8 una specie di primate della famiglia Cercopithecidae, delle scimmie del Vecchio Mondo. Originariamente, si credeva che il cercocebo moro fosse una sottospecie di questa specie. Tuttavia, successive analisi dimostrarono che il cercocebo dal collare \u00e8 monotipico.\nDescrizione.\nIl cercocebo dal collare presenta una pelliccia grigia che ricopre tutta la parte dorsale del suo corpo; tuttavia. i suoi nomi comuni si riferiscono alla colorazione della testa, del collo e del ventre. La prominente colorazione della parte superiore della testa, che forma un \"berretto\" rosso-castagno, gli conferisce il nome \"cappuccio rosso\", mentre il pelo bianco che gli cinge il collo ed il ventre gli conferiscono i nomi comuni \"dal collare\" e \"dal collare bianco\". Il muso, la faccia e le orecchie sono nere, mentre le palpebre sono curiosamente bianche, motivo per cui alcuni la chiamano \"scimmia a quattro occhi\". La coda da sola supera la lunghezza del corpo dell'animale ed \u00e8 di colore grigio scuro con la punta bianca. La coda viene spesso tenuta sollevata sopra la testa per comunicare con i propri simili. L'animale possiede molari lunghi e incisivi molto grandi.\nLa massa corporea media per gli individui in cattivit\u00e0 varia da 9 a 10 kg (da 20 a 22 libbre) per i maschi e da 7,5 a 8,6 kg (da 17 a 19 libbre) per le femmine. La lunghezza corporea (esclusa la coda) dell'animale \u00e8 di circa 47\u201367 centimetri (19\u201326 pollici) nei maschi, e 45\u201360 centimetri (18\u201324 pollici) nelle femmine. La coda ha approssimativamente la stessa lunghezza.\nDistribuzione e habitat.\nIl cercocebo dal collare \u00e8 diffuso dell'Africa centrale, dalla Nigeria occidentale, a est e sud fino al Camerun, e in tutta la Guinea Equatoriale e il Gabon, e sul confine Gabon-Congo della costa atlantica. L'habitat principale di questi primati sono le foreste pluviali tropicali, dalle foreste costiere, alle paludi, mangrovie, e foreste di pianura, in particolare le zone in prossimit\u00e0 dei corsi d'acqua che sono inondate stagionalmente.\nBiologia.\nIl cercocebo dal collare vive in grandi gruppi di 10-35 individui, che possono includere diversi maschi. La comunicazione vocale avviene sotto forma di schiamazzi e latrati, e viene utilizzata per mantenere il gruppo in contatto e segnalare la sua posizione ad altri gruppi. Si tratta di un animale diurno, che passa il tempo sia a terra sia sugli alberi. I cercocebi sono primati perlopi\u00f9 terrestri che si muovono a terra camminando sulle quattro zampe. La notte dormono sugli alberi. La durata media della vita di questi animali \u00e8 stata stimata a 25-30, mentre in cattivit\u00e0 questa specie \u00e8 molto pi\u00f9 longeva, raggiungendo anche i 26 anni per i maschi e 30 per le femmine. I principali predatori di questi animali sono leopardi, aquile e grandi serpenti. L'aquila coronata si nutre di una gran variet\u00e0 di scimmie, tra cui il cercocebo dal collare. Persino i gruppi di scimpanz\u00e9 rappresentano una minaccia predatoria per questi animali.\nDieta.\nIl cercocebo dal collare \u00e8 primariamente frugivoro. La ricerca del cibo avviene e la consumazione avvengono principalmente al suolo o sugli strati pi\u00f9 bassi degli alberi. La sua dieta si basa principalmente su frutti e semi, ma pu\u00f2 integrare nella sua dieta anche foglie, fiori, invertebrati, funghi, sterco e gomma. Diversi frutti e noci di cui si nutrono hanno una scorza dura ma grazie alle loro potenti fauci e grossi incisivi questi animali sono in grado di aprirli con relativa facilit\u00e0. Diversi cercocebi cambiano il loro comportamento in base alla disponibilit\u00e0 di cibo nel loro territorio. Alcuni gruppi di cercocebo dal collare del Camerun cambiano il loro territorio in base alla fruttificazione di alcuni alberi.\nRiproduzione.\nQuesto primate non ha una stagione riproduttiva definita, sebbene i concepimenti, in tutte le fasce d'et\u00e0, si verificano pi\u00f9 frequentemente da ottobre a marzo. Le femmine mostrano i primi segni di maturit\u00e0 sessuale con i primi gonfiori sessuali ad una media di 3 anni, e concepiscono circa un anno dopo, partorendo in media ad un'et\u00e0 di 4,7 anni. Quest'anno di sterilit\u00e0 adolescenziale \u00e8 simile a ci\u00f2 che avviene in altre specie di primati. I maschi raggiungono la maturit\u00e0 sessuale tra i cinque e i sette anni. Il periodo medio di gestazione \u00e8 di 170 giorni al termine del quale nasce un singolo cucciolo.\nConservazione.\nIl cercocebo dal collare \u00e8 elencato come specie in Pericolo nella Lista Rossa IUCN a causa della perdita dell'habitat e della caccia per la carne. \u00c8 anche elencato nell'Appendice II della CITES e nella Classe B della \"Convenzione africana sulla conservazione della natura e delle risorse naturali\".\nMinacce.\nNel 2006, \u00e8 stato stimato che ogni anno circa 3.000 cercocebi dal collare vengono cacciati nelle foreste costiere di Cross-Sanaga-Bioko per il commercio di selvaggina per il mercato della \"bushmeat\"."}
{"id": "2126389", "revid": "767487", "url": "https://it.wikipedia.org/wiki?curid=2126389", "title": "Smilide", "text": "Fa parte degli scultori, datati generalmente al VI secolo a.C., che la tradizione letteraria ha tramandato come allievi di Dedalo e la cui esistenza risulta allo stesso modo parzialmente avvolta nel mito. Pausania il Periegeta lo ricorda come nato a Egina e figlio di Euclide, autore della statua di culto in legno scolpita per l'Heraion di Samo (Paus., VII, 4.4) e delle statue delle Stagioni per il tempio di Era a Olimpia (Paus., V, 17.1). L'attribuzione della statua di culto per Samo si ritrova anche in Clemente Alessandrino (\"Protrettico\", 4), mentre Callimaco la attribuisce ad uno scultore di nome Skelmis. La confusione viene talvolta spiegata con la sovrapposizione di due soprannomi dotati di uno stesso significato, ossia \"cesello\", in lingua rispettivamente greca e tracia."}
{"id": "2126392", "revid": "24443", "url": "https://it.wikipedia.org/wiki?curid=2126392", "title": "Gro\u00dfer L\u00f6ffler", "text": ""}
{"id": "2126393", "revid": "104265", "url": "https://it.wikipedia.org/wiki?curid=2126393", "title": "Harold van der Heijden", "text": "\u00c8 noto soprattutto come autore di un database contenente oltre 73.000 studi di scacchi, considerato il pi\u00f9 completo a livello mondiale e usato come riferimento dai giudici della PCCC (\"Permanent Commission for Chess Composition\", organismo della FIDE per la composizione di studi e problemi di scacchi) per fare un primo vaglio dei lavori presentati nei concorsi.\nNel 2001 la PCCC gli ha riconosciuto il titolo di Giudice Internazionale per la composizione di studi. Ha composto e pubblicato egli stesso oltre 100 studi, vincendo 22 premi, 23 menzioni onorevoli e 13 lodi (Luglio 2008). La PCCC lo ha anche nominato direttore di sezione dell'\"Album FIDE 1998-2000\".\n\u00c8 stato editore dal 1989 della rivista specializzata olandese \"EBUR\", edita dall'associazione di studistica olandese ARVES. Questa rivista si \u00e8 fusa nel 2007 con la famosa rivista di studistica \u00ab\"EG\"\u00bb, fondata dallo studista inglese John Roycroft nel 1965. Dopo la fusione delle due riviste ne ha assunto la direzione, succedendo a John Roycroft."}
{"id": "2126394", "revid": "228587", "url": "https://it.wikipedia.org/wiki?curid=2126394", "title": "Salomone Rossi", "text": ""}
{"id": "2126395", "revid": "199745", "url": "https://it.wikipedia.org/wiki?curid=2126395", "title": "Cinquefoglia fior d'oro", "text": ""}
{"id": "2126404", "revid": "767487", "url": "https://it.wikipedia.org/wiki?curid=2126404", "title": "Un italiano in America", "text": "Un italiano in America \u00e8 un film diretto da Alberto Sordi nel 1967.\nTrama.\nGiuseppe Marossi lavora a un distributore di benzina nella provincia di Viterbo quando riceve la visita di un americano: questi gli rivela che suo padre non \u00e8 morto come Giuseppe credeva, ma da anni vive in America. Potr\u00e0 incontrarlo gratuitamente se accetter\u00e0 di rivederlo in una trasmissione televisiva.\nLando Marossi, fattosi conoscere con il nome di Mandolino, \u00e8 un sedicente business man: uno dei tanti emigrati italiani arrivati in America sicuri di una fortuna imminente. Decide quindi di iniziare suo figlio a questo mondo luccicante fatto di casin\u00f2, alberghi di lusso e pozzi di petrolio.\nPresto Giuseppe si rende conto che suo padre in realt\u00e0 non \u00e8 ricco come vuol far credere, ma ha il vizio del gioco, vive di espedienti e ha approfittato della trasmissione televisiva per racimolare del denaro da restituire ai creditori. Quando il figlio si accorge di ci\u00f2, i due si lasciano nuovamente.\nRimasto senza denaro e cercando di rintracciare suo padre, che nel frattempo si \u00e8 appropriato anche del biglietto aereo di ritorno del figlio, giunge a una tavola calda con pompa di benzina gestita da una ragazza, Evelyn, cognata del padre e una piccola villetta logora adiacente, ancora di propriet\u00e0 del padre, che gliela aveva descritta pomposamente come \"villa sul Mississippi\".\nGiuseppe torna quindi a lavorare alla pompa di benzina, questa volta negli Stati Uniti ed in compagnia di Evelyn.\nColonna sonora.\nLe musiche del film sono composte e dirette da Piero Piccioni. La canzone Walk song \u00e8 cantata da Lydia MacDonald."}
{"id": "2126407", "revid": "287204", "url": "https://it.wikipedia.org/wiki?curid=2126407", "title": "Julian Ochorowicz", "text": "Biografia.\nNato a Radzymin, nel Distretto di Wo\u0142omin, da Julian e Jadwiga Ochorowicz, studi\u00f2 Scienze naturali a Varsavia, dove si era trasferito con la famiglia nel 1871. Complet\u00f2 per\u00f2 gli studi a Lipsia, in Germania, nel 1874, laureandosi con una tesi intitolata \"O warunkach \u015bwiadomo\u015bci\".\nTornato in Polonia, esercit\u00f2 a Varsavia la professione di caporedattore per il \"Niwa\", un quotidiano molto popolare e apprezzato anche dagli intellettuali per lo spazio dedicato alla Letteratura e alle novit\u00e0 scientifiche, alle quali erano sensibili soprattutto i positivisti, influenzati dal francese Auguste Comte. Mediante gli articoli di questo giornale, scopr\u00ec di apprezzare la Filosofia e un grande interesse verso la Psicologia, campo ancora inesplorato e quindi attraente. Erano quelli gli anni degli inizi del grande Sigmund Freud, il padre della psicoanalisi.\nNel 1881 riusc\u00ec a diventare professore di Psicologia e Filosofia naturale a Leopoli (oggi Ucraina) e, accresciuta la propria fama, co-direttore dell'Istituto Generale di Psicologia di Parigi (Institut General Psychologique) nel 1907. Tornato nuovamente a Varsavia, fece pubblicare tutti i suoi articoli sulla pedagogico, alcuni dei quali scritti in lingua francese, in un'unica opera intitolata \"Encyklopedia Wychowawcza\" (\"Enciclopedia dell'Educazione\").\nOchorowicz fu un pioniere della Ricerca empirica (en: Empirical research) in Psicologia, nonch\u00e9 un appassionato di occultismo, spiritualismo, ipnotismo, telepatia: insomma di tutta la parapsicologia in generale. Come lui, altri psicologi cercarono di comprendere questi fenomeni, ad esempio lo statunitense William James, tra l'altro suo contemporaneo. Partecip\u00f2 dunque a numerose sedute spiritiche, assieme alla medium italiana Eusapia Palladino e il celebre scrittore Boles\u0142aw Prus (pseudonimo di Aleksander G\u0142owacki).\nCome filosofo pubblic\u00f2 alcuni trattati tra i quali \"Wst\u0119p i pogl\u0105d og\u00f3lny na filozofi\u0119 pozytywn\u0105\" (\"Un'introduzione alla comprensione della Filosofia positivista\") nel 1872 e \"Jak nale\u017cy bada\u0107 dusz\u0119?\" (\"Come si dovrebbe studiare l'anima?\") nel 1869; come poeta una raccolta intitolata \"Przegl\u0105d Tygodniowy\", firmata con lo pseudonimo Julian Mohort."}
{"id": "2126411", "revid": "320578", "url": "https://it.wikipedia.org/wiki?curid=2126411", "title": "Vasilij Rac", "text": ""}
{"id": "2126415", "revid": "1117982", "url": "https://it.wikipedia.org/wiki?curid=2126415", "title": "Socrate di Argo", "text": "Biografia.\nDi lui non si hanno che scarse e incerte notizie biografiche a volte contraddittorie.\nOpere.\nDelle sue opere (di cui restano 22 frammenti) sono ricordate una \u03c0\u03b5\u03c1\u03b9\u03ae\u03b3\u03b7\u03c3\u03b9\u03c2 \u1f0c\u03c1\u03b3\u03bf\u03c5\u03c2 (\"Periegesi di Argo\") e uno scritto \"A Idoteo\", che trattava di diversi ritauli\u02d0 probabilmente dalla prima opera perviene la nota leggenda della poetessa Telesilla, che doveva essere ricordata da questo periegeta illustrandone la statua eretta dai concittadini ."}
{"id": "2126418", "revid": "1573940", "url": "https://it.wikipedia.org/wiki?curid=2126418", "title": "Santuario di Nostra Signora della Vittoria (Mignanego)", "text": "Il santuario di Nostra Signora della Vittoria \u00e8 un luogo di culto cattolico situato nel comune di Mignanego, in via alla Vittoria 46, nella citt\u00e0 metropolitana di Genova.\nIl santuario sorge sul passo del Pertuso, in posizione dominante sulla Val Polcevera, ad un'altitudine di 650 m, nei pressi del luogo dove il 10 maggio 1625 pochi soldati della Repubblica di Genova, affiancati da volontari della Valpolcevera, guidati dal parroco di Montanesi, sconfissero un forte esercito franco-savoiardo comandato dal Duca Carlo Emanuele I di Savoia e composto, si dice, da oltre 8.000 uomini. A causa di questa sconfitta, il Duca dovette rinunciare alle sue mire sulla citt\u00e0 di Genova.\nSul luogo della battaglia (passo del Pertuso), in segno di ringraziamento per l'intercessione della Madonna, fu eretto questo santuario, e la citt\u00e0 di Genova fu consacrata alla \"Madonna Regina della Vittoria\".\nDal piazzale si ha un'ampia vista sulla Valpolcevera, dal passo dei Giovi fino al mare.\nIl santuario \u00e8 oggi raggiungibile dalla strada provinciale 35 dei Giovi, seguendo una deviazione proprio al culmine del passo, ma sono ancora percorribili le antiche strade, quella che sale dal paese di Montanesi e quella del passo del Pertuso, valico tra la Valpolcevera e la Valle Scrivia (oggi strada provinciale 47 del Santuario della Vittoria).\nAttraverso il passo del Pertuso (posto allora sul confine tra la Repubblica di Genova e i Feudi imperiali, governati dalla nobile famiglia genovese dei Fieschi) passava una delle antiche vie di comunicazione tra Genova e la Pianura Padana. Questa via, che scendeva in valle Scrivia a Vallecalda (frazione di Savignone), in epoca medioevale super\u00f2 per importanza la via Postumia (antica strada romana che collegava Genova a Libarna passando per Pontedecimo e il passo della Bocchetta), e dal XIII secolo ai primi decenni dell'Ottocento divenne la principale via di comunicazione tra Genova e la Pianura Padana. Per questa via transitarono nel 722 le ceneri di sant'Agostino, che il re longobardo Liutprando fece trasportare, transitando per il porto di Genova, dall'Africa a Pavia (dove sono tuttora conservate, nella basilica di San Pietro in Ciel d'Oro).\nStoria.\nLa battaglia del Passo del Pertuso.\nIl contesto storico.\nGli avvenimenti che portarono alla costruzione del santuario si inquadrano nella complessa vicenda storica della prima met\u00e0 del XVII secolo, che vide numerosi conflitti tra le principali potenze europee dell'epoca. I primi decenni del secolo videro la lotta tra Francia e Spagna per la supremazia nel nord Italia.\nIl duca di Savoia Carlo Emanuele I, desideroso di ampliare i confini del proprio stato e di conquistare uno sbocco sul mare, nel 1622 si era accordato con i francesi per invadere e spartirsi il territorio della Repubblica di Genova, a quel tempo alleata con la Spagna.\nNel 1625 il duca, sceso in Liguria con un esercito franco-savoiardo di oltre 10.000 uomini, dopo aver occupato con relativa facilit\u00e0 parte della Riviera di ponente e diverse localit\u00e0 dell'Oltregiogo (Acqui, Novi, Ovada, Rossiglione, Gavi e Voltaggio), arrivando fino a Savignone, nei Feudi imperiali della famiglia Fieschi, ritenne di poter facilmente invadere Genova, a quei tempi sprovvista di fortificazioni a monte, penetrando nella val Polcevera attraverso il passo del Pertuso.\nLa battaglia.\nIl 10 maggio 1625 l'esercito franco-sabaudo mosse a sorpresa verso il passo. Ma la mossa non sfugg\u00ec a Stefano Spinola, Commissario d'Armi della Valpolcevera, che vi si port\u00f2 con un drappello di soldati, affiancati da volontari polceveraschi guidati dal parroco di Montanesi Giovanni Maria Lucchini e da alcuni banditi arruolatisi nelle file dei difensori della Repubblica di Genova con la promessa della grazia al termine del conflitto, capeggiati da un certo Giambattista Marigliano.\nInaspettatamente questo esercito raccogliticcio, combattendo valorosamente con la forza della disperazione e favorito dall'asprezza del luogo, costrinse le truppe franco-savoiarde a ritirarsi. Nel corso dei combattimenti lo stesso duca fu sfiorato da un colpo di archibugio, che uccise un suo segretario. Questa vittoria, che aveva dello straordinario, fu subito attribuita dai genovesi all'intervento miracoloso della Madonna, che sarebbe apparsa in sogno a don Lucchini, incoraggiandolo a resistere ed avrebbe compiuto diversi prodigi in favore dei resistenti polceveraschi.\nIn realt\u00e0, quando il duca decise quest'ultima sortita le sorti della guerra non volgevano pi\u00f9 in suo favore, per contrasti intervenuti con il comandante militare francese (il vecchio duca di Lesdigui\u00e8res, da lui accusato, probabilmente a torto, di essersi fatto corrompere dai genovesi) riguardo alla condotta delle operazioni militari e i mancati rifornimenti di vettovaglie per le truppe.\nInoltre, proprio mentre il duca tentava di forzare il passo del Pertuso, era arrivata la notizia che una flotta spagnola era giunta nel porto di Genova, precedendo le unit\u00e0 navali francesi, mentre un esercito spagnolo, forte di 20.000 uomini, guidato dal Duca di Feria, governatore spagnolo di Milano, stava muovendo in soccorso degli alleati genovesi.\nLa costruzione del primo santuario.\nSull'onda emotiva che fece seguito alla vittoria fu immediatamente decisa la costruzione di una cappella, subito divenuta meta di pellegrinaggi.\nil 25 marzo 1637 il governo della Repubblica di Genova, anche per accrescere il proprio prestigio in campo internazionale, incoron\u00f2 la Madonna Regina della citt\u00e0, donando al santuario una pala d'altare che raffigurava la Vergine in trono tra i Santi protettori della Repubblica, oggi sostituita da una statua attribuita a Tommaso Orsolino (1587-1675).\nLa cappella originaria fu ingrandita, divenendo una chiesa vera e propria, che fu inaugurata nel 1654, nonostante ritardi e problemi tecnici che interessarono i lavori.\nDal Settecento ai nostri giorni.\nDurante la guerra di successione austriaca, tra il 1746 e il 1747 tutta la val Polcevera sub\u00ec l'occupazione delle truppe austriache che assediavano Genova, seminando morte e distruzione.\nParticolarmente colpiti furono gli edifici religiosi, ed anche il santuario fu quasi completamente distrutto (secondo alcuni dagli austriaci, secondo altre fonti dagli stessi valligiani perch\u00e9 non servisse come base per le scorribande degli invasori). Si salvarono solo il campanile, costruito nel 1723, l'altare maggiore e la sagrestia, oltre agli arredi sacri, che il parroco di Montanesi aveva portato al sicuro a Pedemonte (Serra Ricc\u00f2).\nIl santuario fu ricostruito nel 1751. La chiesa, pi\u00f9 piccola di quella secentesca, ha pianta rettangolare a navata unica e due cappelle laterali, dedicate a Sant'Anna e al Sacro Cuore. Sopra l'altare maggiore si trova la statua dell'Orsolino, raffigurante la Madonna con la palma della vittoria nella mano sinistra, mentre con la destra sorregge il Bambino che sventola la bandiera di Genova. Un'altra statua in legno della Madonna, scolpita negli anni trenta del Novecento da un artigiano di Ortisei, si trova nell'atrio della chiesa.\nIl santuario della Vittoria divenne una delle principali mete domenicali degli abitanti della Valpolcevera, tradizione che, a motivo della sua origine, si consolid\u00f2 con l'instaurarsi del clima patriottico che caratterizz\u00f2 il periodo tra la fine dell'Ottocento e la prima guerra mondiale (1915-1918), quando divenne un importante punto di riferimento per gli ex combattenti, che vi hanno portato cimeli di guerra ed ex voto in segno di ringraziamento.\nSul piazzale sono conservati i resti di un obice austriaco della prima guerra mondiale, donato al santuario nel 1919 dal generale Armando Diaz e un pezzo d'artiglieria della seconda guerra mondiale, strappato ai tedeschi dalle brigate partigiane che operarono nella zona durante la lotta di liberazione (1943-1945). Si tratta di un cannone anticarro tipo 7.5 cm PaK 40 prodotto dalla Rehinmetall-B\u00f6rsig.\nIn occasione della consegna dell'obice (si tratta di un ) donato dal generale Diaz fu anche collocata sul muro del campanile la targa, tuttora esistente, con il testo del \"Bollettino della Vittoria\" dello stesso generale Diaz (novembre 1918)."}
{"id": "2126419", "revid": "486946", "url": "https://it.wikipedia.org/wiki?curid=2126419", "title": "Gela Keta\u0161vili", "text": ""}
{"id": "2126425", "revid": "666668", "url": "https://it.wikipedia.org/wiki?curid=2126425", "title": "Wellington Coco", "text": "Carriera.\nClub.\nCoco \u00e8 giunto in Italia nel 2005 dove ha militato per tre stagioni nella Thyssenkrupp Terni con il quale ha conquistato tre Coppe Italia Under 21 e due campionati d'Italia under 18. Dall'agosto del 2008 si \u00e8 trasferito a Castelfranco Veneto alla Marca dove \u00e8 rimasto sino al dicembre 2011 per poi fare ritorno in Brasile. Dopo un anno e mezzo trascorso in patria nell'estate 2013 ritenta l'avventura italiana accasandosi al Kaos.\nNazionale.\nIn possesso della doppia cittadinanza in virt\u00f9 di un bisnonno nato a Bassano del Grappa, nel 2008 Coco ha preso parte con la Nazionale Under-21 di calcio a 5 dell'Italia al campionato europeo di categoria, chiuso dagli \"azzurrini\" al secondo posto. Il 15 giugno 2009 ha esordito nella Nazionale maggiore durante l'incontro amichevole disputato contro la Serbia pareggiato per 1-1; il giorno seguente viene schierato anche nel secondo test contro i serbi, in quella che rimane la sua ultima gara disputata in \"azzurro\"."}
{"id": "2126430", "revid": "1652635", "url": "https://it.wikipedia.org/wiki?curid=2126430", "title": "Sigmund Freud", "text": "Fra gli intellettuali pi\u00f9 influenti del XX secolo, \u00e8 noto per aver elaborato una teoria scientifico-filosofica, secondo la quale i processi psichici inconsci esercitano influssi determinanti sul pensiero, sul comportamento umano e sulle interazioni tra individui:\ndi formazione medica, tent\u00f2 di stabilire correlazioni tra la visione dell'inconscio (rappresentazione simbolica di processi reali) e delle sue componenti con le strutture fisiche della mente e del corpo umano, teorie che hanno trovato parziale conferma anche nella moderna neurologia e psichiatria.\nNella psicoanalisi l'impulso sessuale infantile e le sue relazioni con il rimosso sono alla base dei processi interpretativi. Molti dissensi dalle teorie di Freud, e quindi indirizzi di pensiero diversi (Adler, Jung e altri) nascono dalla contestazione del ruolo, ritenuto eccessivo, attribuito da Freud alla sessualit\u00e0.\nIn un primo momento si dedic\u00f2 allo studio dell'ipnosi e dei suoi effetti nella cura di pazienti psichiatrici, influenzato dagli studi di Joseph Breuer sull'isteria, in particolare dal caso Anna O. (ossia Bertha Pappenheim, futura fondatrice dei movimenti di assistenza sociale e di emancipazione femminile), al quale s'interess\u00f2 sulla base delle considerazioni di Charcot, che individuava nell'isteria un disturbo della psiche e non una simulazione, come ritenuto fino ad allora. Dalle difficolt\u00e0 incontrate da Breuer nel caso, Freud costru\u00ec progressivamente alcuni principi basilari della psicoanalisi relativi alle relazioni medico-paziente: la resistenza e il transfert.\nDi questo periodo furono le intuizioni che formano il nucleo della psicoanalisi: il metodo d'indagine mediante l'analisi di associazioni libere, lapsus (da cui il lapsus freudiano), atti involontari, atti mancati e l'interpretazione dei sogni, e concetti come la pulsione (Eros e Thanatos), il Complesso di Edipo, la libido, le fasi dello sviluppo psicosessuale e le componenti dell'inconscio e della coscienza: Es, Io, Super-Io, in sintesi: \"Es\" \u00e8 il subconscio istintivo, primordiale, derivante dalla natura umana e spinto dalle pulsioni sessuali, \"Io\" rappresenta la parte emersa, cosciente (secondo Freud situato nella corteccia cerebrale), \"Super-Io\" una super-coscienza maturata dalla \u201c\"civilizzazione\"\u201d dell'uomo, il codice di comportamento (questa suddivisione richiama certe teorie neuroscientifiche come il Triune Brain).\nLe idee e le teorie di Freud - viste con diffidenza negli ambienti della Vienna del XIX secolo - sono ancor'oggi dibattute, non solo in ambito medico-scientifico, ma anche accademico, letterario, filosofico e culturale. Molti hanno messo in discussione l'efficacia terapeutica della psicoanalisi. Di questo fatto, lo stesso Freud era probabilmente consapevole, affermando che la psicoanalisi era una valida terapia, ma sarebbe poi stata superata da altre teorie della mente pi\u00f9 raffinate ed evolute: \nBiografia.\nSigismund Schlomo Freud nacque a Freiberg, nella regione austriaca della Moravia (oggi P\u0159\u00edbor, nella Repubblica Ceca), nel 1856, secondo figlio di Jacob Freud (1815-1896) e della sua terza moglie Amalia Nathanson (1835-1930) proveniente da Leopoli. Jacob, ebreo e commerciante di lana proveniente dalla citt\u00e0 di Stanislau in Galizia (oggi Ivano-Frankivs'k, in Ucraina), si trasfer\u00ec a Vienna nel 1860, a causa di sconvolgimenti politico-economici. Jacob Freud da un precedente matrimonio aveva avuto due figli, Emanuel e Philipp che vivevano con lui e avevano all'incirca la stessa et\u00e0 della giovane matrigna. Emanuel era sposato e aveva un figlio, John, di un anno maggiore di Sigmund.\nNel 1877, a 21 anni, Sigismund abbrevi\u00f2 il suo nome in \"Sigmund\", con il quale sar\u00e0 conosciuto d'ora in poi. \nIl giovane Sigmund non ricevette dal padre un'educazione tradizionalista, eppure gi\u00e0 in giovanissima et\u00e0 si appassion\u00f2 alla cultura e alle scritture ebraiche, in particolare allo studio della Bibbia. Questi interessi lasciarono notevoli tracce nella sua opera, anche se Freud divenne presto ateo e avvers\u00f2 tutte le religioni, come lui stesso ben esplica nel suo \"L'avvenire di un'illusione\". Nella Vienna di quel periodo erano presenti forti componenti antisemite e ci\u00f2 costitu\u00ec per lui un ostacolo, che non riusc\u00ec per\u00f2 a limitare la sua libert\u00e0 di pensiero. Dalla madre e dal padre ricevette i primi rudimenti. Poi fu iscritto ad una scuola privata e dall'et\u00e0 di nove anni frequent\u00f2 con grande profitto per otto anni l'Istituto Superiore \"Sperl Gimnasyum\".\nSino alla maturit\u00e0, conseguita a diciassette anni, dimostr\u00f2 grandi capacit\u00e0 intellettuali tanto da ricevere una menzione d'onore. Nel 1873 si iscrive alla facolt\u00e0 di medicina dell'Universit\u00e0 di Vienna rettore Karl von Rokitansky . Durante il corso di laurea matur\u00f2 una crescente avversione per gli insegnanti che considerava non all'altezza; offeso per essere discriminato in quanto ebreo, svilupp\u00f2 un senso critico che, di fatto, ritard\u00f2 l'ottenimento della sua laurea in Medicina e Chirurgia (conseguita nel marzo 1881). Successivamente lavor\u00f2 nel laboratorio di zoologia diretto da Ernst Wilhelm von Br\u00fccke, qui prese contatto con il darwinismo, e inizi\u00f2 la sua amicizia con l'internista Josef Breuer.\nIl lavoro di ricerca per\u00f2 non lo soddisfaceva e dopo due anni cambi\u00f2 lavoro e conobbe Br\u00fccke, nell'Istituto di fisiologia, dove condusse importanti ricerche nel campo della neuro-istologia degli animali in cui dimostr\u00f2 che gli elementi cellulari del sistema nervoso degli invertebrati sono morfologicamente identici a quelli dei vertebrati . Freud lasci\u00f2 l'istituto dopo sei anni di permanenza, anche se le ricerche effettuate gli assicuravano una carriera nel settore, perch\u00e9 era animato da grande ambizione e valutava troppo lenti i successi conseguibili in quel campo. Freud fu enormemente colpito da Br\u00fccke, tanto che nella sua autobiografia lo cita come colui che maggiormente influ\u00ec sulla sua personalit\u00e0.\nL'aspirazione all'indipendenza economica lo spinse a dedicarsi alla pratica clinica, lavorando per tre anni presso l'Ospedale Generale di Vienna con pazienti affetti da turbe neurologiche. Questa disciplina, molto pi\u00f9 remunerativa, gli avrebbe permesso di sposare Martha Bernays, parente del celebre spin doctor Edward Bernays con il quale Sigmund Freud ebbe una cospicua corrispondenza epistolare. Fu mentre lavorava in questo ospedale, nel 1884, che Freud cominci\u00f2 gli studi sulla cocaina, sostanza allora sconosciuta.\nScoperto che la cocaina era utilizzata dai nativi americani come analgesico, la speriment\u00f2 su se stesso osservandone gli effetti stimolanti e privi, a suo dire, di effetti collaterali rilevanti. La utilizz\u00f2 in alternativa alla morfina per curare un suo caro amico, Ernst Fleischl, divenuto morfinomane in seguito ad una lunga terapia del dolore. Ma la conseguente instaurazione della dipendenza da essa, pi\u00f9 pericolosa della morfina, fece scoppiare un caso che costitu\u00ec una macchia nella sua carriera, anche in considerazione del fatto che un altro ricercatore, utilizzando i suoi studi, speriment\u00f2 la cocaina quale analgesico oftalmico, ricavandone rilevanti riconoscimenti in ambito internazionale. Rinunci\u00f2 pertanto alle forti aspettative di ricavare successo da queste ricerche.\nIl caso di Fleischl, che ebbe numerosi episodi paranoidei, nonch\u00e9 allucinazioni e deliri, spinsero il medico a pubblicare il saggio: \u201cOsservazioni sulla dipendenza e paura da cocaina\u201d. Dopo la pubblicazione smise di farne uso e di prescriverla. Nel 1885 ottenne la libera docenza e ci\u00f2 gli assicur\u00f2 facilitazioni nell'esercizio della professione medica. La notoriet\u00e0 e la stima dei colleghi gli permisero una facile carriera accademica, sino ad ottenere la cattedra di professore ordinario. \u00c8 sempre di quest'anno la notizia della distruzione delle sue carte personali, avvenimento che si ripet\u00e9 nel 1907. Successivamente, le sue carte furono attentamente custodite negli \"Archivi Sigmund Freud\" e gestite da Ernest Jones, suo biografo ufficiale e da alcuni membri del circolo psicoanalitico.\nIl lavoro di Jeffrey Moussaieff Masson port\u00f2 chiarimenti e una feroce critica sulla natura del materiale soppresso. Nel biennio 1885-1886 inizi\u00f2 gli studi sull'isteria e con una borsa di studio si rec\u00f2 a Parigi, dove era attivo Jean-Martin Charcot. Questi, sia per i suoi metodi che per la sua forte personalit\u00e0, suscit\u00f2 notevole impressione sul giovane Freud. Le modalit\u00e0 di cura dell'isteria attraverso l'ipnosi, insegnatagli da Charcot, furono applicate da Freud dopo il rientro a Vienna, ma i risultati furono deludenti, tanto da attirarsi le critiche di numerosi colleghi. Il matrimonio con Martha Bernays era stato pi\u00f9 volte rimandato a causa di difficolt\u00e0 che apparivano a Freud insuperabili e quando, il 13 maggio 1886, riusc\u00ec a sposarsi, visse l'avvenimento come una grossa conquista.\nUn anno dopo (1887) nacque la prima figlia, Mathilde, seguita da altri cinque figli, di cui l'ultima, Anna, divent\u00f2 un'importante psicoanalista. Nel 1886 inizi\u00f2 l'attivit\u00e0 privata aprendo uno studio a Vienna; utilizz\u00f2 le tecniche allora in uso, quali le cure termali, l'elettroterapia, l'idroterapia e, tecnica in uso dal 1700 ritenuta in grado di agire sul sistema nervoso, ma priva di risultati apprezzabili, la magnetoterapia. Utilizz\u00f2 allora la tecnica dell'ipnosi e, per migliorare la stessa, comp\u00ec un altro viaggio in Francia, a Nancy, ma non ottenne i risultati che si aspettava. Il 23 settembre 1897 venne iniziato nella loggia dei Figli dell'Alleanza B'nai B'rith (associazione filantropica ebraica) di Vienna, un anno dopo la fondazione.\nFreud era professore di neuropatologia, e le teorie sulla psicoanalisi avevano poca eco e considerazione nella scuola di medicina dell'epoca. Una chiave di volta nel processo evolutivo delle teorie di Freud fu l'incontro con Josef Breuer - importante fisiologo che poi, in diverse circostanze, sostenne Freud anche finanziariamente - intorno al caso di Anna O.. Breuer curava l'isteria della paziente attraverso l'ipnosi nel tentativo di guarirla da sintomi invalidanti tra i quali un'idrofobia psicogena. Sono di questo periodo le prime intuizioni sui ricordi traumatici. Il metodo, definito catartico - che fu descritto nel 1895 in \"Studi sull'isteria\" di Breuer e altri - venne successivamente utilizzato in modo sistematico da Freud.\nLa nascita della psicoanalisi.\nGeneralmente si usa datare la nascita della psicoanalisi con la prima interpretazione di un sogno scritta da Freud, un suo sogno della notte tra il 23 e il 24 luglio 1895, riportato anche ne \"L'interpretazione dei sogni\" come \"il sogno dell'iniezione di Irma\". La sua interpretazione rappresent\u00f2 l'inizio dello sviluppo della teoria freudiana sul sogno. L'analisi dei sogni segna l'abbandono del metodo ipnotico utilizzato in quella fase del suo sviluppo, che a ragione si pu\u00f2 definire l'inizio della psicoanalisi.\nAltri legano la nascita della psicoanalisi alla prima volta in cui Freud us\u00f2 il termine \"psicoanalisi\", cio\u00e8 nel 1896 dopo aver svolto un'esperienza di 10 anni nel settore della psicopatologia, quando scrisse due articoli nei quali, per la prima volta, parla esplicitamente di \"psicoanalisi\" per descrivere il suo metodo di ricerca e trattamento terapeutico.\nLa psicoanalisi \u00e8 la traduzione dal tedesco del neologismo impiegato da Freud dal 1896 per indicare:\nSebbene oggi la paternit\u00e0 del metodo psicoanalitico sia attribuita a Freud, egli, nella prima conferenza a Boston, riconobbe che l'eventuale merito non sarebbe spettato a lui, bens\u00ec al dottor Joseph Breuer, il cui lavoro \u00e8 antecedente agli studi di Freud e ne costituisce il punto di partenza.\nL'internazionale della psicoanalisi.\nDopo aver pubblicato l'articolo \"Morale sessuale e le malattie nervose moderne\", nel quale espresse le sue riflessioni sulla civilt\u00e0, Freud nel 1909 venne invitato negli Stati Uniti insieme allo psichiatra svizzero Carl Gustav Jung e all'ungherese S\u00e1ndor Ferenczi. Poco dopo a New York si aggiunse a loro Ernest Jones, giunto dall'Inghilterra.\nIn questo contesto ebbero luce le \"Cinque conferenze sulla psicoanalisi\". Freud aveva 53 anni e alla Clark University fu insignito del titolo di Dottore. Inoltre Freud ebbe modo di incontrare il filosofo statunitense William James.\nSecondo una versione diffusa della storia della psicoanalisi, in Europa il discorso freudiano era tacciato di \"delirio\", di ossessione per il sesso e di rovina della societ\u00e0 mettendo in piazza indecenze e perversioni. Secondo alcuni, c'era l'impressione che la comunit\u00e0 umana rifiutasse il suo discorso e che volesse ridurre lui e i suoi seguaci al silenzio per impedir loro di nuocere. Questa \"folla inferocita\" non avrebbe spaventato il medico viennese; anni dopo egli accus\u00f2 Jung di codardia, invitandolo a non utilizzare pi\u00f9 il termine 'psicoanalisi' per le sue teorie, basate su una teoria della libido desessualizzata; Jung allora utilizzer\u00e0 il termine \"psicologia analitica\".\nTuttavia, lo storico della psicologia Allen Esterson, criticando il resoconto del neuroscienziato Mark Solms secondo il quale le idee di Freud sull'esistenza di pulsioni animali primitive negli umani avevano scandalizzato i suoi contemporanei vittoriani, ha scritto: Secondo Catherine Meyer, Negli Stati Uniti, Freud si sarebbe sentito pi\u00f9 a suo agio anche se in seguito (1925) confess\u00f2 che l\u00e0, dove la \"dottrina del comportamento\" si vantava di aver eliminato la psicologia, la portata del suo pensiero era abbondantemente annacquata.\nNel 1910, il Congresso di Norimberga (30 e 31 marzo) istitu\u00ec un'organizzazione internazionale per coordinare le associazioni psicoanalitiche nazionali. Il congresso era stato organizzato da Carl Gustav Jung, che veniva visto come il successore di Freud alla guida del movimento psicoanalitico. Freud stesso, in questa occasione, fece pressione affinch\u00e9 la presidenza dell'internazionale della psicoanalisi venisse affidata a Jung. Alfred Adler e Wilhelm Stekel invece s'incaricarono del giornale dell'associazione \"\"Zentralblatt f\u00fcr Psychoanalyse\" (Rivista centrale di psicoanalisi). In seguito, a questa rivista si affianc\u00f2 \"Imago\"\", che trattava gli aspetti non direttamente medici della psicoanalisi ed era diretta da Freud. Gi\u00e0 allora circoli medici legati alla psicoanalisi erano presenti a Berlino, Vienna, Zurigo, Budapest, Bruxelles, Stati Uniti, Russia, Francia, Italia e Australia.\nCon questi medici e psicoanalisti, che costituivano l'avanguardia del nuovo movimento di pensiero del novecento, ai quali bisognerebbe aggiungere l'insieme numeroso e sofferente dei loro pazienti, \"materia prima\" della \"nuova scienza\", Freud cominci\u00f2 a intessere una fitta e costante corrispondenza per garantire coerenza e avvenire al movimento. Nel 1910 ci fu un'altra novit\u00e0, il primo tentativo di biografia psicoanalitica, quel \"Un ricordo infantile di Leonardo da Vinci\" che costituisce, come confess\u00f2 Freud, \"la sola cosa piacevole che io abbia mai scritto\".\nRapporti con alcuni contemporanei.\nFreud ed Einstein.\nNel 1926 Freud, che per ragioni di salute fu costretto a ridurre a tre il numero dei pazienti che trattava ogni giorno, comp\u00ec settant'anni e per il suo compleanno giunsero al n. 19 della Berggasse telegrammi e lettere di felicitazioni da ogni parte del mondo, tra cui quello di Albert Einstein. Fu nel dicembre di quell'anno che Freud, recandosi a Berlino per rivedere figli e nipoti, incontr\u00f2 per la prima volta Einstein e sua moglie, andati da lui a fargli visita.\nFreud comment\u00f2 in margine al loro colloquio, protrattosi per due ore: \"\"\u00c8 vivace, sicuro di s\u00e9, piacevole. Di psicologia ne capisce quanto io di fisica, tanto che abbiamo avuto una conversazione molto scherzosa\".\nL'idea diffusa secondo cui Einstein era un ammiratore di Freud \u00e8 erronea, come ha fatto notare A. H. Esterson: in una lettera a uno dei suoi figli nei primi anni trenta Einstein scrisse che non era rimasto convinto dalle opere di Freud e che riteneva i suoi metodi dubbi se non fraudolenti. Nel 1933 infine, a richiesta della Societ\u00e0 delle Nazioni, venne pubblicata una discussione con Einstein sul tema: \"Perch\u00e9 la guerra?\"\". Freud, al contrario di Einstein, afferm\u00f2 l'impossibilit\u00e0 della fine delle guerre, in quanto l'aggressivit\u00e0, fondamento di ogni guerra, \u00e8 radicata nell'uomo.\nVi erano anche delle vedute comuni; come lo stesso Einstein, Freud non volle supportare attivamente il sionismo (n\u00e9 moralmente n\u00e9 finanziariamente), poich\u00e9 aveva delle riserve sulla creazione di uno Stato ebraico nella Palestina sotto mandato britannico. Einstein, nonostante non credesse nell'ebraismo, si sentiva profondamente ebreo, come anche Freud: \nFreud e Lou Andreas Salom\u00e9.\nSicuramente Lou Andreas Salom\u00e9, una delle muse ispiratrici pi\u00f9 enigmatiche dell'Ottocento, diede modo anche a Freud di rinnovare le proprie idee. Grande catalizzatrice di idee innovative, Salom\u00e9, dopo le frequentazioni con Rainer Maria Rilke, Friedrich Nietzsche, Jung, ebbe modo di incontrare anche Freud. Dal loro confronto Freud smorz\u00f2 quella che fino ad allora era rimasta la concezione primaria delle sue teorie, la libido come motore della vita dell'uomo. Infatti nel suo saggio \"Psicologia e Metapsicologia\" espose per la prima volta la dualit\u00e0 tra pulsione di vita e pulsione di morte usando a modello dell'uomo un globo sulla cui superficie la coscienza filtra il mondo pulsionale, l'essenza del \"globo\", giunto dal mondo esterno vero e proprio.\nUn'essenza che nasconde la lotta tra volont\u00e0 alla vita e all'aggregazione, da un lato, e alla morte e disgregazione dall'altro. \u00c8 doveroso ricordare che un altro personaggio femminile del primo Novecento, Sabina Spielrein, ebrea russa ricoverata alla clinica Burgh\u00f6lzli, curata da Jung e diventata poi essa stessa psicoanalista, fu la prima a scrivere sulla pulsione di morte, e Freud la cit\u00f2 in una nota di \"Al di l\u00e0 del principio di piacere\".\nCollaborazione e rottura con Jung.\nIl citato rapporto con Jung \u00e8 un elemento biografico importante, che \u00e8 stato anche psicanalizzato, riconoscendo in esso una sorta di complesso di Edipo di Jung contro il padre \"professionale\" Freud.\nNel 1912 Jung pubblic\u00f2 il suo testo fondamentale \"Trasformazioni e simboli della libido\", dove erano presenti i primi disaccordi teorici con Freud assieme al primo abbozzo di una concezione finalistica della psiche. I disaccordi continuarono nelle conferenze sulla psicoanalisi (\"Fordham lectures\") tenute da Jung lo stesso anno a New York.\nL'aspetto centrale delle differenze teoriche risiedeva in un diverso modo di concepire la libido: mentre per Freud il \"motore primo\" dello psichismo risiedeva nella pulsionalit\u00e0 sessuale, Jung proponeva di riarticolare ed estendere il costrutto teorico di libido, rendendolo cos\u00ec comprensivo anche di altri aspetti pulsionali costitutivi \"dell'energia psichica\".\nLa \"sessualit\u00e0\" da costrutto unico e centrale (metapsicologia freudiana) passa a essere costrutto importante ma non esclusivo della vita psichica (punto di vista junghiano). La libido \u00e8 energia psichica in generale, motore di ogni manifestazione umana, sessualit\u00e0 ma non solo. Essa va al di l\u00e0 di una semplice matrice istintuale proprio perch\u00e9 non \u00e8 interpretabile solo in termini causali. Le sue \"trasformazioni\", necessarie a spiegare l'infinita variet\u00e0 di modi in cui si d\u00e0 l'uomo, sono dovute alla presenza di un particolare apparato di conversione dell'energia, la funzione simbolica.\nIl conflitto tra Freud e Jung crebbe al quarto congresso dell'Associazione Psicoanalitica, svoltosi a Monaco nell'agosto del 1913 contro le posizioni psicoanalitiche espresse da Janet durante la sessione dedicata alla psicoanalisi. Nell'ottobre successivo si ebbe la rottura ufficiale, e Jung si dimise dalla carica di direttore dello \"Jahrbuch\". Ad aprile 1914 si dimise da presidente dell'Associazione e usc\u00ec definitivamente dal movimento psicoanalitico.\nLa psicoanalisi, creatura i cui meriti di gestazione erano ascritti al solo Freud, per la cui nascita aveva pagato con l'isolamento e l'ostracismo da parte del mondo accademico, nuova via della conoscenza, per Jung era divenuta pi\u00f9 importante dello stesso padre che l'aveva generata. Era nata dal lavoro di Freud e adesso si trattava di farla crescere.\nL'aspetto che pi\u00f9 li differenziava era la concezione dell'inconscio. Per Freud l'inconscio alla nascita era vuoto e durante la vita si riempiva di quanto per la coscienza era \"inutile\" o dannoso per l'Io (rimozione). Invece per Jung la coscienza nasceva dall'inconscio, che aveva quindi gi\u00e0 una sua autonomia. Inoltre, per Jung, la psicoanalisi di Freud teneva poco conto della persona nel suo contesto vitale. Invece Jung, che dava importanza alla persona e al suo contesto, fond\u00f2 la \"psicologia analitica\", che voleva essere uno strumento per guarire da patologie psichiche ed una concezione del mondo, o meglio, uno strumento per adattare la propria anima alla vita e coglierne le potenzialit\u00e0 di espressione e specificit\u00e0 individuale. Chiam\u00f2 questo percorso \"individuazione\".\nAl concetto di individuazione si lega la nozione di archetipo e tutte le altre costruzioni teoriche junghiane.\nFreud accus\u00f2 Jung di essere monista anzich\u00e9 dualista, quindi di sconvolgere il principio dell\"Eros contro Thanatos\", con le relative pulsioni \"di vita\" e \"di morte\" (la \"libido\" e \"destrudo\"), ecc., proponendo una libido come unica energia, non solo sessuale, dell'\"inconscio collettivo\", che prende molteplici forme; inoltre lo accus\u00f2 di avergli plagiato i concetti (ad esempio l\"Es\" trasformato in \"Ombra\") e di altre scorrettezze, come l'eccessivo peso, a detta di Freud, dato da Jung al paranormale e alle religioni.\nJung tenter\u00e0 comunque, una volta posto alla guida dell'Associazione psicoanalitica, dopo che essa aveva escluso gli ebrei per ordine dei nazisti, di proteggere Freud e gli psicoanalisti di origine israelita dalla persecuzione antisemita, gli mander\u00e0 persino del denaro, che Freud rifiuter\u00e0 sdegnosamente, in quanto considerava l'ex allievo un \u00abantisemita\u00bb. Bench\u00e9 Jung commemorasse poi Freud con un necrologio dopo la morte nell'esilio di Londra, la frattura non si comporr\u00e0 mai.\nPsicoanalisi e Surrealismo: Freud, Dal\u00ec e Breton.\nA Londra Freud incontr\u00f2 Salvador Dal\u00ed, uno dei pi\u00f9 importanti esponenti dell'avanguardia artistica del surrealismo, il movimento culturale fondato da Andr\u00e9 Breton. L'artista spagnolo fu accompagnato a far visita a Freud dallo scrittore esule Stefan Zweig, il loro incontro avvenne in un caff\u00e8, dove Dal\u00ed, su un tovagliolo, fece rapidamente un ritratto di Freud, che ne rimase stupito.\nIn merito a questo incontro con il pittore surrealista, Freud scrive a Zweig:\nDal\u00ec rimarr\u00e0 l'unico surrealista davvero stimato da Freud, che forse incontr\u00f2, rimanendone solo incuriosito e niente pi\u00f9, anche il caposcuola Andr\u00e9 Breton, scrittore che mal sopportava invece l'artista spagnolo, a causa delle sue idee politiche ritenute conservatrici.\n\"Analisi terminabile e analisi interminabile\" (1937).\nDurante lo sviluppo della disciplina psicoanalitica, in Freud si faceva sempre pi\u00f9 chiaro che questa sua \"figlia\" era qualcosa che andava ben oltre una semplice psicoterapia come era invece nei suoi intenti iniziali di medico. Cos\u00ec scrive infatti nel 1925: \nPartendo dal confronto con i problemi psicoterapeutici, la psicoanalisi si era mossa lentamente verso il superamento della semplice psicoterapia. Pi\u00f9 in l\u00e0, due anni prima di morire, in \"Analisi terminabile e interminabile\" Freud pose una delle questioni, se non la questione fondamentale della psicoanalisi, nota con le parole di Freud come problema del \"fondo roccioso della psicoanalisi\", ovvero dell'impossibilit\u00e0 o per lo meno della difficolt\u00e0 a proseguire il lavoro psicoanalitico oltre un certo limite.\nDetto in altri termini, Freud si riferisce al fatto che la psicoanalisi \u00e8 impotente davanti alla realt\u00e0 biologica. Quando cio\u00e8 il paziente pone domande che affrontano l'aspetto biologico della divisione sessuale, l'analisi diventava interminabile. Tuttavia \u00e8 proprio in questa questione capitale che si cela, quale implicazione, un'altra questione: quella della funzione adattativo-conservatrice della psicoanalisi che ha attraversato tutta la storia della psicoanalisi e ricevuto le critiche pi\u00f9 attente da parte di coloro che considerano l'umanit\u00e0 impegnata in altre vie per la propria trasformazione oltre lo \"status quo\".\nUna parte delle critiche alla psicoanalisi infatti proveniva da coloro che al contrario si domandavano se la psicoanalisi costituisse una vera e propria pratica rivoluzionaria conseguentemente evolutiva o se invece fosse una semplice pratica normativa e adattativa, atta a esorcizzare ogni naturale movimento eversivo.\nL'esilio a Londra.\nQuando nel 1933 Hitler prese il potere in Germania, le origini ebraiche di Freud costituirono un problema. Nello stesso anno, il suo nome entr\u00f2 nella lista di autori le cui opere dovevano essere distrutte. La situazione divent\u00f2 seria a partire dal 1938, anno in cui l'Austria venne annessa al Terzo Reich. La figlia Anna fu arrestata brevemente dalla Gestapo; i nazisti cominciarono a vessare Freud, che spesso dette loro somme di denaro per cacciarli da casa propria, dove di frequente facevano irruzione. All'inizio si accontentavano di questo, ma presto la situazione divenne insostenibile.\nA Freud venne data la possibilit\u00e0 di compilare una lista di persone da salvare dalle leggi razziali e quindi dalla futura deportazione (di cui ancora non si parlava) e i nazisti acconsentirono alla sua emigrazione (come era d'uso nella Germania nazista prima della decisione di sterminio, avvenuta nel 1942), previo pagamento delle due tasse prescritte a cui Freud riusc\u00ec a far fronte, nonostante le finanze e i guadagni fossero in netto declino; nella lista egli non incluse le sorelle (quattro di loro moriranno nei campi di sterminio), ma sua moglie Martha, i figli e i nipoti, le proprie domestiche e il suo medico personale con la famiglia di questi. L'ex paziente e amica Marie Bonaparte gli forn\u00ec il denaro per il viaggio e l'appoggio necessario. Freud part\u00ec da Vienna insieme a diciassette persone, tra amici e familiari.\nSecondo \u00c9lisabeth Roudinesco, non volle abbandonare le sorelle ma fu costretto a lasciarle a Vienna dagli eventi precipitosi e dalla fretta con cui scapp\u00f2 dalla capitale, sperando di farle partire per Londra pi\u00f9 tardi. Come tutti gli ebrei dell'epoca pensava che i nazisti non avrebbero deportato donne anziane. Nessuno immaginava la shoah; le sorelle di Freud non riusciranno pi\u00f9 a lasciare Vienna e a ricongiungersi con il fratello, rimanendo vittime dei nazisti dopo la morte dello psicoanalista.\nFreud, privato intanto della cittadinanza austriaca e divenuto apolide, in pessime condizioni di salute, si prepar\u00f2 a lasciare Vienna: pochi giorni dopo, accompagnato da Martha e da Anna, che nel frattempo era stata rilasciata, part\u00ec per Londra dove avr\u00e0 lo status di rifugiato politico. Secondo alcune testimonianze, come quella di Vittorio Mussolini, su richiesta di alcuni psicoanalisti italiani Benito Mussolini (a cui Freud aveva inviato una dedica con autografo qualche anno prima su una copia di \"Perch\u00e9 la guerra?\") si interess\u00f2 della sorte di Freud, cercando, inutilmente, di intercedere presso Hitler perch\u00e9 fosse lasciato in pace nella sua casa viennese, o, secondo lo storico Piero Melograni, per farlo mettere in salvo senza conseguenze gravi, come in effetti avvenne.\nLa malattia e la morte.\nUn anno prima della morte, nel 1938, al suo arrivo a Londra aveva concesso un'intervista, la quale si era conclusa con uno sguardo alla strada ancora da percorrere per la scienza neonata: \u00abLa lotta non \u00e8 ancora terminata\u00bb, affermava. Quando era morta sua madre, Amalia Nathanson Freud, a 95 anni, nel 1930, Freud, gi\u00e0 malato di tumore, aveva scritto a Ernest Jones di avere finalmente guadagnato la libert\u00e0 di morire, perch\u00e9 era sempre stato ossessionato dall'idea che potessero comunicare alla madre la sua morte.\nFreud si era ammalato di carcinoma della bocca gi\u00e0 negli ultimi anni viennesi: nel 1923 aveva subito due operazioni per una leucoplachia al palato, dovuta al fumo, ma negli anni successivi la lesione ricomparve trasformandosi in un epitelioma del cavo orale, con metastasi ossee, con il quale convisse per 16 anni. Freud fum\u00f2 sigari per la maggior parte della sua vita, e questo probabilmente favor\u00ec l'insorgere della malattia.\nNonostante varie cure e ben 32 operazioni, alla fine dovette subire l'invasiva asportazione della mandibola, che lo costringer\u00e0 a lavorare quasi esclusivamente in silenzio, effettuando sedute ascoltando solamente i pazienti e all'inserimento di una protesi. Anche dopo l'asportazione della mandibola a causa del cancro continuer\u00e0 a fumare. Si dice infatti che abbia fumato una scatola di sigari al giorno sino alla morte. Sull'uso e abuso di cocaina da parte dell'illustre studioso della psiche parimenti molto si \u00e8 dibattuto. \nLa perdita di un figlio e di un nipote prima, negli anni '20, e la persecuzione nazista poi, non fecero che aggravare il tutto. Nel 1939, un anno dopo essere giunto a Londra e aver subito l'ultima operazione e la radioterapia, il cancro era in fase terminale, e venne dichiarato inoperabile.\nIl 21 settembre 1939, Freud, consumato fra atroci sofferenze, sul letto di morte mormor\u00f2 al dottor Max Schur, proprio medico di fiducia: \"\"Ora non \u00e8 pi\u00f9 che tortura e non ha senso\" e poco dopo ancora: \"Ne parli con Anna, e se lei pensa che sia giusto, facciamola finita\"\". Freud si affid\u00f2 al sentimento della figlia e il medico aument\u00f2 gradualmente la dose di oppiacei. Mor\u00ec due giorni dopo, senza risvegliarsi dal sonno tranquillo che la morfina gli aveva provocato.\nIl corpo di Freud venne cremato dopo una cerimonia civile, con Stefan Zweig tra coloro che pronunciarono l'elogio funebre, e le ceneri tumulate in un cimitero londinese, per essere poi traslate alcuni anni dopo nel tempio crematorio Golders Green nella zona nord della citt\u00e0 (che aveva ospitato gi\u00e0 la cerimonia funebre e la cremazione), e messe in un antico vaso greco, dove verranno tumulate anche quelle della moglie Martha, morta nel 1951.\nLa sua casa di Londra \u00e8 nel famoso quartiere residenziale Hampstead nella zona Camden, non lontano dal centro di psicoanalisi, dove lavorer\u00e0, anni dopo, la figlia Anna. Dopo la morte di Anna la casa \u00e8 stata trasformata per volont\u00e0 di Anna stessa in museo.\nFamiliari.\nTra i figli di Freud, fu Anna che si distinse anch'ella quale psicoanalista, specialmente nella psicologia dell'infanzia e dello sviluppo del bambino. Freud \u00e8 anche il nonno del pittore Lucian Freud e del commediografo Clemente Freud, nonch\u00e9 il bisnonno della giornalista Emma Freud, della stilista di moda Bella Freud e di sua sorella, la scrittrice Esther Freud. Freud era inoltre lo zio di Edward Bernays (il padre Ely Bernays era il fratello di Martha Bernays, moglie di Freud. La madre Anna era la sorella di Freud, per cui Freud era zio di Bernays sia da parte sua che della moglie). Bernays \u00e8 considerato uno dei padri del settore delle pubbliche relazioni e della propaganda, \u00e8 stato uno dei primi a sperimentare la manipolazione dell'opinione pubblica utilizzando la psicologia subliminale, divenendo un importante \"spin doctor\", ossia consulente di campagne politiche, negli Stati Uniti. Aiut\u00f2 finanziariamente lo zio quando questi era quasi sull'orlo della bancarotta a causa della crisi del '29.\nLe innovazioni di Freud.\nL'influenza di Freud fu determinante in due campi correlati ma distinti. Svilupp\u00f2 simultaneamente una teoria della mente e del comportamento e tecniche cliniche finalizzate all'apporto terapeutico nella risoluzione delle nevrosi. Alcuni sostengono che abbia influenzato solo il primo campo. La teoria dell'inconscio \u00e8 reputata tuttora utile per comprendere la psicologia di un individuo, anche dagli psicologi di altre scuole, ma la prassi dell'analisi \u00e8 invece da questi rigettata, come accade ad esempio nella scuola comportamentale, indirizzo gi\u00e0 attivo all'epoca di Freud e che lo psicoanalista austriaco defin\u00ec \u00abestremista\u00bb.\nL'apparato psichico.\nL'inconscio.\nIl contributo pi\u00f9 significativo di Freud al pensiero moderno fu l'elaborazione del concetto di inconscio. Secondo una versione diffusa della storia della psicologia, durante il XIX secolo la tendenza dominante nel pensiero occidentale era il positivismo, che credeva nella possibilit\u00e0 degli individui di controllare la conoscenza reale di se stessi e del mondo esterno, e nella capacit\u00e0 di esercitare un controllo razionale su entrambi. Freud, invece, sugger\u00ec che questa pretesa di controllo fosse in realt\u00e0 un'illusione; che persino ci\u00f2 che pensiamo sfugge al controllo e alla comprensione totale, e le ragioni dei nostri comportamenti spesso non hanno niente a che fare con i nostri pensieri coscienti.\nIl concetto di inconscio \u00e8 stato rivoluzionario in quanto sostiene che la consapevolezza \u00e8 allocata nei vari strati di cui \u00e8 composta la mente e che ci sono pensieri non immediatamente disponibili in quanto \"sotto la superficie\" (livello cosciente). Tuttavia, come lo psicologo Jacques Van Rillaer, fra gli altri, ha sottolineato, \"contrariamente a quanto crede il grande pubblico, l'inconscio non \u00e8 stato scoperto da Freud. Nel 1890, quando ancora non si parlava di psicoanalisi, William James, nel suo monumentale trattato di psicologia, esaminava il modo in cui Schopenhauer, Eduard von Hartmann, Pierre Janet, Alfred Binet e altri avevano utilizzato i termini \"inconscio\" e \"subconscio\".\nInoltre, lo storico della psicologia Mark Altschule ha scritto nel 1977: \"\u00c8 difficile - o forse impossibile - trovare uno psicologo o psicologo clinico del diciannovesimo secolo che non riconoscesse la cerebrazione inconscia come non solo reale ma anche della massima importanza\". I sogni, proposti come \"la via regia che conduce all'inconscio\", sono gli indizi migliori per la comprensione della nostra vita inconscia e, ne \"L'interpretazione dei sogni\", Freud svilupp\u00f2 l'argomento dell'esistenza dell'inconscio e descrisse una tecnica per accedervi.\nIl preconscio e la coscienza.\nIl \"preconscio\" venne descritto come uno strato a cui si pu\u00f2 accedere con meno sforzo, in quanto interposto tra il \"conscio\" e l\"inconscio\" (il termine subcosciente, bench\u00e9 usato popolarmente, \u00e8 una parola derivante dalla traduzione anglosassone e non fa parte della terminologia psicoanalitica). Anche se molti aderiscono ancora alla concezione razionalista e positivista, \u00e8 ormai comunemente accettato, anche da coloro che rifiutano altre parti delle teorie di Freud, che l'inconscio \u00e8 una parte della mente e che parte dei comportamenti possono avere luogo senza il controllo della coscienza.\nNel 1910, in una conferenza all'universit\u00e0 di Clark, Freud spieg\u00f2 la sua nuova concezione del funzionamento della mente umana e raccont\u00f2 il rifiuto dei suoi lavori da parte dei suoi colleghi e del pubblico: \nLa rimozione.\nElemento cruciale del funzionamento dell'inconscio \u00e8 la \"rimozione\". Secondo Freud, spesso i pensieri e le esperienze sono cos\u00ec dolorosi che le persone non possono sopportarli. Tali pensieri ed esperienze, e i ricordi associati, ha argomentato Freud, sono banditi dalla mente, ma potrebbero essere banditi anche dalla coscienza. In questo modo costituiscono l'inconscio. Bench\u00e9 Freud pi\u00f9 tardi tentasse di trovare strutture di rimozione tra i suoi pazienti per derivare un modello generale della mente, egli ha anche osservato la diversit\u00e0 tra i singoli pazienti dovuta alla rimozione di pensieri ed esperienze differenti. Freud ha osservato, inoltre, che il processo stesso di rimozione \u00e8 in s\u00e9 un atto non-cosciente (cio\u00e8 si presenta con pensieri o sensazioni non dipendenti dalla volont\u00e0). Freud ha supposto, insomma, che ci\u00f2 che viene rimosso \u00e8 in parte determinato dall'inconscio. L'inconscio, per Freud, era sia causa sia effetto della rimozione.\nIo, Es e Super-Io.\nFreud ha cercato di spiegare come opera l'apparato psichico e ne ha proposto una particolare organizzazione in tre componenti: \"Id\" (\"Es\" in tedesco), \"Ego\" (\"Ich\" in tedesco, o \"Io\" in italiano) e \"Superego\" (\"\u00dcberich\" in tedesco, \"Super-Io\" in italiano).\nL'Id viene rappresentato come il processo di identificazione\u2013soddisfazione dei bisogni di tipo primitivo. Il Superego rappresenta la coscienza e si oppone all'Id con la morale e l'etica. L'Ego si frappone tra Id e Superego per bilanciare sia le istanze di soddisfazione dei bisogni istintivi e primitivi, sia le spinte contrarie derivanti dalle nostre opinioni morali ed etiche. Un Ego ben strutturato garantisce la capacit\u00e0 di adattarsi alla realt\u00e0 e di interagire con il mondo esterno, soddisfacendo le istanze dell'Id e del Superego. L'affermazione di principio che la mente non \u00e8 monolitica o omogenea, continua ad avere un'influenza enorme al di fuori degli ambienti della psicologia.\nFreud era particolarmente interessato al rapporto dinamico tra queste tre parti della mente, argomentando che fosse governato da desideri innati, ma ha anche asserito che il rapporto mutasse con il cambiare del contesto dei rapporti sociali. Alcuni hanno criticato Freud per aver dato troppa importanza all'uno o all'altro aspetto. Allo stesso modo, molti dei seguaci di Freud hanno concentrato la loro attenzione privilegiando l'uno o l'altro.\nPer chiarire come funzionasse la psiche umana, Freud elabor\u00f2 una tecnica al tempo insolita, con la quale analizz\u00f2 e interpret\u00f2 ermeneuticamente i sogni e le corrispondenti associazioni dei propri pazienti.\nDa queste osservazioni e interpretazioni riusc\u00ec a sviluppare il suo modello di una struttura psichica divisa in tre parti. Secondo il suo pensiero, la struttura della psiche di un individuo \u00e8 composta da tre elementi: l'Es, l'Ego e il Super Ego. Egli supportava la visione che la parte predominante delle decisioni umane fosse inconscia e che solo una parte minore fosse motivata consciamente. \nIl primo tema affrontato dal \"Strukturmodell der Psyche\" differenzia ci\u00f2 che \u00e8 noto da ci\u00f2 che \u00e8 ignoto, ed espone come l'ignoto influenzi il noto. Nel suo secondo tema, sviluppato soprattutto nel suo scritto \"L'Io e l'Es\" (1923), Freud spieg\u00f2 per la prima volta la sua teoria sull'Io e il Super-Io. Egli prese il termine \u201cEs\u201d dal medico e precursore della medicina psicosomatica Georg Groddeck, cambiandone anche il significato.\nLe pulsioni.\nFreud ha sviluppato il concetto di \"sovradeterminazione\" per evidenziare le molteplici cause che sottendono alla interpretazione dei sogni, piuttosto che contare su un modello di semplice corrispondenza biunivoca tra cause ed effetti. Ha creduto che gli esseri umani fossero guidati da due \"pulsioni\" basilari: dalla libido, componente della pulsione di vita (\"Eros\") e dalla pulsione di morte (\"Thanatos\"), la cui energia fu inizialmente chiamata destrudo, termine che poi verr\u00e0 scartato. La descrizione di Freud della \"libido\" comprende la creativit\u00e0 e gli istinti. La \"pulsione di morte\" \u00e8 definita come un desiderio innato finalizzato alla creazione di una condizione di calma, o non-esistenza, ed \u00e8 ricavato da Freud dai propri studi sui protozoi (cfr. \"Al di l\u00e0 del principio di piacere\"). Quando le pulsioni e l'energia libidica rimangono fissate nell'inconscio esse generano nevrosi e psicosi.\nLa teoria delle fasi psicosessuali e il complesso di Edipo.\nFreud credeva anche che la libido si sviluppasse negli individui cambiando oggetto. Egli ha argomentato che gli esseri umani nascessero \"polimorficamente perversi\", volendo con ci\u00f2 significare che qualsiasi oggetto pu\u00f2 essere sorgente di piacere. Egli pi\u00f9 tardi ha sostenuto che gli esseri umani si sono sviluppati in differenti stadi di sviluppo identificati nella \"fase orale\" (piacere del neonato nell'allattamento), quindi nella \"fase anale\" (esemplificato dal piacere del bambino nel controllo della defecazione) e ancora nella \"fase genitale\", che prende anche l'aspetto di \"fase fallica\". Freud argomenta che i bambini passano da uno stadio nel quale s'identificano con il genitore di sesso opposto, mentre il genitore dello stesso sesso viene visto come rivale. Egli ha cercato di inquadrare questa struttura di sviluppo nel dinamismo mentale. Ogni stadio \u00e8 una progressione della maturit\u00e0 sessuale, caratterizzata da un Ego pi\u00f9 forte e dalla capacit\u00e0 di ritardare la soddisfazione dei bisogni (principio di piacere e principio di realt\u00e0) (cfr. \"Tre saggi sulla teoria sessuale\").\nFreud cerc\u00f2 di dimostrare che il suo modello, basato soprattutto sulle osservazioni della borghesia viennese, fosse universalmente valido. Ha per questo orientato i suoi studi verso la mitologia antica e l'etnografia del suo tempo per trovare materiale comparativo. Ha utilizzato la tragedia greca \"Edipo re\" di Sofocle per evidenziare, soprattutto negli adolescenti e nei bambini, la presenza inconscia del desiderio d'incesto e contemporaneamente la necessit\u00e0 di reprimere quel desiderio. Il \"complesso di Edipo\" \u00e8 stato descritto come condizione dello sviluppo e della consapevolezza psicosessuale; questo concetto psicologico era stato formulato anche da Denis Diderot nel XVIII secolo, e Freud, nel \"Compendio di psicoanalisi\", dichiara esplicitamente il suo debito.\nSua \u00e8 anche la definizione di \"carica psichica\", intesa come energia derivata dagli istinti che si manifesta in qualsiasi processo psichico, conservando la possibilit\u00e0 di spostarsi per attivare vari contenuti di coscienza. Nel suo ultimo libro, \"Compendio di psicoanalisi\", terminato sul letto di morte, Freud individua i pilastri della psicoanalisi nel complesso edipico, nella teoria della rimozione e nella sessualit\u00e0 infantile, analizzando anche la scissione dell'Io.\nEgli sperava che le sue ricerche fornissero una solida base scientifica per le proprie tecniche terapeutiche. L'obiettivo della terapia psicoanalitica (psicoanalisi), era di portare allo stato cosciente i pensieri repressi/rimossi, rafforzando cos\u00ec il proprio ego. Per portare i pensieri inconsci al livello della coscienza, il metodo classico prevede delle sedute in cui il paziente \u00e8 invitato a effettuare associazioni libere e a raccontare i propri sogni. Un altro elemento importante della psicoanalisi \u00e8 l'assunzione, da parte dell'analista, di un atteggiamento distaccato che permette al paziente di proiettare durante l'analisi i pensieri e le sensazioni sull'analista. Attraverso questo processo, chiamato \"transfert\", il paziente pu\u00f2 riesumare e risolvere i conflitti rimossi, particolarmente quelli infantili, legati alla formazione e alla famiglia d'origine.\nLa fissazione.\nSecondo Freud la fissazione nasce in periodi remoti dello sviluppo pulsionale e impedisce alla pulsione di modificare il suo obiettivo, rendendo impossibile il distacco dall'oggetto di fissazione. Si produrrebbe a causa dell'eliminazione (rimozione) di alcuni elementi che consentirebbero la normale evoluzione dello stimolo (pulsione).\n\u00c8 per questo che alcuni suoi effetti, durante la psicoanalisi, possono venire assimilati o confusi con altre rimozioni. La fissazione, eludendo la ragione, si comporta come se facesse parte del sistema dell'inconscio, come una corrente rimossa.\nEssa non \u00e8 altro che la conservazione di libido su oggetti o fasi inconsce relativi ai vari stadi psicosessuali di sviluppo. Queste cariche di libido conservata danneggiano l'individuo provocandogli la nevrosi.\nLa rimozione e la resistenza.\nLa rimozione \u00e8 un meccanismo psichico che allontana dalla coscienza desideri, pensieri o residui mnestici considerati inaccettabili e intollerabili dall'Io, e la cui presenza provocherebbe dispiacere. La rimozione tuttavia va considerata come una modalit\u00e0 universale dello psichismo la cui finalit\u00e0 \u00e8 proprio quella di difendere, come una sorta di apparato immunitario proprio dello psichismo, l'ideale dell'io (o Super-io) in cui ci si rispecchia.\nAl concetto di rimozione si collega quello di resistenza al cambiamento, un ulteriore meccanismo psichico che impedisce ai contenuti una volta rimossi di tornare nuovamente coscienti. Scopo della psicoanalisi secondo Freud \u00e8 quello di diminuire la forza di queste resistenze e permettere all'Io di tornare in possesso del materiale rimosso, in modo da porre termine alla sua funzione patogena.\nLa rimozione pu\u00f2 riguardare sia un fatto vissuto, che un pensiero o istinto. Il contenuto rimosso non tende spontaneamente a manifestarsi o non ha l'energia psichica per farlo, per cui spesso la rimozione \u00e8 priva di conseguenze.\n\u00c8 necessario un secondo fatto o volont\u00e0: 1) apparentemente \"innocuo\" per il Super-io, e che quindi non viene rimosso a sua volta; 2) associabile al contenuto inconscio per vicinanza nello spazio, nel tempo o per somiglianza. Nei soliti modi la mente opera per associare tra loro contenuti che restano non rimossi.\nIl nuovo elemento \"risveglia\" il materiale rimosso che spinge per manifestarsi a livello cosciente, e l'Io media fra questo e la resistenza del Super-io: un appagamento tramite compensazione permette al materiale rimosso di manifestarsi ma in forme diverse dal suo contenuto, pi\u00f9 distorte e lontane quanto pi\u00f9 \u00e8 forte la resistenza.\nCi\u00f2 accade nel sintomo nevrotico, ma anche in persone \"sane\" e \"normali\" attraverso i sogni, o nella nevrosi creativa. Nel sogno si rilassa la muscolatura, segno che si rallentano le resistenze del Super-io, per cui il rimosso nell'inconscio ha l'opportunit\u00e0 di manifestarsi, e di farlo in modo pi\u00f9 \"soddisfacente\" tramite forme pi\u00f9 vicine al suo vero contenuto.\nSecondo Freud, questo meccanismo non sempre \u00e8 fonte di malattie, ma ha grandi implicazioni positive per la societ\u00e0. La nevrosi, se \u00e8 canalizzata, \u00e8 il motore dell'arte e della scienza: il genio creativo e gli ammiratori dell'opera vi manifestano singolarmente e collettivamente un proprio contenuto rimosso.\nIn alcuni casi il Super-io si manifesta tramite il senso di colpa per cui il nevrotico non desidera, inconsciamente, guarire ritenendo di meritare la malattia o avendo forti pulsioni di autodistruzione: \u00e8 il cosiddetto \"bisogno di colpa o di sofferenza\".\nLa regressione.\nLa regressione \u00e8 un meccanismo in cui, per mancanza di superamento di una fase, anzich\u00e9 svilupparsi la nevrosi di quella tipica fase, si manifesta una nevrosi di fase precedente, in cui molta pi\u00f9 libido era rimasta fissata, ma possono essere presenti anche cariche di libido di altre fasi, che si fanno sentire sotto forma di sintomo nevrotico.\nLa nevrosi.\nLa nevrosi \u00e8 il principale campo di interesse di Freud e il disturbo che la psicoanalisi ambisce a curare in profondit\u00e0. Le nevrosi sono diverse a seconda dello stadio di sviluppo o di quello in cui si regredisce a causa del non-superamento del complesso di Edipo. Esempi di nevrosi sono:\nSe manca la nevrosi, dove dovrebbe invece comparire, si sviluppa la perversione, termine che in Freud non indica una malattia, ma la fissazione della libido su oggetti o ambiti non sessuali in senso genitale, che si sviluppa, ad esempio, nella fase sadico-anale o in quella edipica (spesso per il rifiuto a riconoscere il complesso di castrazione o l'invidia del pene o la sua assenza). In assenza di perversione si pu\u00f2 sviluppare l'asessualit\u00e0.\nSecondo Freud, esempi di perversione, in questo ambito psicoanalitico, sono:\nFreud e l'omosessualit\u00e0.\nFreud, a differenza di quanto spesso si \u00e8 detto, non ha mai definito l'omosessualit\u00e0 come una malattia psichica, n\u00e9 ha mai condannato gli omosessuali come anormali, anzi sosteneva che ogni essere umano nascesse intrinsecamente bisessuale, differenziandosi nelle preferenze solo successivamente. In una lettera scritta nel 1935 ad una madre che lamentava di avere un figlio omosessuale e chiedeva se fosse possibile \"curarlo\", lo psicoanalista rispose che Rispondendo alla richiesta della donna, Freud aggiunge poi che una \"terapia\" per trattare l'omosessualit\u00e0 pu\u00f2 essere possibile, ma che il risultato \"non pu\u00f2 essere previsto\".\nLa sublimazione.\nLa psicoanalisi permette, analizzando i sogni e le fantasie di scoprire queste fissazioni e avendo un buon rapporto di transfert con l'analista, di sublimare le pulsioni non accettabili in situazioni socialmente e umanamente accettabili: ad esempio chi ha una forte componente di pulsione di morte/distruzione e aggressivit\u00e0, anche dal punto di vista puramente sessuale (un \"Eros\" molto contaminato da \"Thanatos\", come accade nel masochismo e nel sadismo), pu\u00f2 sublimare ci\u00f2 scegliendo una professione in cui si usano armi o violenza in maniera accettata (es. militare, pugile) o violenza simulata o simboleggiata ma in realt\u00e0 non vera (es. chirurgo, attore, gioco di ruolo, scrittore, regista ecc.). In questo modo la primitiva aggressivit\u00e0 dell'Es viene temperata e controllata, senza che il Super-io reprima in maniera eccessiva, per annullarla, questa energia, provocando cos\u00ec le malattie psichiche, come la nevrosi, oppure le devianze (perversione, feticismo, asessualit\u00e0), che provocano (questo per la psicoanalisi moderna vale per le nevrosi e secondariamente per le cosiddette devianze, se fuori controllo) la sofferenza dell'individuo e/o la sua disfunzionalit\u00e0.\nIl sogno.\nScrive Freud: \"Nell'epoca che possiamo chiamare prescientifica gli uomini non avevano difficolt\u00e0 nel trovare una spiegazione ai sogni.\nQuando al risveglio ricordavano un sogno, lo consideravano una manifestazione favorevole od ostile di potenze superiori, demoniache e divine.\nAllorch\u00e9 cominciarono a diffondersi le dottrine naturalistiche, tutta questa ingegnosa mitologia si mut\u00f2 in psicologia, ed oggi solo un'esigua minoranza delle persone istruite dubita che i sogni siano un prodotto della mente del sognatore.\nIl problema \u00e8 il significato dei sogni, problema che ha un doppio aspetto. In primo luogo esso indaga sul significato psichico del sognatore, sul nesso tra i sogni e gli altri processi mentali e su qualsiasi funzione biologica essi possano avere; in secondo luogo cerca di scoprire se i sogni possono essere interpretati, se il contenuto dei sogni individuali ha un 'significato', secondo quanto siamo abituati a trovare in altre strutture psichiche.\nNella valutazione del significato dei sogni si possono distinguere tre correnti di pensiero:\nAl punto in cui siamo arrivati, siamo portati a considerare il sogno come una specie di sostituto dei processi di pensiero, pieno di significati ed emozioni, che ho scoperto dopo aver completato l'analisi. Non conosciamo la natura del processo che fa s\u00ec che il sogno venga generato da questi pensieri, ma possiamo vedere che \u00e8 sbagliato considerarlo puramente fisico e privo di significato psichico, come un processo sorto dall'attivit\u00e0 isolata di gruppi di cellule cerebrali destate dal sonno.\nIl \"contenuto del sogno\" \u00e8 un condensato dei pensieri che sostituisce, e l'analisi ha svelato come istigatore del sogno un fatto privo di importanza della sera precedente; difatti seguendo senza criteri le associazioni che sorgono da qualsiasi sogno, posso arrivare ad una successione di pensieri tra i quali appaiono gli elementi che costituiscono il sogno e che, questi pensieri, sono interrelati in maniera razionale e comprensibile.\nPer contrapporre il sogno come viene trattenuto nella memoria, all'importante materiale scoperto analizzandolo, chiamer\u00f2 il primo \"contenuto manifesto del sogno\" ed il secondo \"contenuto latente del sogno\". La trasformazione dei pensieri onirici latenti nel contenuto onirico manifesto, merita una trattazione pi\u00f9 specifica; sotto l'aspetto del rapporto tra il contenuto latente e il contenuto manifesto, i sogni si possono dividere in tre categorie:\nUn ripetersi di esperienze simili ci pu\u00f2 spingere a sospettare che ci sia una relazione intima tra la natura incomprensibile e confusa dei sogni e la difficolt\u00e0 di riferire i pensieri ad essa sottostanti. Nel caso dei sogni complicati e confusi di cui ci occupiamo ora, la condensazione e la drammatizzazione, da sole, non sono sufficienti a spiegare l'impressione di dissomiglianza tra il contenuto del sogno e i pensieri onirici.\nNel corso del lavoro onirico l'intensit\u00e0 psichica dei pensieri e delle rappresentazioni si trasferisce su altri pensieri e rappresentazioni che non dovrebbero essere cos\u00ec sottolineati; nessun altro processo contribuisce a nascondere il significato del sogno e a rendere irriconoscibile il nesso tra il contenuto del sogno e i pensieri onirici. Nel corso di questo processo chiamato \"spostamento onirico\", l'intensit\u00e0 psichica - l'importanza o potenzialit\u00e0 affettiva del pensiero - viene trasformata in vivacit\u00e0 sensoriale. I sogni possono formarsi quasi senza alcun spostamento, sono quelli sensati e comprensibili; oppure sogni in cui non c'\u00e8 un solo elemento dei pensieri onirici che abbia conservato il proprio valore psichico, o in cui tutto ci\u00f2 che \u00e8 essenziale nei pensieri onirici non sia stato sostituito da qualcosa di insignificante, e possiamo trovare una serie di casi intermedi tra questi due estremi (quanto pi\u00f9 oscuro e confuso sembra un sogno, tanto pi\u00f9 grande \u00e8 la partecipazione del fattore spostamento alla sua formazione). Proprio il processo di spostamento non ci permette di scoprire o riconoscere i pensieri onirici nel contenuto del sogno, a meno che non comprendiamo il motivo di questa deformazione.\nTuttavia, i pensieri onirici vengono anche sottoposti ad un'altra specie di deformazione pi\u00f9 debole, che rivela un'altra attivit\u00e0 del lavoro onirico, facilmente comprensibile. Spesso ci colpisce l'insolita forma di espressione dei primi pensieri onirici che incontriamo con l\"analisi\"; essi infatti non sono rivestiti del linguaggio banale di cui generalmente si servono i nostri pensieri, al contrario sono rappresentati simbolicamente per mezzo di paragoni e metafore, in immagini somiglianti a quelle del linguaggio poetico. Non \u00e8 difficile spiegare la costrizione imposta alla forma di espressione dei pensieri onirici. Il contenuto manifesto dei sogni \u00e8 costituito per la maggior parte da \"situazioni pittoresche\", e di conseguenza i pensieri onirici devono prima di tutto essere sottoposti ad un trattamento che li renda adatti ad una rappresentazione di questo tipo. Se immaginiamo di dover affrontare il problema di rappresentare le argomentazioni di un articolo politico di fondo o i discorsi di un avvocato davanti alla corte in una serie di immagini, potremmo facilmente renderci conto delle modificazioni che il lavoro onirico deve necessariamente eseguire in base a considerazioni sulla rappresentabilit\u00e0 del contenuto del sogno\".\nFreud divise il processo di distorsione che affermava fosse applicato a desideri repressi per formare un sogno in quattro passaggi. \u00c8 grazie a queste distorsioni che la manifestazione del contenuto dei sogni differisce enormemente dal sogno latente, ed \u00e8 invertendo queste distorsioni che il contenuto latente \u00e8 raggiunto.\nQueste operazioni includono:\nA questo si potrebbe aggiungere un'\"elaborazione secondaria\", ovvero il risultato della naturale tendenza del sognatore a elaborare una sorta di \u201csenso\u201d o \"storia\" partendo dagli elementi manifesti. Freud, infatti, era abituato a sottolineare il fatto che cercare di \"spiegare\" una parte della manifestazione del contenuto con riferimenti ad altre parti non fosse solamente futile, ma in realt\u00e0 anche ingannevole, come se la manifestazione del sogno costituisse in qualche modo un concetto unitario o coerente.\nFreud pensava che l'esperienza di una sensazione di ansia in sogni e incubi fosse il risultato di fallimenti nel sistema dei sogni: pi\u00f9 che contraddire la teoria della \"realizzazione di un desiderio\", un fenomeno del genere dimostrava come l'ego reagisse alla comprensione di desideri rimossi che erano troppo potenti e insufficientemente mascherati. I sogni traumatici (dove il sogno ripete solamente l'esperienza traumatica) vennero infine considerati eccezioni alla teoria.\nFreud descrisse l'interpretazione psicoanalitica dei sogni come \"la via regia che conduce alla conoscenza delle attivit\u00e0 incoscienti della mente\"; egli era per\u00f2 solito esprimere insoddisfazione nei confronti del modo in cui le sue idee sul tema venivano interpretate, qualora esse non venissero comprese.\nScrive, a questo proposito: \"L'affermazione che tutti i sogni richiedano un'interpretazione sessuale, contro la quale i critici infieriscono cos\u00ec incessantemente, non si verifica da nessuna parte nella mia \"Interpretazione dei sogni\"... ed \u00e8 in evidente contraddizione con altri punti di vista espressi in essa.\"\nIn un'altra occasione, egli sugger\u00ec che le capacit\u00e0 individuali di riconoscere la differenza tra contenuto latente e manifesto del sogno \"sarebbe probabilmente andata al di l\u00e0 della capacit\u00e0 di comprensione della maggior parte dei lettori della mia 'Interpretazione dei Sogni'\".\nPer concludere, l'importanza del sogno come via per l'inconscio \u00e8 sintetizzata dal significato e dall'aspetto che molti sogni hanno: sono una psicosi temporanea e solitamente innocua e una rappresentazione accettabile di una fantasia o impulso non accettato dall'Io cosciente, mascherato con elementi della vita quotidiana e della fantasia.\nLa psicoanalisi \"freudiana\" e la sua evoluzione.\nLa formazione di Freud era di tipo medico. Per questo egli ha coerentemente dichiarato che i suoi metodi e le sue conclusioni di ricerca erano \"scientifici\". Tuttavia, la sua ricerca cos\u00ec come la pratica sono state messe in discussione da diversi studiosi. Inoltre, sia i critici sia i seguaci di Freud hanno osservato che l'affermazione di base secondo la quale molti dei nostri pensieri e delle nostre azioni coscienti siano motivati da paure e desideri inconsapevoli sfida esplicitamente le principali concezioni sulla mente fino ad allora elaborate.\nIn ambito sia psicologico sia psichiatrico sono state elaborate numerose evoluzioni della metapsicologia e della teoria della tecnica freudiana (ad esempio, nelle variet\u00e0 di modelli e forme di psicoterapia psicodinamica), mentre altri autori hanno rifiutato il modello della mente proposto da Freud pur adottando spesso alcuni elementi del suo metodo terapeutico, specialmente nel privilegiare il colloquio clinico con il paziente come parte dell'intervento terapeutico.\nFreud ha esplorato l'abisso dell'Inconscio, portandone alla luce anche gli angoli pi\u00f9 oscuri, mettendo in crisi le placide certezze della cultura occidentale, che cercava di esorcizzare la paura della Morte e dell'ignoto ponendo l'uomo al centro di un mondo che sembra modellarsi sulle sue esigenze.\nFreud e gli studi neuropsichiatrici.\nUn altro degli interessi considerati minori di Freud era la neurologia. Fu uno dei pionieri delle ricerche sulla paralisi cerebrale e pubblic\u00f2 numerosi documenti medici sull'argomento. Dimostr\u00f2 anche, precedendo altri ricercatori suoi contemporanei che iniziavano lo studio sugli stessi argomenti, l'esistenza della neuropatia. Afferm\u00f2 che William John Little, il quale per primo identific\u00f2 la paralisi cerebrale, aveva torto nell'inferire che la mancanza d'ossigeno durante il parto fosse causa della malattia. Sugger\u00ec, invece, che le complicazioni del parto fossero solo un sintomo del problema. Egli sosteneva che la psichiatria, la psicologia, la psicoanalisi e la neurologia fossero collegate: l'inconscio e le sue problematiche erano la rappresentazione teorica di un problema fisico, anticipando cos\u00ec la visione della psichiatria biologica e il ruolo dei neurotrasmettitori nella genesi della patologie mentali. In particolare la genetica, l'anatomia e la neurologia stabilirono che nel cervello umano sono presenti zone pi\u00f9 antiche e istintive, come l'Es freudiano, ad esempio l'amigdala, e zone pi\u00f9 razionali, come il Super-io, ad esempio i lobi frontali e in generale la corteccia cerebrale. Solo alla fine degli anni 1980 le speculazioni neurologiche di Freud sono state confermate dalle ricerche di neuropsichiatria pi\u00f9 avanzate.\nFreud e la filosofia.\nOltre ai seguenti, precursori filosofi o artistici delle idee di Freud sono riconosciuti anche Blaise Pascal, Baruch Spinoza, Gottfried Wilhelm Leibniz, Jean-Jacques Rousseau, Immanuel Kant, Johann Goethe, Friedrich Schiller, Denis Diderot, Francisco Goya, il marchese de Sade e Johann Heinrich F\u00fcssli. Filosofi accostati direttamente al pensiero freudiano sono poi Empedocle, Schopenhauer e Nietzsche.\nEmpedocle.\nDa Empedocle Freud trae il dualismo Amore/Odio, che egli trasforma in quello Eros/Thanatos.\nSchopenhauer.\nArthur Schopenhauer individua nella Volont\u00e0 la forza che ci fa vivere e perpetua la specie, a cui egli contrappone il distacco e l'ascesi; sebbene le conclusioni siano differenti, la Volont\u00e0 pu\u00f2 essere assimilata alla forza sessuale, la libido descritta da Freud, altrettanto \"vis a tergo\" che ci spinge ciecamente cos\u00ec come pure la \"volont\u00e0 di potenza\" nietzscheana. Se rimasta fissata e non usata a scopo sessuale, crea le nevrosi o la perversione. Inoltre Schopenhauer riprende concetti delle religioni orientali, in particolar modo buddisti, come il Nirvana, la cessazione delle passioni: anche Freud usa a volte il termine, in senso psicologico, ad esempio in \"Al di l\u00e0 del principio di piacere\" (1920) e nel \"Compendio di psicoanalisi\" (1938).\nNietzsche.\nFriedrich Nietzsche, partendo dal concetto greco del \"conosci te stesso e diventa ci\u00f2 che sei\" e portando il sapere umano al livello psichico (scrisse infatti che \u00ab\"conosci te stesso\" \u00e8 tutta la scienza.\u00bb), fu precursore d'una epistemologia e gnoseologia naturalista della conoscenza, intesa come prodotto di capacit\u00e0 acquisite in modo evolutivo. Speculazione psicofilosofica che lo port\u00f2 per primo a penetrare e descrivere i processi inconsci alla base e da cui emerge, come la cima d'un iceberg, la coscienza umana con le sue inclinazioni volitive e cognitive: \"\u00abSecondo l'ambiente e le condizioni della nostra vita, un istinto emerge come il pi\u00f9 stimato e dominante; in particolare, pensiero, volont\u00e0 e sentimento si trasformano in suoi strumenti\u00bb\".\nAnche la sua Volont\u00e0 di potenza dionisiaca \u00e8 avvicinata ad una forza irresistibile quale la libido, che la razionalit\u00e0 del socratismo, dominante nella cultura occidentale, cerca di soffocare. Inoltre Freud riprende il tema della morte di Dio proclamata dal filosofo tedesco ne \"La gaia scienza\" e nel \"Cos\u00ec parl\u00f2 Zarathustra\".\nIl Novecento.\nAttraverso il pensiero di Freud, il concetto di uomo e della sua personalit\u00e0 acquisisce una precisa connotazione in ambito filosofico. La grande rivoluzione da lui operata, nella civilt\u00e0 e nella cultura contemporanea, riguarda essenzialmente il tentativo di indagare in maniera profonda l'enorme complessit\u00e0 dell'animo umano e in particolare le possibilit\u00e0 d'inganno o d'autoinganno della coscienza. Proprio la scoperta freudiana dell'inconscio -e di tutte le sue inevitabili conseguenze- ha determinato uno dei grandi travolgimenti ideologici cui il Novecento ha dovuto far fronte. Tramite la psicoanalisi, Freud ha proposto una nuova antropologia, in cui il soggetto non viene pi\u00f9 considerato un essere esclusivamente razionale - come sostenuto dall'Idealismo e in particolar modo da Georg Wilhelm Friedrich Hegel - ma, piuttosto, un'entit\u00e0 caratterizzata anche da una dimensione puramente istintuale.\nProprio per questa ragione, Freud rientra tra quei \"maestri del sospetto\" - cos\u00ec denominati dal filosofo francese Paul Ric\u0153ur - insieme a Friedrich Nietzsche e Karl Marx. \u00abMarx, Nietzsche e Freud: [...] questi tre maestri del sospetto non sono tre maestri di scetticismo. Certamente sono tre grandi \"distruttori\", e tuttavia anche questo non deve farci sentire perduti; la distruzione, dice Heidegger in \"Sein und Zeit\", \u00e8 un momento di una \"fondazione del tutto nuova. La \"distruzione\" dei mondi retrogradi \u00e8 un compito positivo\", ivi compresa la distruzione della religione\u00bb; \u00abIl processo del nichilismo non ha raggiunto la sua conclusione, forse neppure il suo culmine: il lavoro del lutto [che spodesta gli idoli degli] d\u00e8i morti non \u00e8 ancora terminato.\u00bb\nLa nevrosi collettiva.\nFreud orient\u00f2 anche i suoi studi sull'antropologia e sul totemismo, sostenendo che il \"totem\" riflette la codificazione di un complesso di Edipo relativo alla trib\u00f9. \"Il disagio della civilt\u00e0\", uno degli ultimi libri di Freud, dedicato all'applicazione delle teorie psicoanalitiche alla societ\u00e0, riprende concetti espressi anche in \"Totem e tab\u00f9\", \"Psicologia delle masse e analisi dell'Io\" e \"L'avvenire di un'illusione\". Il concetto di \"nevrosi collettiva\", riprende ma in senso molto diverso alcune idee gi\u00e0 presentate da Jung (inconscio collettivo).\nVengono presentate alcune idee sociologiche oggi abbastanza accettate ed altre pi\u00f9 discutibili. Un esempio del primo tipo \u00e8 il fatto che la repressione della libido da parte della societ\u00e0 sia fonte del disagio che ci colpisce e che ci fa sentire limitati, in quanto privati delle soddisfazioni di cui necessitiamo. Freud fa risalire tutto questo alla sua storica contrapposizione tra Io e Super-Io, identificando nel Super-io la morale sociale che avvilisce l'Io. Il problema della conflittualit\u00e0 interiore alla psiche umana, certo non nuovo nella filosofia occidentale, era stato gi\u00e0 posto in termini molto simili - e con la stessa denominazione di \"cattiva coscienza\" - da Nietzsche nella Genealogia della morale: per entrambi la \"civilt\u00e0\" \u00e8 riuscita a rendere mansueto un uomo altrimenti aggressivo, limitando le sue pulsioni distruttive ed antisociali, che non possono per\u00f2 essere completamente eliminate. Queste vengono altres\u00ec rese pericolosamente capaci di sfogarsi solamente contro il soggetto stesso; Freud adatta questa riflessione nietzscheana alla Seconda topica, ed arriver\u00e0 perci\u00f2 a fare del Super-io l'istanza repressiva, di controllo, che la societ\u00e0 ha \"inserito\" nella stessa psiche dell'uomo.\nIl Super-io ha dunque la funzione di limitare, in senso moralista, sia alcune pulsioni sessuali - portando l'individuo alla nevrosi nel caso in cui lo faccia con eccessiva rigidezza - sia l'aggressivit\u00e0 umana, in quanto Freud condivide quel filone pessimista dell'antropologia che pu\u00f2 essere condensato nella formula \"homo homini lupus\" gi\u00e0 usata da Hobbes. Freud polemizzer\u00e0 difatti anche con la concezione di origine rousseuiana del \"buon selvaggio\", in quanto nell'uomo vi sono innegabili spinte aggressive, talvolta fini a s\u00e9 stesse.\nIn senso pi\u00f9 filosofico che psicologico, tutto il disagio collettivo viene invece fatto risalire ad una forma di primordiale peccato originale, di cui tutti gli individui serbano traccia. Il peccato \u00e8 quello della prima trib\u00f9 di uomini (\"orda primordiale\"), in cui un solo capo comandava con la forza e possedeva tutte le donne del clan (patriarcato). Il dispotismo di questo padre-capo accrebbe cos\u00ec tanto l'odio degli altri membri, suoi figli, che essi lo uccisero e lo mangiarono, risentendone poi il senso di colpa ed il rimorso. Ebbene, secondo Freud tutti noi inconsciamente serbiamo traccia di questo ancestrale parricidio, di questo complesso di Edipo collettivo.\nSecondo Freud sta qua l'origine inconscia della religione, che il padre della psicoanalisi, a differenza di Jung, considera solamente una nevrosi ossessiva di massa. Il primo risultato \u00e8 il totem: \u00e8 il simbolo del padre mitico, l'animale da venerare e non mangiare; questo tranne in determinate occasioni, in cui si rinnova il pasto o banchetto totemico; questa pratica si trasmise tramite le varie religioni dove Dio \u00e8 solamente un padre elevato all'ennesima potenza, fino al cristianesimo dove il Figlio si sacrifica, per espiare la colpa, al Padre e viene esso stesso mangiato nell'Eucaristia; per Freud l'ebraismo (sulla religione dei suoi antenati scrisse \"L'uomo Mos\u00e8 e il monoteismo\") e il cristianesimo sono la prova vivente della sua teoria. Il secondo risultato \u00e8 il tab\u00f9 dell'endogamia, ovvero l'obbligo dell'esogamia, cio\u00e8 prendere moglie fuori dalla famiglia e dal clan per evitare l'incesto che, oltre che dannoso, offende la memoria del padre primordiale, solo padrone delle donne della trib\u00f9.\n\"Il disagio della civilt\u00e0\", edita nel 1929, \u00e8 invece nobile interprete delle oscure riflessioni sulla natura umana che, in seguito alla Grande Guerra e alla Grande Depressione, tormentarono i circoli culturali. L'uomo decade da valoroso patriota e lavoratore a \"lupo parricida\". I valori sono cos\u00ec ridotti a convenzioni, peraltro disagevoli. Freud fa del \"Disagio della civilt\u00e0\" il manifesto delle pi\u00f9 tetre e disilluse analisi.\nEcco alcune citazioni del capitolo sui sentimenti religiosi:\nProsegue poi:\nFreud poi aggiunge:\nControversie.\nIl dibattito interno ed esterno rispetto alle teorie psicoanalitiche \u00e8 stato sempre piuttosto acceso. Questi dibattiti hanno spesso permesso di sviluppare ed articolare la teorizzazione freudiana originaria, facilitando l'evoluzione della psicoanalisi dagli originari modelli pulsionalisti ai pi\u00f9 recenti modelli relazionali. Dalla psicoanalisi e dai numerosi rami che da essa si dipartono, hanno inoltre avuto origine diverse e disparate teorie psicologiche e filosofiche.\nMetodologiche.\nPer quanto riguarda l'efficacia psicoterapeutica della psicoanalisi il dibattito \u00e8 stato molto forte ed ha visto posizioni spesso contrapposte.\nIn Francia, l\"'Institut national de la sant\u00e9 et de la recherche m\u00e9dicale\" (l'organismo pubblico francese dedicato alla salute e alla ricerca medica) ha pubblicato nel 2004 l'expertise collettiva \"Psychoth\u00e9rapie: Trois approches \u00e9valu\u00e9es\", una rassegna critica di studi clinici e di meta-analisi precedenti, in cui veniva valutata l'efficacia di tre diversi approcci psicoterapeutici, fra cui quello di ispirazione psicoanalitica.\nGli otto esperti che hanno realizzato tale rapporto provenivano da indirizzi diversi di psicologia clinica, sei di loro erano stati psicoanalizzati e uno era uno psicoanalista lacaniano. Lo psichiatra e psicoterapeuta Jean Cottraux, uno di questi otto autori, riassume le caratteristiche e i risultati dell'expertise nel modo seguente: \"[...] il rapporto INSERM non si occupava della psicoanalisi nel senso stretto del termine, esso valutava l'efficacia delle terapie psicoanalitiche brevi, della terapia familiare [di vari indirizzi] e delle terapie cognitivo-comportamentali. Le sue conclusioni erano particolarmente misurate. Erano stati studiati sedici disturbi. Le terapie cognitivo-comportamentali hanno dimostrato un effetto positivo in quindici disturbi su sedici, le terapie familiari in cinque disturbi su sedici, le psicoterapie psicodinamiche d'ispirazione psicoanalitica in un solo disturbo su sedici. Si trattava di disturbi della personalit\u00e0 in cui anche le TCC (sigla che sta per \"terapie cognitivo-comportamentali\") hanno dimostrato la loro efficacia. Erano proposte indicazioni precise per ciascun disturbo, il che permetteva alle diverse correnti di dividersi il terreno in funzione dei loro poli di eccellenza. Il rapporto consentiva cos\u00ec ai pazienti di compiere una scelta informata. Le terapie psicoanalitiche brevi venivano considerate una buona indicazione in almeno il 30% delle domande di psicoterapia che provenivano da pazienti affetti da un disturbo di personalit\u00e0 isolato o associato alla depressione, o da un disturbo ansioso.\nIl filosofo francese Paul Ric\u0153ur ha fatto anche notare che Freud non \u00e8 cos\u00ec neutrale nel suo metodo. Egli aderisce fin dall'inizio dei suoi studi alla filosofia del positivismo, in particolare alla \"Weltanschauung\" scientista, che proponeva una concezione meccanicistica dell'uomo. L'uomo nella psicoanalisi \u00e8 simile a una macchina guidata dai suoi istinti (libido in particolare), dunque, sempre secondo Ricoeur, non sono rispettate n\u00e9 la sua libert\u00e0 n\u00e9 la sua responsabilit\u00e0.\nEpistemologiche.\nUna critica all'impianto psicoanalitico freudiano fu formulata dal filosofo della scienza Karl Popper, che annoverava la psicoanalisi e il materialismo storico marxista fra quelle discipline \"non passibili di smentita\" e perci\u00f2, a suo parere, non scientifiche. Il logico e filosofo Ludwig Wittgenstein (1889-1951), ad esempio, sostenne che la psicoanalisi fosse: \"una mitologia che ha molto potere\", criticando nello specifico il procedimento della libera associazione delle idee, considerato oscuro, \"perch\u00e9 Freud non chiarisce mai come possiamo sapere dove fermarci, dove la soluzione sia giusta\" La psicoanalisi mancherebbe di falsificabilit\u00e0, ovvero di un'affermazione che se smentita con metodo scientifico, fa crollare l'edificio. I freudiani ribattono che tale affermazione \u00e8 il complesso di Edipo, ritenuto vero e \"pilastro\" della psicoanalisi.\nSessuologiche e critiche da altri psicoanalisti.\nLe prime critiche a Freud riguardarono la teoria dell'eziologia sessuale delle nevrosi, che Freud definiva il \"dogma della psicoanalisi\" e che, all'epoca, suscitava scandalo. In effetti, il modello sessuale-pulsionalista fu in seguito criticato anche da alcuni seguaci di Freud; Alfred Adler, per esempio, propose di sostituirlo con una teoria della volont\u00e0 di potenza di derivazione nietzschiana; Carl Gustav Jung elabor\u00f2 una teoria della libido intesa come energia psichica pi\u00f9 generale, e non necessariamente ridotta a \"forza sessuale\"; Rudolf Allers cerc\u00f2 il fondamento di una psicologia integrale nell'antropologia di Tommaso d'Aquino.\nFemministe.\nAnne Koedt, femminista statunitense, pubblic\u00f2 nel 1968 il saggio \"The Myth of the Vaginal Orgasm\" (\"Il mito dell'orgasmo vaginale\"), un testo reputato molto scandaloso all'epoca, nel quale attacc\u00f2 il fondamento della teoria freudiana sulla sessualit\u00e0 femminile, ossia l'idea che una giovane divenga realmente donna sessualmente adulta quando abbandoni l'orgasmo clitorideo, ottenuto con la pratica della masturbazione, in favore dell'orgasmo vaginale, che sarebbe provocato dalla penetrazione maschile. Freud affermava nel suo libro \"Tre saggi sulla teoria sessuale\" (1905) la presenza di due orgasmi femminili, quello clitorideo e quello vaginale. In realt\u00e0, studi scientifici sessuologici dimostrano che la donna possiede solamente il clitoride come organo sessuale femminile che causa l'orgasmo; Freud sosteneva che la frigidit\u00e0 femminile - l'incapacit\u00e0 di raggiungere l'orgasmo vaginale - era una forma di nevrosi, riconducibile a una fissazione alla fase puberale. Freud sosteneva inoltre che l'analista donna dovesse riconoscere la regola psicoanalitica dell'invidia del pene, altrimenti non l'avrebbe applicata con le pazienti, danneggiando la terapia.\nNeuropsichiatriche.\nLo psichiatra statunitense Allan Hobson respinge l'idea che i sogni esprimano necessariamente significati profondi o nascosti. A suo parere, l'opera di Freud \"L'interpretazione dei sogni\" \u00e8 infondata. Secondo i suoi studi, i sogni sono creati quando gli impulsi neuronali generati casualmente dal tronco encefalico raggiungono la corteccia cerebrale durante il sonno REM. La corteccia tenta di dare un senso agli input casuali che sta ricevendo, e questa genera i sogni.\nCritiche alla persona di Freud.\nFreud era stato, per un periodo della sua vita, consumatore ed estimatore di cocaina e uno sviluppatore della teoria e della pratica delle nevrosi nasali riflesse d'accordo con Wilhelm Fliess. Emma Eckstein, infatti, sub\u00ec un disastroso intervento chirurgico al naso ad opera di Fliess.\nIl filosofo francese anarco-edonista Michel Onfray nel libro \"Crepuscolo di un idolo. L'affabulazione freudiana\" ha attaccato duramente Freud - e secondariamente la psicoanalisi - accusando lo psicoanalista di essere antisemita (nonostante egli stesso avesse subito le persecuzioni naziste e nonostante fosse ebreo), evasore fiscale, fascista (per via della dedica citata) e tossicodipendente. Onfray ritiene inoltre che Freud abbia riutilizzato concetti non suoi (ad esempio di Nietzsche), e si sia appropriato della psicoanalisi a partire dal lavoro con Charcot, inoltre che la scienza psicoanalitica si debba in realt\u00e0 al lavoro del contemporaneo Pierre Janet. Un'accusa \u00e8 quella di aver lottato contro l'allievo Wilhelm Reich perch\u00e9 comunista, e in un primo tempo aver pensato di essere accondiscendente e apolitico verso il nazismo, perch\u00e9 l'Istituto Goering permettesse alla psicoanalisi di non essere bandita dalla Germania.\nCritica poi i freudiani di sinistra, come i freudomarxisti (come Wilhelm Reich, a cui per altri aspetti si \u00e8 rifatto).\nIl libro ha suscitato dure critiche e lunghe polemiche da parte dei freudiani e da intellettuali di sinistra radicali che avevano applaudito opere come il \"Trattato di ateologia\", ma anche da intellettuali di altre aree politiche, come Bernard-Henri L\u00e9vy, filosofo ebreo che ha respinto le accuse di antisemitismo rivolte a Freud.\nIn risposta al libro di Onfray, \u00c9lisabeth Roudinesco pubblica nello stesso anno il libro \"Mais pourquoi tant de haine?\" in cui l'autrice spiega in che modo la maggior parte delle tesi sostenute da Onfray contro Freud siano del tutto infondate e la sua documentazione sia o non attendibile oppure soggetta ad arbitrarie forzature.\nFreud nella cultura di massa.\nFreud ha esercitato enorme influenza sulla cultura di massa e sulla cultura pop, ma anche sull'intera visione del mondo umana, in particolare su quella del XX secolo, paragonabile a pochi altri (come Karl Marx, Friedrich Nietzsche e Charles Darwin). \nNella cultura di massa \u00e8 citato innumerevoli volte; Tra queste citazioni si ricordano:\nPazienti di Freud.\nPazienti che compaiono negli studi di Freud, con gli pseudonimi usati e i relativi nomi reali:\nDiscepoli e influenza.\nFreud ha avuto molti colleghi divenuti famosi, denominati \"Neo-Freudiani\", che hanno diviso con lui l'interesse sulla teoria psicoanalitica. Molti sono entrati in collisione con lui per aver messo in dubbio argomenti relativi ai suoi dogmi psicoanalitici. Altri psicologi sono stati influenzati dal pensiero di Freud, pur non essendogli legati professionalmente:\nFreud ebbe influenza anche su Milton Erickson, che gli riconosceva il merito della scoperta dell'inconscio e del ruolo potenziale dell'ipnosi nella terapia, ma non ne condivideva molte idee teoriche."}
{"id": "2126444", "revid": "1318658", "url": "https://it.wikipedia.org/wiki?curid=2126444", "title": "Saint-Michel (metropolitana di Parigi)", "text": "Saint-Michel \u00e8 una stazione della Metropolitana di Parigi sulla linea 4, sita tra il V e il VI \"arrondissement\" di Parigi.\nLa stazione.\nLa stazione venne aperta nel 1910 e porta il nome del \"boulevard Saint-Michel\" e della piazza soprastante."}
{"id": "2126449", "revid": "62004", "url": "https://it.wikipedia.org/wiki?curid=2126449", "title": "Levan Kobia\u0161vili", "text": ""}
{"id": "2126452", "revid": "73843", "url": "https://it.wikipedia.org/wiki?curid=2126452", "title": "Rifugio al Sasso Nero", "text": "Il rifugio al Sasso Nero (in tedesco \"Schwarzensteinh\u00fctte\") \u00e8 un rifugio situato nel comune di Valle Aurina (BZ), in valle Aurina, nelle Alpi della Zillertal (Alpi dei Tauri occidentali), a 3.026 m s.l.m.\nStoria.\nIl rifugio fu costruito nel 1894 dalla sezione di Lipsia del Club alpino austro-tedesco a 2.922 m s.l.m.. Dopo la prima guerra mondiale pass\u00f2 in territorio italiano e rimase abbandonato per diversi anni. Denominato \"Rifugio Vittorio Veneto al Sasso Nero\", dal 1978 fu propriet\u00e0 del CAI (sezione di Brunico) che lo gest\u00ec fino al 1999 quando pass\u00f2 alla Provincia autonoma di Bolzano. Nel 2011 la Provincia decise di costruire un rifugio completamente nuovo 100 metri pi\u00f9 in alto a nordovest della vecchia struttura. Il nuovo rifugio \u00e8 stato inaugurato nell'estate 2018.\nCaratteristiche e informazioni.\nIl nuovo rifugio si sviluppa su tre piani su una pianta a forma di esagono irregolare, con una forma che ricorda quella dei massi erratici. Il rifugio \u00e8 aperto dal 26 giugno al 26 settembre e ha una capienza di 50 posti letto. \u00c8 inoltre presente un locale adibito a bivacco, accessibile durante il periodo di chiusura del rifugio.\nAccessi.\nL'accesso avviene dalla frazione San Giovanni di Valle Aurina."}
{"id": "2126454", "revid": "339392", "url": "https://it.wikipedia.org/wiki?curid=2126454", "title": "Schwarzensteinh\u00fctte", "text": ""}
{"id": "2126465", "revid": "110157", "url": "https://it.wikipedia.org/wiki?curid=2126465", "title": "Romani (Sant'Anastasia)", "text": "Romani \u00e8 una contrada di Madonna dell'Arco, frazione del comune di Sant'Anastas\u00eca. Si trova a circa 3\u00a0km dal capoluogo comunale, 1\u00a0km dal santuario della Madonna dell'Arco.\n&lt;br&gt;Romani era una volta ben separata da Sant'Anastasia; oggi, insieme con Sant'Anastasia e il centro di Madonna dell'Arco, \u00e8 parte integrante di un'unica conurbazione\nToponimo.\nIl toponimo \u00e8 dovuto all'antica denominazione di quella zona, il \"Campus Romanus\", nonch\u00e9 alla presenza di numerose famiglie che popolavano (e che popolano ancora oggi) quelle terre, aventi \"Romano\" come cognome. \u00c8 ipotizzabile una stretta connessione tra il toponimo Campus Romanus e la discendenza del cognome Romano.\nGeografia antropica.\nUrbanistica.\nIl quartiere \u00e8 di aspetto moderno: si alternano viali larghi e parchi popolosi. Tale sviluppo ha avuto un boom tra la fine degli anni ottanta e l'inizio degli anni novanta ci\u00f2 in parte dovuto alla vicinanza al santuario della Madonna dell'Arco ma anche perch\u00e9 l'iniziale status del parco Vesuvio non impediva come oggi l'edilizia su tutto il territorio comunale ma solo al di sopra della linea tracciata dalla ferrovia circumvesuviana. Romani si trova ben pi\u00f9 gi\u00f9 di tale linea, da qui la possibilit\u00e0 di costruire parchi e palazzi; Non \u00e8 un caso che siano stati costruiti proprio in questa zona i moderni parchi destinati all'edelizia popolare della legge 167 del 1962. Questo continuo crescendo urbano ha minato non poco i confini tra le varie zone, ed ha di conseguenza prodotto una forte integrazione tra gli abitati di Romani, Madonna dell'Arco e Sant'Anastasia centro.\nRomani ospita la chiesa di S. Francesco d'Assisi e il campo comunale \"Agostino De Cicco\", che ospita lo \"Stasia\", squadra di calcio pi\u00f9 importante di Sant'Anastasia.\nTrasporti e viabilit\u00e0.\nRomani \u00e8 coperta da una discreta rete di trasporti pubblici sia municipali che provinciali. La fermata pi\u00f9 vicina \u00e8 Madonna dell'Arco della ferrovia circumvesuviana.\nRomani \u00e8 anche attraversato da alcune provinciali che la mettono in contatto con i vicini centri di Pomigliano d'Arco, Pollena Trocchia, Cercola e Volla.\nL'autostrada pi\u00f9 vicina \u00e8 l'A16 (casello di Pomigliano d'Arco)."}
{"id": "2126467", "revid": "77594", "url": "https://it.wikipedia.org/wiki?curid=2126467", "title": "Concilio di Bari II", "text": "Il II Concilio di Bari fu un sinodo della Chiesa cattolica organizzato da papa Urbano II che si tenne a Bari nei primi giorni dell'ottobre 1098. Il Concilio barese si tenne nel periodo in cui si era compiuta la prima fase di restituzione alla giurisdizione della chiesa di Roma delle numerose chiese dell'Italia meridionale ricadenti sotto il patriarcato di Costantinopoli: il suo scopo era quello di risolvere il nodo teologico sorto nell'867 a causa dell'enciclica di Fozio.\nLa controversia teologica.\nFozio, che con l'appoggio dell'imperatore Michele III aveva scomunicato Papa Niccol\u00f2 I, aveva inviato una enciclica a tutti i vescovi della chiesa d'oriente in cui contestava l'aggiunta del filioque al Credo, il celibato per i preti, la proibizione per i preti di celebrare la Cresima (diritto riservato ai vescovi), il digiuno del sabato e l'inizio della quaresima il mercoled\u00ec delle ceneri. Dopo un periodo di disgrazia, conseguente all'assassinio di Michele III, Fozio rinnov\u00f2 la controversia dottrinale e teologica con Roma in occasione del Concilio di Costantinopoli dell'879- 880.\nLe fonti.\nLe fonti riguardanti il Concilio di Bari sono esclusivamente latine e piuttosto scarse. Si tratta di quattro eventi narrativi: un brano del monaco benedettino Eadmero di Canterbury inserito nella \"Vita Anselmi\" (poi ripreso, in forma pi\u00f9 ampia, dallo stesso autore nella \"Historia Novorum\"), una pagina dello storico benedettino Guglielmo di Malmesbury, di un breve accenno contenuto nel \"Chronicon \"di Lupo Protospata e infine di un brano piuttosto ampio nel \"Chronicon \"dell'Anonimo Barese. Gli atti del concilio sono andati persi. Le fonti diplomatiche si limitano alla \"Lettera del clero e del popolo di Lucca\" indirizzata a tutti i cristiani e datata ottobre 1098, la Bolla con cui Urbano richiama in vita l'antica diocesi di Agrigento (datata sempre all'ottobre 1098), la lettera del papa al signore di Benevento Ansone, la lettera sempre del papa ai monaci di Montecassino, la lettera inviata da Papa Pasquale II a sant'Anselmo d'Aosta (Anselmo di Canterbury) nel novembre 1102 e le due lettere di Ildeberto di Lavardin, vescovo di Le Mans, sempre a sant'Anselmo.\nLe aspettative del Concilio.\nQueste fonti permettono di sapere che il Concilio fu celebrato a Bari nella cripta della chiesa di san Nicola, debitamente preparata dall'arcivescovo Elia, e che vi presero parte circa 185 arcivescovi, vescovi ed abati, oltre ad ecclesiastici di grado inferiore.\nUrbano II, che aveva organizzato il concilio con la collaborazione del Conte Ruggero, intendeva sgombrare il terreno dalle difficolt\u00e0 teologiche e liturgiche esistenti tra il clero di rito bizantino ed il clero di rito latino nell'Italia meridionale; rafforzare ed inasprire le leggi canoniche contro la simonia e la clerogamia favorite dalle investiture dei benefici ecclesiastici da parte di autorit\u00e0 laiche; risolvere, tramite dibattiti pubblici o mediante commissioni appositamente create, i problemi tra le singole istituzioni ecclesiastiche (in particolare la rifondazione della diocesi di Agrigento e le vertenze tra i monaci di Monte Cassino, da una parte, e l'abate di Santa Sofia di Benevento e la badessa di Cingla dall'altra); di giudicare sulla lotta accanita tra Anselmo d'Aosta e Guglielmo II d'Inghilterra (detto il Rosso); di annunciare l'intenzione di recarsi personalmente in Terra Santa.\nDi tutti questi obiettivi Urbano raggiunse quelli di rafforzamento della legislazione canonica contro la simonia e la rifondazione della diocesi agrigentina, mentre furono conseguiti soltanto in parte i tentativi di riunire i due riti, bizantino e latino."}
{"id": "2126468", "revid": "642594", "url": "https://it.wikipedia.org/wiki?curid=2126468", "title": "Profeta Giona", "text": ""}
{"id": "2126469", "revid": "1522738", "url": "https://it.wikipedia.org/wiki?curid=2126469", "title": "Clash of Monarchs", "text": "Clash of Monarchs (in italiano \"Scontro fra monarchi\") \u00e8 un wargame per due o quattro giocatori ideato da Bob Kalinowski, pubblicato nel 2008 dalla GMT Games e basato su una variante del sistema di gioco ideato da Mark Herman per \"We the People\".\nIl gioco consente di simulare l'intera guerra dei sette anni nello scenario europeo, mettendo in evidenza la situazione politico-militare-economica che devono affrontare le grandi potenze continentali in conflitto.\nSono previste due coppie di giocatori: nella prima un giocatore assume il controllo della Prussia, l'altro controlla l'alleanza fra Regno Unito ed Regno di Hannover; nella seconda coppia un giocatore controlla l'Austria, mentre il secondo giocatore controlla la Francia e la Russia."}
{"id": "2126476", "revid": "91533", "url": "https://it.wikipedia.org/wiki?curid=2126476", "title": "Emilia Cucciniello", "text": ""}
