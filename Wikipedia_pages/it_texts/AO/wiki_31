{"id": "2046110", "revid": "554814", "url": "https://it.wikipedia.org/wiki?curid=2046110", "title": "Paesi Bassi", "text": "I Paesi Bassi (in lingua olandese \"Nederland\" ), spesso colloquialmente indicati anche dagli stessi abitanti come \"Olanda\", sono una delle quattro nazioni costitutive del Regno dei Paesi Bassi; si trovano principalmente in Europa ma comprendono anche i cosiddetti Paesi Bassi caraibici (isole di Bonaire, Saba e Sint Eustatius, che hanno lo status di municipalit\u00e0 speciali) in riferimento alla sua bassa elevazione e alla sua topografia piatta, con solo il 50% circa del suo territorio che supera 1 metro sopra il livello del mare e quasi il 26% che scende sotto il livello del mare. \nLa maggior parte delle aree sotto il livello del mare, note come polder, sono il risultato di una bonifica iniziata nel XVI secolo. Con una popolazione di 17,4 milioni di persone, che vivono tutte su una superficie totale di circa 41\u00a0800 chilometri quadrati (16\u00a0100 mi\u00b2) - di cui 33\u00a0500 km\u00b2 (12\u00a0900 mi\u00b2) di terraferma - i Paesi Bassi sono il 12\u00ba paese pi\u00f9 densamente popolato del mondo e il 5\u00ba paese pi\u00f9 densamente popolato d'Europa, con una densit\u00e0 di 521 abitanti per km\u00b2 (1\u00a0350/mi\u00b2). Tuttavia \u00e8 il secondo pi\u00f9 grande esportatore mondiale di prodotti alimentari e agricoli (dopo gli Stati Uniti), grazie al suo suolo fertile, al clima mite, all'agricoltura intensiva e all'inventiva. \nLa parte europea confina a sud con il Belgio e ad est confina con la Germania; a nord e a ovest \u00e8 bagnata dal mare del Nord. La capitale \u00e8 Amsterdam, anche se la residenza del sovrano, la sede del parlamento e la sede del governo si trovano all'Aia. Le altre due citt\u00e0 principali sono Rotterdam e Utrecht. Il Regno dei Paesi Bassi agisce come nazione unitaria in materia di difesa, politica estera e cittadinanza, mentre i Paesi Bassi, quale nazione costitutiva, agiscono come nazione indipendente per tutte le altre materie (ad esempio interni, sanit\u00e0, istruzione e trasporti).\nI Paesi Bassi hanno avuto un vasto impero coloniale che, al momento della sua massima espansione (XVII secolo), ne fece la principale potenza del commercio mondiale e la culla del capitalismo. Sono tra gli Stati fondatori della CECA, della CEE, e dell'Unione europea. Dal 2013 il loro sovrano \u00e8 re Guglielmo Alessandro, mentre dal 2010 il capo del Governo \u00e8 Mark Rutte.\nNomenclatura.\nIn italiano (e in numerose altre lingue) i termini Paesi Bassi e Olanda sono spesso utilizzati come sinonimi. In realt\u00e0 il termine \"Olanda\" identifica soltanto due delle dodici province che formano i Paesi Bassi: l'Olanda Settentrionale e l'Olanda Meridionale. \nAnalogamente l'aggettivo \"olandese\" viene utilizzato per indicare tutto ci\u00f2 che in generale attiene ai Paesi Bassi anzich\u00e9 strettamente all'Olanda.\nIl termine \"olandese\" viene anche comunemente usato per indicare la lingua principale dei Paesi Bassi (parlata anche nelle Fiandre settentrionali, parte nederlandofona del Belgio), mentre a stretto rigore esso identifica i soli dialetti parlati nelle province dell'Olanda Settentrionale e dell'Olanda Meridionale; il termine neerlandese (o nederlandese) \u00e8 il pi\u00f9 corretto per identificare questa lingua, ma in italiano viene usato quasi esclusivamente in ambito accademico.\nStoria.\nSottomesso da Giulio Cesare nel I secolo a.C., il sud del territorio costitu\u00ec, con il Limes renano, la frontiera settentrionale del mondo romano fino alla caduta dell'Impero romano d'Occidente (V secolo).\nIn seguito alle Invasioni barbariche nell'area si stanziarono Sassoni, Batavi, Frisoni e Franchi. Nell'VIII secolo i Paesi Bassi erano parte dell'Impero carolingio fondato da Carlo Magno e nel X secolo del Sacro Romano Impero. Successivamente vi sorsero vari principati semi-indipendenti, formalmente soggetti all'Impero. In questo periodo si ebbe un evento naturale di grande importanza: il 14 dicembre 1287 una mareggiata distrusse la barriera di dune che separava il Mare del Nord dal lago Flevo, inondando in maniera permanente una parte consistente del territorio olandese: la regione attorno al lago Flevo divenne la baia dello Zuiderzee (oggi parzialmente prosciugato e trasformato nel lago IJsselmeer) ed il mare dei Wadden (che separa le attuali isole frisone dal continente) si allarg\u00f2 considerevolmente.\nNel XV secolo i Paesi Bassi passarono sotto il controllo diretto della famiglia imperiale degli Asburgo, ma nel XVI secolo la Riforma protestante fu accolta con favore dalla popolazione olandese nonostante fosse invisa all'imperatore Carlo V. Carlo fin\u00ec per accettare la situazione, ma dopo la sua abdicazione (1556) l'intransigenza del suo erede Filippo II (re di Spagna) provoc\u00f2 una rivolta, che scoppi\u00f2 nel 1566 nelle Fiandre e dilag\u00f2 in tutto il Paese. Ad essere contestati furono soprattutto la politica accentratrice di Filippo (che aveva ridotto le autonomie locali) ed il rafforzamento dei poteri dell'Inquisizione.\nIl re rispose inviando il duca d'Alba, che nel 1567 mise a morte centinaia di rivoltosi. Guglielmo I d'Orange, capo della rivolta, fugg\u00ec in Germania, da cui torn\u00f2 nel 1572 a scatenare una nuova insurrezione. La mediazione di Alessandro Farnese, che ripristin\u00f2 le vecchie autonomie, recuper\u00f2 alla Corona spagnola le province a maggioranza cattolica (il Belgio attuale); ma le province protestanti proseguirono nella lotta. Anche in virt\u00f9 della bancarotta di Filippo II (1575) gli insorti proclamarono la propria indipendenza nel 1581, ma il nuovo Stato olandese, la \"Repubblica delle Sette Province Unite\", fu riconosciuto dalla Spagna solo nel 1648, con la pace di M\u00fcnster e la fine della guerra degli ottant'anni.\nIl XVII secolo \u00e8 considerato il \"secolo d'oro\" dei Paesi Bassi che godettero di grande prosperit\u00e0. Gli olandesi, attraverso la Compagnia olandese delle Indie occidentali, fondarono numerose colonie in India, Indonesia, Africa e nelle Americhe, creando un impero commerciale che si estendeva su gran parte del globo. Tuttavia il secolo termin\u00f2 con una serie di guerre che segnarono la fine dell'espansione olandese.\nIl successivo XVIII secolo fu relativamente tranquillo, anche se il predominio commerciale olandese venne soppiantato da quello inglese, fino alla Rivoluzione francese del 1789: pochi anni dopo i francesi invasero i Paesi Bassi, dove costituirono dapprima la Repubblica Batava, poi il Regno di Olanda, unendoli infine alla Francia stessa.\nIl Congresso di Vienna (1814-1815) restaur\u00f2 lo stato olandese, ampliandolo: il Regno Unito dei Paesi Bassi (trasformato in una monarchia il cui sovrano discendeva dagli \"Statolder\" della Repubblica delle Sette Province Unite) comprendeva, oltre ai Paesi Bassi, anche l'attuale Belgio. Questa situazione non dur\u00f2 a lungo: nel 1830 il Belgio ottenne l'indipendenza grazie all'aiuto francese, mentre il Lussemburgo, gi\u00e0 legato ai Paesi Bassi in virt\u00f9 di un'unione personale, mantenne tale legame fino al 1890.\nI Paesi Bassi proclamarono la propria neutralit\u00e0 in entrambe le guerre mondiali. Nella prima essa venne sostanzialmente rispettata e la guerra ebbe solo conseguenze di carattere economico (legate all'afflusso di profughi dal Belgio e all'interruzione di molte rotte commerciali, che rese difficoltosi il commercio e l'approvvigionamento di cibo).\nDurante la seconda guerra mondiale, il Paese fu invece occupato dalla Germania nazista nel corso della campagna di Francia (1940); durante l'occupazione il Paese fu soggetto al Reichskommissariat Niederlande, diretto dal reichskommissar Arthur Sey\u00df-Inquart. Nei cinque anni che seguirono gran parte della popolazione ebrea fu deportata nei campi di sterminio nazisti. La resistenza che si svilupp\u00f2 fu assai ramificata e ben organizzata, ma gli Alleati vi fecero scarso affidamento. Nel 1942 i possedimenti coloniali olandesi in Asia (Indonesia ed isole adiacenti) vennero occupati dal Giappone. Nel settembre 1944 gli Alleati, dopo aver liberato Francia e Belgio, tentarono di superare il Reno nella regione fra Nimega ed Arnhem (operazione Market-Garden), ma l'audace operazione fall\u00ec e gran parte dei Paesi Bassi rest\u00f2 sotto il controllo tedesco. L'inverno successivo fu caratterizzato da una grave carestia, ed il Paese fu liberato solo nel maggio 1945.\nNel 1948 i Paesi Bassi formarono l'unione doganale del Benelux con Belgio e Lussemburgo, e a partire dal 1949 rinunciarono a gran parte del loro impero coloniale. Grazie anche agli aiuti statunitensi del Piano Marshall, la perdita delle colonie non port\u00f2 a difficolt\u00e0 economiche, anzi l'economia olandese attravers\u00f2 una fase di rapida crescita.\nNel 1954 si interruppe anche il dominio coloniale dei Paesi Bassi su Suriname e Cura\u00e7ao (che, assieme alle sue dipendenze, avrebbe in seguito assunto il nome di Antille Olandesi). Entrambi divennero parti di un regno federale, ottenendo autonomia negli affari interni. Nel 1975 il Suriname lasci\u00f2 definitivamente il Regno dei Paesi Bassi e divenne una repubblica totalmente indipendente. Nel 1986 Aruba, fino ad allora parte delle Antille, ottenne lo status di nazione staccandosi dalle Antille Olandesi, ma restando parte del Regno. Il 10 ottobre 2010, in seguito a referendum, vi fu un'ulteriore evoluzione: le restanti Antille Olandesi si divisero e le cosiddette isole BES (Bonaire, Saba, Sint Eustatius) diventarono comuni a statuto speciale dei Paesi Bassi, mentre Cura\u00e7ao e Sint Maarten ottennero lo status di nazioni costitutive del Regno.\nA partire dal secondo dopoguerra la politica estera olandese \u00e8 dominata dall'impegno a creare o rafforzare le istituzioni internazionali di cui fa parte, come l'ONU, la NATO, ma non l'Unione europea.\nGeografia.\nLa superficie totale dei Paesi Bassi \u00e8 di km\u00b2 (paragonabile alla superficie della Svizzera km\u00b2). La principale caratteristica della geografia olandese \u00e8 la piattezza del territorio: circa met\u00e0 del territorio si trova a meno di un metro sopra il livello del mare ed una parte consistente (27% della superficie totale, in cui risiede il 21% della popolazione) \u00e8 sotto il livello del mare. Una catena di dune e dighe lungo le coste e le rive dei fiumi principali impediscono che queste zone vengano inondate, mentre numerose stazioni di pompaggio provvedono a rimuovere l'acqua piovana in eccesso.\nLa lotta per strappare il territorio al mare ed ai fiumi \u00e8 uno dei temi ricorrenti della storia e della geografia olandese. Infatti buona parte del territorio \u00e8 costituito da \"polder\", ovvero da terreni strappati al mare, a lagune o a paludi costiere.\nIl punto pi\u00f9 elevato dei Paesi Bassi \"continentali\" \u00e8 il Vaalserberg ( s.l.m.), nell'estremo sud-est del paese; ma \u00e8 il Monte Scenery (840 m s.l.m.), un vulcano spento situato sull'isola di Saba nei Caraibi olandesi, a detenere il primato per l'intero Stato.\nIdrografia.\nLa rete idrografica olandese ha caratteristiche peculiari. I Paesi Bassi sono divisi in due parti principali da un intricato sistema di fiumi che ha origine dalla Schelda (\"Schelde\"), e soprattutto dalla Mosa (\"Maas\") e dal Reno (\"Rijn\"), che in territorio olandese formano un complicato delta, i cui rami principali sono noti come Waal, Lek, IJssel e Amstel.\nQuesta divisione \u00e8 rilevante anche dal punto di vista culturale, come evidenziato dai differenti dialetti parlati nel nord e nel sud, ed ancor pi\u00f9 dalla predominanza cattolica nella regione a sud dei fiumi e protestante calvinista nel nord, in particolare nelle province frisone a nord dell'IJssel.\nLa geografia olandese ha subito consistenti evoluzioni in et\u00e0 storica. Nel 1287 una grande tempesta travolse le dune costiere e permise al mare di riversarsi nell'interno del Paese, formando il golfo noto come Zuiderzee (Mare del Sud) ed allargando il Mare dei Wadden; si stima che questa inondazione abbia provocato almeno 50.000 vittime.\nUn'altra regione particolarmente soggetta a inondazioni \u00e8 quella del delta (in particolare la Zelanda). Questa regione fu al centro di un'alluvione che si verific\u00f2 il 5 novembre 1530, provocando la morte di 100\u00a0000 persone. Gran parte delle Fiandre e della Zelanda furono allagate, compresa quella che ora \u00e8 chiamata Verdronken Land (\"terra affogata\"), intorno all'antica citt\u00e0 di Reimerswaal che, gi\u00e0 seriamente danneggiata dall'alluvione del 1287, decadde rapidamente fino al definitivo abbandono del 1632 (quando fu ricostruita pi\u00f9 a sud). La stessa regione fu la pi\u00f9 colpita dall'ultima inondazione catastrofica del Paese: nella notte tra il 31 gennaio e il 1\u00ba febbraio 1953 una combinazione di alta marea e di vento molto forte da Nord-Ovest si abbatt\u00e9 sui Paesi Bassi allagando i polders, distruggendo vaste aree del paese e provocando la morte di 1\u00a0835 persone. L'inondazione interess\u00f2 il 9% del terreno agricolo olandese e 1\u00a0365\u00a0km\u00b2 di territorio furono invasi dalle acque del mare. A causa del sale i campi inondati furono inutilizzabili per diversi anni.\nQueste catastrofi spinsero il governo olandese a prendere provvedimenti. L'iniziativa pi\u00f9 importante furono i cosiddetti \"Zuiderzeewerken\", iniziati nella prima met\u00e0 del XX secolo, che non si limitarono alla difesa dalle inondazioni, ma permisero di reclamare buona parte del territorio invaso dal mare nel 1287: infatti la costruzione (1932) della cosiddetta Afsluitdijk (\"diga di sbarramento\") fra la Frisia e l'Olanda Settentrionale torn\u00f2 a separare lo Zuiderzee dal mare, trasformandolo nel lago IJsselmeer; il lago fu poi parzialmente prosciugato, formando la provincia di Flevoland. Pi\u00f9 recentemente il cosiddetto piano Delta (intrapreso a seguito dell'inondazione del 1953) ha messo in sicurezza la regione del delta e la Zelanda. I lavori furono terminati nel 1997 con il completamento della barriera di Maeslantkering, nel Nieuwe Waterweg, presso Rotterdam.\nClima.\nIl clima dei Paesi Bassi \u00e8 oceanico temperato, dunque \u00e8 definibile perlopi\u00f9 come atlantico sulle coste e verso l'interno continentale freddo. Gli inverni non sono eccessivamente freddi e le temperature medie di gennaio sono comprese tra i della costa atlantica nord-occidentale e i delle zone sud-orientali al confine con la Germania. In pieno inverno si possono alternare giornate piovose, nuvolose o variabili, da temperature massime anche oltre i 10 gradi sopra lo zero, e periodi in cui invece predominano masse d'aria di origine artica, con forti gelate che possono perdurare anche nelle ore diurne e portare al congelamento dei numerosi canali; in questi periodi non sono rare le nevicate, ma la persistenza della neve al suolo \u00e8 in genere piuttosto breve. Ricorrenti i venti occidentali, soprattutto in autunno e in inverno, che solitamente portano maltempo e a volte possono essere molto forti. L'estate \u00e8 fresca e moderatamente piovosa, con temperature medie di luglio comprese tra i del litorale Atlantico settentrionale e i delle zone sud-orientali. Le precipitazioni sono abbondanti (quasi ovunque comprese tra ) e sono ben distribuite in ogni mese dell'anno, con un massimo relativo in autunno (ottobre-novembre) e un minimo, anch'esso non troppo pronunciato, in primavera (aprile).\nSociet\u00e0.\nPopolazione.\nLa popolazione dei Paesi Bassi \u00e8 di abitanti, con una densit\u00e0 di 409 ab/km\u00b2 che \u00e8 tra le pi\u00f9 alte dell'Unione europea. La massima concentrazione \u00e8 nel sistema urbano della Randstad Holland.\nEtnie.\nNei Paesi Bassi negli ultimi anni, come in altri stati dell'Unione europea, si \u00e8 assistito a un ampio dibattito sul multiculturalismo. Si stima che circa il 22% della popolazione abbia uno o entrambi i genitori nati in un Paese estero, che la rende uno dei paesi con la pi\u00f9 alta percentuale di immigrati, seconda solo alla Svizzera.\nA fine 2016 l'ufficio centrale di statistica dei Paesi Bassi (CBS) stimava che all'inizio di quell'anno la composizione etnica del Paese fosse la seguente:\nPopolazione residente totale: \nNel 2020, su una popolazione totale di 17.407.585 abitanti, ben 4.220.705 erano immigrati, ovvero il 24,25%, una delle percentuali pi\u00f9 alte in Europa.\nIl caso di Rotterdam.\nLa citt\u00e0 di Rotterdam \u00e8 un caso degno di nota: infatti nel 2015 circa met\u00e0 della popolazione aveva almeno un genitore non olandese, mentre erano molto numerose le minoranze surinamese (8,3%), turca (7,5%), marocchina (6,9%) ed antillana (3,9%). Questa composizione etnica anomala \u00e8 dovuta in larga parte alla sostituzione degli autoctoni (che tendono a spostarsi nei sobborghi) con immigrati o con loro discendenti: il fenomeno \u00e8 particolarmente evidente nelle scuole, dove circa due bambini su tre sono immigrati o figli di immigrati. Questa composizione etnica ha ripercussioni anche a livello religioso, poich\u00e9 la presenza musulmana (circa 13% nel 2013) supera di molto la media olandese; anche la presenza di persone non religiose (48%) \u00e8 sopra la media olandese, mentre le fedi cristiane (15% cattolici e 10% protestanti) sono decisamente sotto la media nazionale. \nReligione.\nI Paesi Bassi \u00e8 un Paese con la pi\u00f9 alta percentuale di abitanti non religiosi, infatti nel 2013 il 47% degli adulti dichiaravano di non riconoscersi in alcuna religione. La maggior parte di chi ha dichiarato di essere seguace di una religione \u00e8 membro di una delle tradizionali chiese cristiane (25% cattolici; 16% protestanti, di cui il 7% fa parte della chiesa riformata olandese, il 5% di chiese calviniste ed il 4% di altre chiese riformate), mentre le religioni non tradizionali raccoglievano il rimanente 12% della popolazione; fra di esse la pi\u00f9 importante era l'Islam (5% della popolazione), ma vi erano piccole ma significative presenze anche di buddisti, induisti, ebrei. Anche coloro che si dichiaravano religiosi spesso non frequentavano i rispettivi luoghi di culto, visto che solo il 60% dei protestanti, il 38% dei musulmani ed il 17% dei cattolici dichiarava di recarsi in chiesa o in moschea almeno una volta al mese.\nFino alla seconda guerra mondiale la minoranza ebraica ammontava a unit\u00e0; a causa della Shoah ( vittime) e della successiva emigrazione verso Israele, questo numero \u00e8 fortemente diminuito ed oggi si stimano solo poche decine di migliaia di ebrei (circa lo 0,1% della popolazione).\nA partire dagli anni sessanta l'arrivo di lavoratori stranieri (specialmente dalla Turchia, dal Marocco e da altri paesi del Maghreb) e di numerosi cittadini olandesi originari delle colonie ha fortemente aumentato il numero di musulmani nei Paesi Bassi. Oggi i musulmani sono circa il 5% della popolazione (e si avvicinano quindi al milione).\n. Tuttavia, negli ultimi anni gli omicidi del politico Pim Fortuyn (nel 2002, ad opera di un estremista di sinistra) e del regista Theo van Gogh (nel 2004, ad opera dell'estremista islamico Mohammed Bouyeri) hanno parzialmente scosso la fiducia dell'opinione pubblica in questo approccio.\nLingue.\nLa lingua nazionale \u00e8 l'olandese (conosciuto anche, specialmente a livello accademico, come \"nederlandese\" o \"neerlandese\"), che \u00e8 una lingua germanica. Inoltre il\nfrisone occidentale \u00e8 parlato da circa persone nella provincia della Frisia e nelle vicinanze: la Frisia \u00e8 infatti una regione bilingue, in quanto sia il frisone sia il nederlandese sono riconosciuti come lingue ufficiali. Anche l'inglese ed il papiamento sono riconosciuti regionalmente come lingue ufficiali.\nInoltre sono parlati il \"basso sassone\", parlato nel nord-est (Groninga, Drenthe, Overijssel, Gheldria settentrionale), e il limburghese (nel Limburgo), che hanno qualche forma di riconoscimento ufficiale. Altri dialetti rilevanti sono il brabantino nella provincia del Brabante Settentrionale e il dialetto olandese (l'hollandese) nelle province dell'Olanda Meridionale e dell'Olanda Settentrionale.\nVi sono poi le lingue parlate dai numerosi immigrati, fra cui l'arabo, il turco, il cinese, il malese e le altre lingue della regione indonesiana.\nInfine, buona parte della popolazione conosce almeno l'inglese e ha nozioni di francese e di tedesco.\nOrdinamento e istituzioni.\nSuddivisioni amministrative.\nIl Paese \u00e8 diviso in 12 Province: Brabante Settentrionale (\"Noord Brabant\"), Drenthe, Flevoland, Frisia (\"Friesland\"), Gheldria (\"Gelderland\"), Groninga (\"Groningen\"), Limburgo (\"Limburg\"), Olanda Meridionale (\"Zuid Holland\"), Olanda Settentrionale (\"Noord Holland\"), Utrecht, Overijssel e Zelanda (\"Zeeland\"), a loro volte divise in un totale di 380 municipalit\u00e0 ordinarie (\"gemeenten\") e 3 municipalit\u00e0 speciali (Bonaire, Sint Eustatius e Saba); esse sono governate rispettivamente da consigli provinciali e municipali.\nCitt\u00e0 principali.\nLe citt\u00e0 con il maggior numero di abitanti sono Amsterdam, Rotterdam, L'Aia e Utrecht.\nCostituzione.\nL'attuale Costituzione dei Paesi Bassi risale al 24 agosto 1815 ed \u00e8 denominata Costituzione del Regno dei Paesi Bassi.\nOrdinamento scolastico.\nL'istruzione elementare (fra i 6 e i 12 anni) \u00e8 stata resa obbligatoria nel 1900 (l'obbligo fu poi esteso fino ai 15 anni nel 1969 e fino a 16 anni nel 1975) e l'analfabetismo \u00e8 praticamente scomparso.\nNei Paesi Bassi l'istruzione \u00e8 obbligatoria fra i 5 e i 16 anni. Esistono scuole pubbliche, scuole speciali e scuole private. Le scuole pubbliche sono finanziate dal governo e controllate dalle amministrazioni locali. Le scuole speciali ricevono dal governo il medesimo trattamento finanziario delle scuole pubbliche, ma rispondono a una particolare commissione: queste scuole sono generalmente basate su qualche genere di religione, ideologia o filosofia educativa, per cui esistono ad esempio scuole speciali cattoliche, o scuole speciali basate sul metodo Montessori. Le scuole speciali possono rifiutarsi di ammettere uno studente nel caso i suoi genitori (o lui stesso, se maggiorenne) indichino di non rispettare i valori morali propugnati dalla scuola stessa. Le scuole private non ricevono fondi governativi e godono di maggiori libert\u00e0 (riguardo ad es. alle ammissioni). Tuttavia, come tutte le altre scuole, anche le scuole private sono soggette al controllo di un'agenzia governativa chiamata \"Onderwijsinspectie\" (ispettorato dell'educazione), che ha il potere di chiuderle nel caso di gravi violazioni.\nLe scuole si dividono in elementari (\"Basisonderwijs\", della durata di 8 anni; le prime due classi comprendono bambini di 4 e 5 anni), secondarie (\"Voortgezet Onderwijs\", da 4 a 6 anni, a seconda del tipo di scuola; coloro che seguono un corso di 6 anni possono accedere direttamente all'universit\u00e0) e terziarie o professionali (di diversi tipi e che forniscono una specializzazione professionale o consentono di intraprendere studi universitari).\nNei Paesi Bassi si possono scegliere una serie di tipi di scuole superiori. Il livello pi\u00f9 pratico, paragonabile agli istituti professionali italiani, \u00e8 il VMBO. Seguono Havo e VWO (che include Atheneum e Gymnasium), che danno tutti accesso all'universit\u00e0: il primo con uno o pi\u00f9 anni integrativi, che si chiamano classi ponte. Nel 1575 il principe Guglielmo I d'Orange fonda la pi\u00f9 antica universit\u00e0 dei Paesi Bassi: l'Universit\u00e0 di Leida, una delle pi\u00f9 importanti universit\u00e0 d'Europa.\nSistema sanitario.\nIl Sistema sanitario \u00e8 privatizzato, gestito da numerose assicurazioni. Il contratto con l'assicurazione, per legge, deve essere stipulato entro 4 mesi dal trasferimento nei Paesi Bassi. Per iniziare questo contratto viene richiesto il \"Burgerservicenummer\" (BSN), ossia il numero di registrazione al comune di residenza.\nForze armate e di polizia.\nLe forze armate dei Paesi Bassi sono: \nLe forze di polizia sono:\nPolitica.\nIl Regno si fonda sullo Statuto del Regno dei Paesi Bassi; questo documento \u00e8 applicabile in ogni parte del regno. I Paesi Bassi a sua volta hanno la propria costituzione: \"Grondwet van het Koninkrijk der Nederlanden\", adottata fin dalla fondazione del regno (1815).\nIl sovrano ha un ruolo largamente cerimoniale; i suoi compiti principali sono la scelta del ministro-presidente e la nomina dei giudici. Il sovrano pu\u00f2 essere sia un re che una regina, ma curiosamente tutti i sovrani del XX secolo sono stati delle regine.\nCon il dissolvimento delle Antille Olandesi avvenuto il 10 ottobre 2010, Cura\u00e7ao e Sint Maarten hanno affiancato Aruba quali stati autonomi costitutivi del Regno dei Paesi Bassi. Bonaire, Saba e Sint Eustatius sono diventate municipalit\u00e0 speciali dei Paesi Bassi (\"bijzondere gemeenten\") ovvero come \"openbaar lichaam\". Queste municipalit\u00e0, pur non facendo parte di alcuna provincia, somigliano sotto molti aspetti ad ordinari comuni dei Paesi Bassi (hanno un sindaco ed un consiglio comunale), e sono soggette alla legge dei Paesi Bassi, sebbene mantengano transitoriamente le leggi delle Antille Olandesi Ci sono, comunque, alcune deroghe per queste isole a causa della loro distanza dai Paesi Bassi continentali, quali, ad esempio, l'uso del dollaro statunitense invece dell'euro quale moneta ufficiale.\nIl Governo del Regno consiste del governo dei Paesi Bassi e di un ministro per ciascuno Stato caraibico (Aruba, Cura\u00e7ao e Sint Maarten); le municipalit\u00e0 speciali sono invece rappresentate nel governo dei Paesi Bassi facendo parte integrante di questi e potendo votare per il parlamento di Amsterdam\nPer Bonaire, Saba e Sint Eustatius, \u00e8 in fase di definizione per la concessione dello status di Regioni Ultraperiferiche dell'Unione europea.\nIl Parlamento (noto come Stati Generali) esercita il potere legislativo ed \u00e8 composto di una camera bassa (150 membri) ed una camera alta (75 membri) con poteri ridotti.\nDopo essere stati coinvolti nella Seconda guerra mondiale i Paesi Bassi hanno abbandonato la loro tradizionale neutralit\u00e0, proponendosi di favorire l'integrazione europea, le relazioni transatlantiche, lo sviluppo del Terzo Mondo, la diffusione della democrazia ed il rispetto del diritto internazionale e dei diritti umani. I Paesi Bassi generalmente perseguono i propri interessi nel quadro di organizzazioni multilaterali come l'Unione europea, l'ONU e molte altre.\nLa politica dei Paesi Bassi in materia di sicurezza \u00e8 principalmente basata sulla partecipazione alla NATO, di cui il paese \u00e8 membro dal 1949. I Paesi Bassi hanno inviato truppe per le forze di \"peacekeeping\" dell'ONU in Bosnia. Molto pi\u00f9 controverso \u00e8 stato l'invio di un contingente di oltre uomini nella coalizione internazionale dell'Iraq, tanto che nella primavera 2005 questo \u00e8 stato ritirato. Un altro contingente olandese ha collaborato per una decina di anni con le operazioni dell'ISAF in Afghanistan; questo contingente normalmente superava il migliaio di uomini, ma nel luglio 2014 ne comprendeva solo 200.\nEconomia.\nI Paesi Bassi hanno un'economia prospera ed aperta, nella quale il governo ha alquanto ridotto il proprio ruolo a partire dagli anni ottanta. Il settore pubblico raccoglie comunque il 46% del PIL.\nCome in gran parte delle economie pi\u00f9 sviluppate, il principale settore economico \u00e8 quello dei servizi, che contribuisce molto pi\u00f9 della met\u00e0 del PIL. In particolare sono importanti le imprese di trasporto e distribuzione, le banche e le assicurazioni.\nMolto sviluppato \u00e8 il settore della progettazione architettonica ed urbanistica, che concentra in questo paese almeno una decina dei primi cento studi di architettura del mondo.\nL'attivit\u00e0 industriale ed estrattiva fornisce circa il 30% del PIL. Le industrie pi\u00f9 sviluppate sono quella chimica, quella alimentare, quella elettrica ed elettronica e quella delle costruzioni. I Paesi Bassi sono anche importanti produttori di gas naturale. Il gas del campo di Slochteren (a nord del paese) \u00e8 arrivato a generare due terzi degli oltre 200 miliardi di euro di proventi. Gli eventi sismici legati all'estrazione del gas sono diventati pi\u00f9 frequenti e il problema ha in pi\u00f9 occasioni scatenato la protesta della popolazione locale.\nRaffinerie di petrolio si trovano presso Amsterdam, Rotterdam e Vlissingen. A Borssele \u00e8 attivo un reattore nucleare. Importante \u00e8 la produzione di fibre tessili (artificiali e sintetiche) e concimi. Sale, cloro e soda sono prodotti a Hengelo e presso Delfzijl. L\u2019industria siderurgica ha i suoi poli a IJmuiden, Budel, Arnhem, Delfzijl, Rotterdam.\nNei Paesi Bassi hanno sede alcune grandi compagnie multinazionali come Unilever (agroalimentare e prodotti per l\u2019igiene), Philips (elettronica), Stellantis e Renault (automobili), Heineken (birra). L\u2019industria meccanica comprende cantieri navali, fabbriche automobilistiche (a Eindhoven, Born e Amersfoort) e officine ferroviarie (a Tilburg e Utrecht). Le industrie tessili si localizzano a Twente (cotone) e a Tilburg (lana). Si segnalano le produzioni di tabacco, zucchero, margarina, cacao e cioccolata, birra, liquori, cannabis, cuoio, diamanti, porcellane e ceramiche. Notevole anche la produzione di formaggi (Alkmaar, Gouda, Leiden, Woerden).\nIl settore agricolo contribuisce circa il 4% del PIL, ed impiega il 4% della manodopera attiva. Grazie all'elevata meccanizzazione, l'agricoltura olandese fornisce grandi \"surplus\" che possono essere destinati all'industria alimentare ed esportati. I Paesi Bassi sono al terzo posto al mondo per valore delle loro esportazioni agricole. Inoltre \u00e8 nota la produzione di diamanti specializzati nelle citt\u00e0 dell'Holland Randstand.\nE nel settore economico un importante contributo venne dato da Jan Tinbergen, che, assieme al norvegese Ragnar Frisch, fu il primo vincitore del Premio Nobel per l'economia, nel 1969, \"per aver sviluppato e applicato modelli dinamici per l'analisi dei processi economici\".\nTurismo.\nCitt\u00e0.\nLa principale attrazione turistica dei Paesi Bassi \u00e8 la capitale Amsterdam, detta da alcuni \"la Venezia del nord\" per via del centro storico attraversato da numerosi canali. Fra le altre cose, Amsterdam \u00e8 famosa per la sua atmosfera cosmopolita e variegata che comprende attrazioni come il quartiere a luci rosse e i suoi \"Coffee-shop\". Fra le altre citt\u00e0, le pi\u00f9 importanti dal punto di vista turistico sono probabilmente L'Aia, dove ha sede il governo; Delft, famosa per le sue ceramiche (Delfts blauw); Rotterdam, che ha il porto pi\u00f9 grande d'Europa, Utrecht e Haarlem. Fra i centri minori si segnalano Maastricht; Nimega, la citt\u00e0 pi\u00f9 antica del paese; 's Hertogenbosch (Den Bosch), Deventer, Eindhoven, Groninga, Volendam e Marken.\nMusei.\nI musei pi\u00f9 importanti e famosi dei Paesi Bassi sono il \"Rijksmuseum\" ed il Van Gogh Museum, entrambi situati ad Amsterdam. Ad Amsterdam si trova anche la casa di Anna Frank, ora trasformata in museo.\nFuori da Amsterdam si segnalano il Museo Frans Hals di Haarlem, la Mauritshuis e il Gemeentemuseum dell'Aia, il Museo Boijmans van Beuningen di Rotterdam, il Van Abbemuseum di Eindhoven nel Noord-Brabant, ed il Museo Kr\u00f6ller-M\u00fcller, situato nel parco nazionale degli \"Hoge Veluwe\".\nAmbiente.\nIl paesaggio olandese \u00e8 piatto, verdeggiante e percorso da molti fiumi.\nAttrazioni particolari sono costituite dalle dighe (ad es. quelle del Piano Delta, o la grande \"Afsluitdijk\"), dai campi di tulipani e dai mulini a vento.\nSono numerose le dune, specialmente lungo le coste, ma anche nell'interno (ad es. nel parco degli \"Hoge Veluwe\" in Gheldria e nel Parco nazionale De Loonse en Drunense Duinen in Brabante Settentrionale).\nLe coste sono basse e sabbiose. Nel nord le Isole Frisone Occidentali (Waddeneilanden) sono separate dal continente dal mare dei Wadden (Waddenzee, \"mare dei guadi\") che presenta fondali cos\u00ec bassi che con la bassa marea \u00e8 possibile camminare dalla costa fino alle isole. Le isole stesse (Texel, Vlieland, Terschelling, Ameland e Schiermonnikoog oltre alle disabitate Noorderhaaks, Rottumerplaat e Rottumeroog) sono grandi banchi di sabbia che proteggono la costa, coperte da dune e da foreste di pini.\nParchi nazionali.\nI parchi nazionali Olandesi coprono , ovvero circa il 3% del territorio dei Paesi Bassi. I parchi sono piuttosto piccoli e non sono pensati per custodire delle grandi meraviglie naturali, ma per preservare aree particolari che sono rimaste relativamente immuni allo sviluppo agricolo ed industriale.\nAl momento esistono 20 parchi nazionali. I pi\u00f9 famosi il \"De Hoge Veluwe\", il \"De Biesbosch\", il parco di \"Schiermonnikoog\" (sull'omonima isola) e la riserva di \"Oostvaardersplassen\".\nCultura.\nPittura e arti figurative.\nLa pittura olandese ha una grande tradizione che risale almeno ai maestri fiamminghi del tardo medioevo e del primo rinascimento (Jan van Eyck, Hieronymus Bosch, Pieter Bruegel il Vecchio).\nCome in campo politico, il XVII secolo fu IL SECOLO D'ORO DELLA PITTURA OLANDESE, con le opere di Rembrandt, Jan Vermeer, Frans Hals, Jacob Van Ruisdael e molti altri: possiamo parlare quindi del cosiddetto Secolo d'oro olandese.\nMolti anche gli artisti attivi nell'800, come l'impressionista Isaac Isra\u00ebls. Tuttavia il pi\u00f9 famoso pittore olandese fu sicuramente Vincent van Gogh, esponente del post-impressionismo, attivo prima nei Paesi Bassi, poi in Francia alla fine del XIX secolo.\nNel corso del XX secolo altri importanti artisti olandesi sono stati Piet Mondrian (iniziatore del movimento artistico \"De Stijl\", conosciuto anche come neoplasticismo), Theo van Doesburg, Maurits Cornelis Escher, noto, in particolare, per le incisioni su legno e le litografie, i pittori Geer van Velde e Bram van Velde, Peter Alma. Di grande importanza per il design l'opera di Gerrit Rietveld.\nPatrimoni dell'umanit\u00e0.\nAl 2021 sono 11 i siti olandesi iscritti nella Lista dei patrimoni dell'umanit\u00e0 dell' UNESCO.\nLetteratura.\nI primi olandesi a raggiungere fama internazionale per i propri scritti furono probabilmente i filosofi Erasmo da Rotterdam, importante esponente dell'umanesimo cristiano e autore de l'Elogio della follia (1511) e Spinoza, esponente del razionalismo e autore dell'Ethica (1677), che furono attivi nel XVI e nel XVII secolo. Essi per\u00f2 generalmente non scrissero in olandese, bens\u00ec in latino.\nNel XVII secolo tuttavia l'olandese inizi\u00f2 ad essere usato come lingua letteraria, ad esempio dal drammaturgo Joost van den Vondel e da P. C. Hooft; la prima traduzione in olandese della Bibbia, nota come \"De Statenbijbel\" risale al 1637 ed \u00e8 considerata una delle pietre miliari nell'evoluzione della lingua olandese.\nNel XIX secolo Multatuli pubblic\u00f2 quello che probabilmente \u00e8 il pi\u00f9 importante romanzo della letteratura olandese, \"Max Havelaar\"; in esso si denunciava il maltrattamento degli indigeni nelle colonie olandesi.\nNel XX secolo si distinse, tra gli altri, la scrittrice Annie M. G. Schmidt, importante autrice di libri per bambini e nel 1988 vincitrice del Premio Hans Christian Andersen.\nL'opera letteraria olandese pi\u00f9 nota \u00e8 invece il Diario di Anna Frank, anche se formalmente la sua autrice non ha mai avuto la cittadinanza olandese (la famiglia Frank era originaria della Germania, da cui era fuggita alla fine degli anni trenta).\nFilosofia e storia.\nIn ambito filosofico i Paesi Bassi possono vantare di importanti personalit\u00e0: nel XVI secolo Erasmo da Rotterdam, tra i piu noti rappresentanti dell'umanesimo cristiano, autore del celebre saggio l'Elogio della follia (1511). Nel XVII secolo spicca la figura di Baruch Spinoza, autore del saggio l'Ethica (1677) e esponente illustre del razionalismo. In ambito storico nel XX secolo ricordiamo invece la figura di Johan Huizinga, che ha condotto, in particolare, importanti studi su medioevo, ed \u00e8 autore del libro Autunno del Medioevo (1919).\nDiritto.\nIn campo giuridico i Paesi Bassi hanno avuto un posto rilevante in particolare nel XVII secolo, con Ugo Grozio, uno degli esponenti pi\u00f9 significativi del Giusnaturalismo o diritto naturale, e autore del De iure belli ac pacis (1625). Tra il XIX e il XX secolo si distinse la figura di Aletta Jacobs, medico e importante esponente del movimento femminista olandese.\nMusica e danza.\nIl contributo olandese al patrimonio storico della musica classica mondiale \u00e8 alquanto scarso, principalmente perch\u00e9 i calvinisti consideravano frivola la musica. Salvo che il primo metodo per fortepiano della storia della musica fu pubblicato da Francesco Pasquale Ricci, maestro presso la corte dello statolder di Guglielmo V, e dedicato alla principessa Louise d'Orange Nassau (poi ripubblicato con una seconda parte di J.C. Bach, suo amico, nel 1786 circa) ma che ebbe compositrici quali la Duchessa di Boetzelaer. Al giorno d'oggi comunque vi sono numerose orchestre (fra cui la pi\u00f9 famosa \u00e8 quella del Concertgebouw di Amsterdam) ed alcuni teatri d'opera (in particolare il \"Muziektheater\" di Amsterdam) e notevoli esecutori di musica antica, come Gustav Leonhardt, Barthold Kuijken, Sigisvald Kuijken, Ton Koopman. Tipico strumento musicale a fiato in legno \u00e8 il Midwinterhoorn.\nNel campo della musica Jazz i Paesi Bassi hanno un ruolo importante in Europa: sono sede del pi\u00f9 importante festival jazz d'Europa (il Festival Jazz del Mare del Nord, tenuto in estate all'Aia). Possiedono numerosi conservatori che insegnano il jazz ad alto livello e possono quindi vantare numerosi e ottimi esecutori, per citarne alcuni: Peter Beets, Fay Claassen, Heyn Van de Geyn.\nI Paesi Bassi possono vantare un ruolo importante anche nella musica metal. Essi infatti sono patria di diverse band che si sono distinte per l'innovazione verso un metal meno purista e che si sono dedicate invece a provare le varie combinazioni tra metal e musica classica e sinfonica, creando varie versioni di Symphonic Metal e Gothic metal. I maggiori esponenti di tale genere sono i The Gathering, gli Ayreon, gli Stream of Passion, gli After Forever, i Delain, i Within Temptation e gli Epica. Nel corso degli anni '90 assistiamo all'affermazione anche dell'eurodance con esponenti noti, tra i quali spiccano i 2 Unlimited, Vengaboys e Alice DeeJay.\nI Paesi Bassi (specialmente la provincia del Limburgo) sono una delle nazioni in cui la musica per orchestre di fiati conosce il maggiore sviluppo. Possiedono infatti alcune delle migliori orchestre di fiati del mondo, e ogni quattro anni organizzano, nella citt\u00e0 di Kerkrade, il World Music Contest, universalmente riconosciuto come il pi\u00f9 importante concorso mondiale per orchestre di fiati, fanfare e brass band.\nAmsterdam \u00e8 poi una delle \"scene\" pi\u00f9 importanti al mondo per la musica pop-rock e per la cosiddetta \"world music\". Pioniere della musica rock in lingua olandese \u00e8 considerato Peter Koelewijn.. Un diffuso sottogenere della musica pop \u00e8 costituito dal levenslied.\nI Paesi Bassi sono all'avanguardia per la danza moderna, con importanti compagnie all'Aia (Nederlands Dans Theater, Introdans) e Rotterdam (Scapino ballet, Danse Academie). La compagnia Nazionale di Balletto di Amsterdam tende invece ad eseguire principalmente un repertorio classico.\nI Paesi Bassi sono il luogo di sviluppo di molti generi di musica elettronica tra cui la gabber e la trance e l'EDM.\nCinema.\nL'industria cinematografica olandese \u00e8 piuttosto piccola e produce circa 20 pellicole all'anno, spesso cofinanziate dallo Stato. Fra i registi olandesi si segnalano il documentarista Joris Ivens e i noti registi hollywoodiani Paul Verhoeven (\"RoboCop\", \"Basic Instinct\") e Jan de Bont (\"Speed\"). Fra gli attori il pi\u00f9 famoso \u00e8 indubbiamente Rutger Hauer.\nFra i pi\u00f9 famosi film realizzati nei Paesi Bassi si segnalano Soldato d'Orange, \"Amsterdamned\", \"L'albero di Antonia\" e \"Fanfare\".\nNei Paesi Bassi si tengono annualmente diversi festival cinematografici, fra cui il Film Festival dei Paesi Bassi di Utrecht fra settembre ed ottobre, il Festival Internazionale del Cinema di Rotterdam (in febbraio) e l'International Documentary Film Festival di Amsterdam (IDFA) a novembre.\nGeneralmente i film stranieri non vengono doppiati, ma vengono semplicemente sottotitolati in olandese, fatta eccezione per i film per bambini.\nScienza.\nIn campo scientifico i Paesi Bassi si sono affermati in particolare nel XVII secolo, definito il secolo d'oro olandese e nel XVIII secolo.\nChimica.\nJacobus Henricus van 't Hoff, primo scienziato a vincere il Premio Nobel per la chimica, nel 1901 \"per la scoperta delle leggi della dinamica chimica e della pressione osmotica nelle soluzioni\".\nGastronomia.\nLa cucina olandese risente in parte del passato coloniale della nazione ed \u00e8 molto spesso un tipo di cucina ricco di calorie.\nSport.\nCome nella maggior parte degli altri paesi sviluppati, molti degli abitanti dei Paesi Bassi praticano qualche sport a livello amatoriale: oltre un quarto degli olandesi frequenta almeno uno degli oltre centri sportivi del paese, e due terzi della popolazione oltre i 15 anni pratica qualche sport. Come altrove, lo sport \u00e8 anche un importante fenomeno sociale e di costume.\nGli sport pi\u00f9 popolari, sia dal punto di vista della pratica attiva che dell'affluenza di pubblico sono il calcio, il ciclismo, il pattinaggio, l'hockey su prato ed il tennis, nei quali i Paesi Bassi possono spesso vantare squadre ed atleti di ottimo livello.\nCalcio.\nIn particolare i Paesi Bassi vantano una tradizione calcistica tra le migliori al mondo essendo riconosciuti come gli inventori del cosiddetto calcio totale e avendo avuto campioni e fuoriclasse come Johan Cruijff, Marco van Basten, Frank Rijkaard, Ruud Gullit e Robin van Persie. La nazionale di calcio olandese ha conquistato tre secondi posti nelle fasi finali dei campionati mondiali di calcio (1974, 1978 e 2010) e ha vinto i campionati europei nel 1988 mentre l'Ajax \u00e8 una tra le pi\u00f9 titolate squadre di club al mondo.\nBaseball.\nAltro sport molto popolare \u00e8 il baseball: nel 2011 la nazionale ha vinto il campionato mondiale disputatosi a Panama e, insieme all'Italia, \u00e8 la principale potenza europea del \"batti e corri\".\nPallavolo.\nDa qualche decennio \u00e8 entrata a far parte dell'interesse degli abitanti anche la pallavolo, sport nel quale, sul finire degli anni novanta, grazie alle imprese della propria nazionale maschile, \u00e8 stata fra le prime potenze a livello mondiale. Da ricordare infatti, il titolo europeo del 1997, ma soprattutto, l'oro olimpico ad Atlanta '96, ottenuto a spese dell'Italia.\nAtletica leggera.\nPer l'atletica leggera da ricordare la figura di Fanny Blankers-Koen, soprannominata \"la mammina volante\", vincitrice di ben 4 ori olimpici alle Olimpiadi di Londra 1948.\nMotori.\nTra il 1952 e il 1985 si \u00e8 corso il Gran Premio d'Olanda di Formula 1 sul Circuito di Zandvoort. Il GP doveva essere re-inserito nel calendario del Campionato mondiale di Formula 1 2020, ma a causa della pandemia di COVID-19 \u00e8 stato rimandato al 2021. Ininterrottamente dalla prima edizione nel motomondiale si corre il Gran Premio motociclistico d'Olanda sul circuito motociclistico di Assen. Questo fino al 2020, dov'\u00e8 stato annullato sempre a causa della pandemia.\nTra i piloti automobilistici nederlandesi pi\u00f9 importanti ci sono Max Verstappen e Nyck De Vries, rispettivamente i detentori dei titoli mondiali piloti di Formula 1 e di Formula E.\nGiochi olimpici.\nL'atleta olandese pi\u00f9 medagliata dei Giochi olimpici moderni \u00e8 Ireen W\u00fcst, nel pattinaggio di velocit\u00e0 (5 ori, 5 argenti, 1 bronzo)\nIl primo oro olimpico per i Paesi Bassi fu conquistato da Joop Carp, Piet Wernink, Berend Carp, nella vela, classe 6,5 metri, ai Giochi olimpici di Anversa 1920.\nLa prima medaglia olimpica per i Paesi Bassi fu la medaglia di bronzo, conquistata nel Tiro ai Giochi della II Olimpiade, (Parigi 1900)\nAltri sport.\nDal punto di vista dei risultati e del numero di partecipanti i Paesi Bassi sono da sempre la patria del kickboxing, vantando le migliori scuole del mondo in tale disciplina ed atleti che hanno scritto la storia di tale sport, come i pluricampioni K-1 Peter Aerts, Ernesto Hoost, Semmy Schilt e il campione dei giorni attuali Rico Verhoeven, nonch\u00e9 la leggenda del muay thai Ramon Dekkers; di riflesso eccellono anche in altri sport da combattimento come le arti marziali miste, dove lottatori come Bas Rutten, Alistair Overeem e Marloes Coenen si sono resi protagonisti a livello internazionale. Nello short track ricordiamo Lara van Ruijven, oro ai campionati mondiali di short track 2019.\nEsistono anche diversi sport tipici olandesi; uno dei pi\u00f9 curiosi \u00e8 il \"fierljeppen\", una sorta di \"salto in lungo con l'asta\" che si ritiene essere nato dalla pratica dei contadini frisoni di attraversare piccoli canali saltandoli con l'aiuto di un'asta.\nPer il pattinaggio di velocit\u00e0 su ghiaccio, nei Paesi Bassi, si tiene, con cadenza variabile, la Elfstedentocht.\nTradizioni.\nLa bicicletta (\"fiets\" in olandese) \u00e8 uno dei mezzi di trasporto pi\u00f9 diffusi e utilizzati. Normalmente ogni famiglia ne possiede pi\u00f9 di una e davanti alle stazioni ferroviarie se ne vedono a centinaia incatenate nei parcheggi ad esse adibiti. La tipologia del territorio, particolarmente pianeggiante, \u00e8 adatta a questo mezzo di trasporto pratico, economico e non inquinante.\nUn tempo circa mulini a vento (windmolens) punteggiavano la campagna olandese, anche se ora ne restano solo poco pi\u00f9 di 500. Introdotti in Europa nel XII secolo, ebbero grande diffusione nei Paesi Bassi per via del territorio piatto, che rende difficile costruire mulini ad acqua ma non ostacola il vento e consente di sfruttarne tutta la forza. Usati per distribuire l'acqua, prosciugare la terra, macinare il grano, i mulini a vento sono un elemento caratteristico del paesaggio e quelli che restano sono spesso preservati come monumenti; alcuni sono tuttora in funzione.\nUno dei pi\u00f9 conosciuti simboli dei Paesi Bassi \u00e8 il costume cosiddetto \"da olandesina\", con la tipica cuffietta a punta, le trecce bionde e gli zoccoli di legno. Come tutti i costumi tradizionali, non viene pi\u00f9 indossato nella vita di tutti i giorni, ma i pochi che ne possiedono uno (spesso in qualit\u00e0 di membri di qualche organizzazione \"storica\") lo sfoggiano solo in occasioni particolari, come feste religiose e popolari; fanno eccezione alcuni piccole localit\u00e0 (come Marken) che sono diventate attrazioni turistiche per via del fatto che buona parte della popolazione fa ancora uso dei costumi tradizionali.\nI Paesi Bassi sono anche famosi per gli zoccoli (klompen), oggetti molto pratici perch\u00e9 con la terra umida, la pioggia e il freddo essi sono molto resistenti e tengono caldi i piedi. Si ha notizia del loro uso a partire dal tardo medioevo quando venivano usati dai contadini che lavoravano soprattutto nelle zone paludose. Fatti di legno di pioppo o di salice (alberi che abbondano nelle zone umide e pianeggianti dei Paesi Bassi, il cui legno consiste di fibre resistenti ed elastiche, facilmente lavorabili), essi non hanno cuciture o pezzi incollati o ad incastro ma vengono da un unico pezzo di legno. Un tempo venivano intagliati a mano, mentre ora generalmente vengono torniti a macchina. Oggi alla produzione \"normale\" (piuttosto rustica e che viene veramente utilizzata nelle campagne, per quanto sempre di meno), si \u00e8 aggiunta quella \"decorativa\", in cui gli zoccoli sono dipinti e decorati in vari modi; questo tipo di produzione \u00e8 spesso destinata ai turisti.\nI tulipani (tulpen) sono originari dell'Asia. Furono portati nei Paesi Bassi dal botanico austriaco Carolus Clusius nel XVII secolo; la loro coltivazione si diffuse rapidamente in tutto il Paese, concentrandosi particolarmente nell'Olanda propriamente detta. Ogni inverno i coltivatori olandesi piantano i bulbi e in primavera raccolgono i tulipani. I bulbi dei tulipani vengono esportati in tutto il mondo.\nI Paesi Bassi (ed in particolare l'Olanda) producono una notevole variet\u00e0 di formaggi e ne esportano migliaia di tonnellate in tutto il mondo. Ancora oggi in diverse cittadine, come ad esempio Edam, esiste la pesa pubblica del formaggio; a Bodegraven, Woerden e Gouda (cittadine che hanno dato il loro nome a diversi tipi di formaggi) durante la settimana si tiene il mercato del formaggio.\nFestivit\u00e0 nazionali.\n27 aprile: Koningsdag: celebra il compleanno dell'attuale re dei Paesi Bassi Guglielmo Alessandro\nLegislazione libertaria.\nLa politica dei Paesi Bassi ha un'impronta tendenzialmente liberale e di tolleranza sotto diversi rispetti. La vendita e il consumo di droghe leggere sono legali; la prostituzione \u00e8 legale; i matrimoni omosessuali con diritto all'adozione sono legali; l'iter per il divorzio \u00e8 breve; l'aborto \u00e8 legale; l'eutanasia \u00e8 legale, anche per i bambini (maggiori di 12 anni).\nNel Luglio 2020, il Ministro dell'istruzione, della cultura e della scienza Ingrid van Engelshoven, ufficializza al Parlamento, l\u2019avvio dell\u2019iter per l\u2019abolizione dell'indicazione \u00abMaschio\u00bb e \u00abFemmina\u00bb sui documenti di identit\u00e0 dei Paesi Bassi. I nuovi documenti di identit\u00e0 saranno effettivi dal 2024."}
{"id": "2046113", "revid": "125870083", "url": "https://it.wikipedia.org/wiki?curid=2046113", "title": "Talpa", "text": "Talpa \u00e8 un genere di mammiferi soricomorfi della famiglia dei Talpidi, a diffusione eurasiatica.\nDistribuzione.\nNe fanno parte sia specie molto comuni, come la talpa europea diffusa in quasi tutta l'Europa e la Russia, sia specie con areale molto ristretto, come la talpa di Padre David (\"Talpa davidiana\") che \u00e8 criticamente minacciata di estinzione.\nBiologia.\nQueste talpe si nutrono di vermi, insetti e di altri invertebrati trovati nel suolo e delle radici delle piante dell'orto in cui si insediano. \nLe femmine appartenenti a questo genere presentano rudimentali caratteristiche maschili, come ghiandole di Cowper e una prostata bilobata. Un gruppo di scienziati ha suggerito che questi animali siano dei veri ermafroditi, tuttavia altri ritengono che si tratti di esemplari femminili a tutti gli effetti."}
{"id": "2046114", "revid": "108563884", "url": "https://it.wikipedia.org/wiki?curid=2046114", "title": "Errore separativo", "text": "In filologia, la ricerca degli errori significativi comuni ad una tradizione manoscritta \u00e8 una delle procedure fondamentali del cosiddetto Metodo di Lachmann. In particolare, si distingue tra errore separativo ed errore congiuntivo.\nLa definizione pi\u00f9 nota di errore separativo \u00e8 stata fornita da Paul Maas: \n\"L'indipendenza di un testimone (B) da un altro (A) viene dimostrata per mezzo di un errore di A contro B, che sia di tal natura, che, per quanto ci \u00e8 dato sapere riguardo allo stato della critica congetturale nel tempo intercorso fra A e B, non pu\u00f2 essere stato eliminato per congettura in questo spazio di tempo\"."}
{"id": "2046118", "revid": "307634", "url": "https://it.wikipedia.org/wiki?curid=2046118", "title": "Talpa cieca", "text": ""}
{"id": "2046122", "revid": "2066020", "url": "https://it.wikipedia.org/wiki?curid=2046122", "title": "Cultura della Repubblica Democratica del Congo", "text": "La cultura della Repubblica Democratica del Congo \u00e8 il prodotto della variet\u00e0 di stili di vita e tradizioni delle centinaia di singole etnie del paese e delle loro modificazioni in seguito al rapporto con l'Europa e l'Occidente in epoca coloniale e post-coloniale. Anche le vicissitudini politiche del paese (in particolare la lotta per l'indipendenza, il regime di Mobutu Sese Seko, e la Prima e la Seconda Guerra del Congo) hanno avuto un impatto importante sulla cultura del paese. Come in molti paesi africani, le zone rurali conservano in misura maggiore le tradizioni dell'epoca precoloniale, mentre la cultura delle grandi citt\u00e0 \u00e8 fortemente influenzata da quella occidentale.\nEtnie e lingue.\nI confini della Repubblica Democratica del Congo (RDC), come quelli della maggior parte degli stati africani, furono stabiliti in epoca coloniale e senza tenere conto della demografia della regione e in particolare della distribuzione dei vari gruppi etno-linguistici. Entro i confini della RDC risultarono inclusi circa 250 etnie distinte, ciascuna con una propria lingua nativa. Queste etnie possono essere classificate in quattro gruppi principali:\nQuesto complesso quadro etno-linguistico d\u00e0 luogo a una grande variet\u00e0 culturale, ulteriormente arricchita dallo scambio e dall'influenza reciproca fra i diversi gruppi, che in particolare nelle zone urbane vivono a stretto contratto e in relazione; i matrimoni inter-etnici sono frequenti. Molti congolesi parlano pi\u00f9 di una lingua; oltre alle lingue di origine africana, sono molto diffuse anche il francese e (soprattutto nella parte orientale del paese) l'inglese. La presenza europea ha ancora una influenza rilevante sulla cultura; nelle campagne attraverso l'opera dei missionari e nelle citt\u00e0 soprattutto nel commercio e nell'impresa. In questi ultimi settori operano anche comunit\u00e0 di libanesi e pakistani.\nReligione.\nLe religioni pi\u00f9 diffuse della RDC possono essere catalogate come segue:\nNelle citt\u00e0 si trovano piccole ma influenti comunit\u00e0 ebraiche e induiste.\nReligione e mitologia tradizionali.\nAnche se solo l'11% della popolazione della RDC ha mantenuto il sistema di credenze religioso tradizionale della propria etnia di appartenenza, molti elementi dei culti tradizionali bantu sono sopravvissuti integrandosi in modo sincretico con il Cristianesimo. Alcuni elementi di origine tradizionale ricorrenti nella cultura religiosa dei congolesi sono i seguenti:\nCristianesimo.\nIl cristianesimo ha una lunga tradizione nella RDC, che affonda le proprie radici nei rapporti fra i Portoghesi (i primi europei ad arrivare nella regione) e il Regno del Congo alla fine del XV secolo. Nel 1484 si ebbe la prima conversione al cristianesimo di un re del Congo, Nzinga a Nkuwu, e il suo successore Afonso I, eletto al trono nel 1506, strinse importanti relazioni fra il suo regno e il Vaticano.\nIn questi primi decenni, tuttavia, la conversione al cristianesimo fu essenzialmente limitata ai sovrani o al loro \"entourage\". Il cristianesimo inizi\u00f2 a diffondersi presso le masse in epoca coloniale o immediatamente precoloniale, prima attraverso la predicazione dei missionari e poi l'influenza dell'autorit\u00e0 coloniale belga. Inizialmente, la partecipazione degli africani alla religiosit\u00e0 cristiana si caratterizz\u00f2 come imitazione di quella degli europei; col passare del tempo, tuttavia, si svilupp\u00f2 un approccio indigeno al cristianesimo. Per esempio, canti e danze tradizionali divennero parte di alcune celebrazioni religiose cristiane, e gradualmente anche la mitologia e il folklore locali (per esempio le fiabe) vennero rielaborati in chiave cristiana dalle comunit\u00e0 di credenti congolesi. Se da una parte questo processo diede un carattere originale alle comunit\u00e0 cristiane congolesi, in molti ne derivarono anche nuovi movimenti religiosi sincretici.\nKimbanguismo.\nFra i movimenti religiosi indigeni di derivazione cristiana, quello predominante \u00e8 il kimbanguismo, un movimento profetico fondato nella prima met\u00e0 del XX secolo da Simon Kimbangu, un ex sacerdote che sosteneva di essere stato scelto da Ges\u00f9 Cristo con lo scopo di diffondere la vera fede nel mondo. Il movimento fondato di Kimbangu, come altri della stessa epoca, si presentava come cristiano e anticolonialista, ed entrambi gli elementi contribuirono a decretare il suo successo presso le masse e il suo conseguente peso politico nell'epoca della lotta per l'indipendenza. Kimbangu fu arrestato e mor\u00ec in carcere nel 1951, ma dalla sua predicazione prese corpo uno dei pi\u00f9 importanti movimenti afrocristiani, che conta oggi oltre 17 milioni di fedeli. Durante il regime di Mobutu Sese Seko, il kimbanguismo ha acquisito lo status di religione ufficiale nella RDC e si \u00e8 diffuso nelle nazioni confinanti.\nAlimentazione.\nGli effetti diretti e indiretti della guerra civile hanno progressivamente impoverito le due principali economie di sussistenza del paese, l'agricoltura e l'allevamento. Attualmente, meno del 2% del terreno \u00e8 coltivato. Una parte rilevante del cibo deriva da pratiche di caccia e raccolta, e comprende frutta selvatica, funghi, miele, cacciagione e pesce. I principali prodotti coltivati sono mais, riso, manioca, igname, patate dolci, taro, platano, pomodoro, zucca, piselli e arachidi, che complessivamente costituiscono la base della cucina tradizionale congolese (mentre caff\u00e8 e olio di palma vengono prodotti soprattutto per l'esportazione).\nI piatti pi\u00f9 tipici della cucina congolese sono stufati di verdure e carne, accompagnati da un contorno basato su una purea realizzata con una variet\u00e0 di farine. La purea di cassava (farina di manioca) o di farina di mais (chiamata \"fufu\" o \"ugali\") viene appallottolata in polpette e intinta nella salsa dello stufato; la purea di platano viene appallottolata e arrostita; e infine \u00e8 frequente l'uso di purea di patata dolce, che in alcune regioni viene preparata mescolandola con arachidi arrostite. In alternativa alla purea, il contorno pu\u00f2 essere costituito da riso, spesso mescolato ai fagioli.\nI vegetali che si accompagnano a questi contorni possono essere foglie di manioca, \"tshitekutaku\" (una pianta simile agli spinaci) e in alcuni casi gombo. In alcune cucine etniche, per esempio quella dei Luba, \u00e8 anche comune l'impiego di funghi. Il consumo di carne \u00e8 abbastanza raro, a causa del prezzo elevato; si mangia soprattutto capra. Il \"mwamba\" \u00e8 una tipica ricetta a base di pollo, cotto in una salsa di arachidi. Piuttosto comuni sono i piatti a base di pesce, soprattutto nelle variet\u00e0 che si pescano nei corsi d'acqua e nei laghi del bacino del fiume Congo. Il pesce viene cotto, bollito o fritto in una variet\u00e0 di modi, e anche salato o affumicato per conservarlo nel tempo. Nei mercati si trovano comunemente involtini di pesce pepato e cotto avvolto in foglie di banano. Le salse usate come condimento sono in genere a base di pomodoro, cipolla, o erbe aromatiche locali. Si usano anche comunemente oli vegetali, sale, peperoncino e pepe verde. Dalla cassava si ricava anche il \"kwanga\" un tipo di pane fermentato, che viene anche prodotto industrialmente. Nella cucina tradizionale congolese compaiono anche piatti a base di insetti commestibili, come le cavallette o certi tipi di bruchi.\nNganda.\nGli nganda sono un tipo di esercizio a met\u00e0 fra un bar e un ristorante, tipico della RDC e in particolare della zona di Kinshasa. In genere propongono uno specifico piatto, che pu\u00f2 variare a seconda delle zone fra involtini di pesce in foglie di platano, pesce in salsa accompagnato da kwanga, o carne di capra con riso e verdure. Spesso offrono anche birra e pane di tipo occidentale.\nAbbigliamento.\nL'abbigliamento tradizionale congolese era costituito da abiti realizzati in rafia e usando i sottili fogli ricavabili dalla corteccia di certi alberi. Questo tipo di vestiti oggi viene impiegato solo in particolari circostanze rituali o cerimoniali. Dall'epoca coloniale in poi, la moda congolese moderna \u00e8 basata in larga misura sul modello occidentale, soprattutto per quanto riguarda l'abbigliamento maschile. Ha fatto eccezione soltanto un periodo del regime di Mobutu, in cui gli abiti occidentali furono proibiti e sostituiti dall'\"abacost\", una divisa simile alla giacca maoista cinese.\nNegli anni cinquanta, soprattutto a Kinshasa, si diffuse la moda dei \"bills\", che era ispirata al \"look\" dei cow-boy dei film western statunitensi e di cui rimangono tracce anche nell'abbigliamento congolese odierno. Pi\u00f9 recentemente, soprattutto presso la popolazione giovane, una grande influenza sull'abbigliamento viene esercitata dal look dei musicisti, sia locali (per esempio quelli delle star del soukous) che stranieri (come i rapper statunitensi).\nLetteratura.\nTradizione orale.\nLa letteratura congolese di epoca precoloniale \u00e8 costituita di una vasta tradizione orale di racconti, favole, poesie, differenziata a seconda dei diversi popoli mongholi e delle diverse culture presenti nel paese. Come in altri paesi dell'Africa centrale e occidentale, sono particolarmente diffusi nella tradizione congolese le poesie e i racconti che si declamano con l'accompagnamento dei tamburi. Un elemento piuttosto insolito della tradizione congolese \u00e8 la presenza di racconti epici (piuttosto rari in Africa); particolarmente noto \u00e8 il \"Mwindo\", un poema epico in prosa e versi del popolo nyanga.\nLetteratura moderna.\nLa letteratura congolese moderna ha iniziato a svilupparsi solo nella seconda met\u00e0 del XX secolo. Prima di allora ci sono solo pochissimi scritti pubblicati opera di congolesi, tra i quali si pu\u00f2 citare \"La psychologie des Bantu\" (\"La psicologia dei bantui\") del prete congolese Stefano Kaoze. A parte questo e pochi altri esempi, gran parte dei testi pubblicati nello Zaire nei primi decenni del secolo erano libri didattici a opera di missionari, che spesso scrivevano nelle lingue locali (kikongo, lingala, otetela, swahili, chiluba) per raggiungere la popolazione.\nDopo la Seconda guerra mondiale, nello Zaire come altrove in Africa, gli africani acquisirono una nuova consapevolezza della propria condizione e la nascita dei movimenti indipendentisti fu accompagnata dal tentativo di esprimere anche artisticamente la propria identit\u00e0. Un importante veicolo di sviluppo della letteratura congolese nera fu il mensile letterario \"La Voix du Congolais\" (\"la voce congolese\"), fondato nel 1945. In questo periodo emersero fra gli altri i due scrittori Antoine-Roger Bolamba (che avrebbe in seguito cambiato nome in Bolamba Lokol\u00e9) e Paul Lomami-Tchibamba. A questi seguirono altri autori, come D\u00e9sir\u00e9-Joseph Basembe, Albert Mongita e lo stesso Patrice Lumumba, in seguito primo ministro della Repubblica del Congo indipendente. Nel 1962, ulteriore impulso allo sviluppo della letteratura congolese venne dalla nascita del circolo letterario Romans d'Inspiration Africaine, in cui si formarono una nuova generazione di scrittori come Lisemb\u00e9 Elebe, Timoth\u00e9e Malembe, Valentin-Yves Mudimbe, Withankenge Walukumbu-Bene, Zamenga Batukezanga e altri.\nUna terza generazione di scrittori congolesi, fra cui spiccano Pius Ngandu Nkashama, Kama Kamanda e Kashi M'Bika Katende, si afferm\u00f2 negli anni ottanta. In seguito, l'acuirsi dell'instabilit\u00e0 politica, la guerra civile e la crisi economica portarono molti intellettuali a fuggire dal paese, soffocando progressivamente la scena letteraria congolese.\nMusica.\nIl genere musicale pi\u00f9 caratterizzante della RDC \u00e8 senza dubbio il \"soukous\" (anche noto come \"rumba africana\" o \"rumba congolese\"), sviluppatosi nello Zaire a partire dagli anni quaranta. Il \"soukous\" deriva dalla rumba cubana (estremamente popolare in Congo nella prima met\u00e0 del XX secolo), ma ha subito dalle sue origini una costante evoluzione a opera di innovatori come Fran\u00e7ois Luambo Makiadi detto \"Franco\", Manu Dibango, Sam Mangwana, Pepe Kalle, Za\u00efko Langa Langa (premiati nel 2000 come \"miglior gruppo musicale congolese del secolo\" dalla Congolese Media Association) e altri. Come la rumba da cui deriva, il soukous \u00e8 un genere musicale da ballo; si \u00e8 sviluppato soprattutto nelle sale da ballo e nelle discoteche con musica dal vivo di Kinshasa.\nIl soukous ha avuto una grandissima influenza sulla musica dell'Africa subsahariana; soprattutto in Africa centrale e orientale, gran parte della musica prodotta fra gli anni cinquanta e anni novanta si pu\u00f2 considerare un adattamento del soukous congolese. Esempi di generi chiaramente derivati dal soukous sono la muziki wa dansi tanzaniana, la rhumbira dello Zimbabwe, il benga del Kenya, e altri.\nSport.\nCome nella maggior parte dell'Africa subsahariana, il principale sport praticato nella RDC \u00e8 il calcio. Ha un certo seguito anche il basket, che \u00e8 per\u00f2 uno sport meno popolare per via dell'attrezzatura pi\u00f9 costosa necessaria per praticarlo.\nArti figurative.\nL'arte tradizionale congolese \u00e8 diversificata in funzione delle diverse etnie presenti nel paese, ma in generale riconducibile alle caratteristiche generali dell'arte dell'Africa subsahariana e bantu; sono note per esempio le statue in legno e le maschere. A questa tradizione si ispirano anche artisti come moderni come Ch\u00e9ri Samba or Bodys Isek Kingelez."}
{"id": "2046129", "revid": "1543377", "url": "https://it.wikipedia.org/wiki?curid=2046129", "title": "Strage di Solcio di Lesa", "text": "La strage di Solcio di Lesa (Novara) fu un eccidio commesso dai soldati tedeschi quando la Seconda guerra mondiale stava ormai per finire, il 24 marzo 1945. Nell'eccidio furono uccise dieci persone.\nL'eccidio.\nIl 24 marzo 1945, un soldato tedesco perse la vita in seguito ad uno scontro a fuoco con i partigiani. Il corpo dello stesso fu portato presso l'albergo \"Bellavista\" di Baveno, all'epoca utilizzato come prigione per la detenzione di partigiani ed ostaggi catturati in occasione dei rastrellamenti nel Cusio, nel Verbano e nell'Alto Vergante. In seguito a tale evento, il comando tedesco ordin\u00f2 l'uccisione di alcuni dei detenuti. Quella stessa sera, le SS trasportarono con un camion dieci partigiani in localit\u00e0 Solcio di Lesa (dove in precedenza era avvenuto lo scontro a fuoco con i partigiani), e qui li uccisero con raffiche di mitra. Dopo l'esecuzione, i tedeschi lanciarono alcune bombe a mano sui cadaveri. Prima della fucilazione, nel passaggio da Belgirate, dal camion tedesco era stata sparata una raffica di mitra che aveva ucciso l'undicesima vittima mentre si stava infilando in un vicolo dell'abitato.\nLe vittime.\nLe dieci vittime avevano un'et\u00e0 compresa tra i 17 ed i 31 anni. Tre erano fratelli.\nGobbi, Torlone e Travaini appartenevano alla divisione partigiana Redi della quale fu anche comandante Aldo Aniasi, gli altri alla Valtoce.\nNel passaggio da Belgirate venne ucciso con una raffica di mitra:"}
{"id": "2046130", "revid": "63727", "url": "https://it.wikipedia.org/wiki?curid=2046130", "title": "Motore VM 425", "text": ""}
{"id": "2046131", "revid": "287204", "url": "https://it.wikipedia.org/wiki?curid=2046131", "title": "Il libro dei labirinti", "text": "Il libro dei labirinti \u00e8 un romanzo breve per ragazzi scritto da Anna Zucchi nel 1982, con illustrazioni eseguite da Franco Matticchio. Essendo l'ambientazione fantascientifica della storia soltanto appena accennata, il genere in cui \u00e8 possibile inserire l'opera \u00e8 pi\u00f9 propriamente il fantasy.\nTrama.\nMentre \u00e8 intento a curiosare nella libreria del nonno, Andrea scova \"Il libro dei labirinti\", un grosso tomo che riporta le illustrazioni di diversi labirinti stampati su pagine di materiali sempre differenti. Il piccolo inizia a seguire con il dito una strada su uno di questi nel tentativo di raggiungere il centro che, una volta raggiunto, lo inghiotte facendolo precipitare in un pozzo buio. \nRipresosi dalla caduta il bambino si ritrova in presenza del figlio del mitico Montezuma, il quale gli rivela che lo stava aspettando. Il compito di Andrea \u00e8 quello di tramandare la storia di come egli sia fuggito dai conquistadores spagnoli prima che il regno azteco venisse distrutto. \nIl figlio di Montezuma racconta di essere migrato su un altro pianeta attraverso una speciale nave intergalattica con altri sui simili e di aver trovato l'amore in un mondo sconosciuto gestito da robot. Una volta concluso il racconto Andrea si sveglia intontito sul grosso libro dei labirinti, incerto se credere o meno di aver semplicemente sognato."}
{"id": "2046132", "revid": "63727", "url": "https://it.wikipedia.org/wiki?curid=2046132", "title": "Motore VM41B", "text": ""}
{"id": "2046135", "revid": "830939", "url": "https://it.wikipedia.org/wiki?curid=2046135", "title": "Errore significativo", "text": "L'errore significativo \u00e8, nella terminologia filologica, un errore che consenta, nel quadro delle procedure del metodo cosiddetto lachmanniano, di definire i rapporti tra i testimoni di una tradizione manoscritta. Gli errori significativi possono essere: "}
{"id": "2046136", "revid": "1543377", "url": "https://it.wikipedia.org/wiki?curid=2046136", "title": "Cuts Like a Knife (singolo)", "text": "Cuts Like a Knife \u00e8 un singolo rock scritto da Bryan Adams e Jim Vallance per il terzo album di Adams \"Cuts Like a Knife\" del 1983.\nFu estratto come secondo singolo dall'album, e raggiunse la posizione numero sei della \"Billboard\" Rock Tracks e la quindici nella \"Billboard\" Hot 100.\nIl singolo ebbe anche un discreto successo in Canada dove riusc\u00ec ad arrivare fino alla dodicesima posizione dei singoli pi\u00f9 venduti.\nVideo musicale.\nIl videoclip prodotto per \"Cuts Like a Knife\" \u00e8 stato diretto dal regista irlandese Steve Barron, e girato in una piscina coperta ad Hollywood, in disuso da anni. Nella stessa location fu organizzato il party per festeggiare il disco di platino dell'album.\nCover.\nNel corso degli anni sono state effettuate numerose cover del brano, fra cui :"}
{"id": "2046138", "revid": "63727", "url": "https://it.wikipedia.org/wiki?curid=2046138", "title": "Motore VM RA420", "text": ""}
{"id": "2046140", "revid": "36426", "url": "https://it.wikipedia.org/wiki?curid=2046140", "title": "Chiesa di Santa Maria (Mercatale Val di Pesa)", "text": "La chiesa di Santa Maria \u00e8 un edificio sacro situato in piazza Vittorio Veneto a Mercatale in Val di Pesa, nel comune di San Casciano in Val di Pesa.\nStoria.\nFu fondata nel 1594 quale oratorio della Compagnia del Sacramento; nel 1786 grazie all'accresciuta popolazione di Mercatale vi venne trasferita la sede della parrocchia.\nNel 1839 diventa nuovamente insufficiente ai bisogni della popolazione e viene riedificata a spese del Granduca Leopoldo II.\nRestaurata nel 1964. In quell'occasione \u00e8 stata ripristinata la semplice facciata originaria al posto di quella realizzata negli anni quaranta del XX secolo.\nDescrizione.\nLa chiesa ha un curioso impianto ad unica navata nella parte iniziale per poi diventare a tre navate nella parte presbiterale.\nAl suo interno sono conservate tre sinopie provenienti da alcuni tabernacoli dei dintorni, tutti attribuiti alla scuola fiorentina e realizzati nella prima met\u00e0 del XV secolo.\nLe sinopie sono:\n\u00c8 inoltre presente una \"croce astile\" in rame, \u00e8 di ambito fiorentino, realizzata tra il XIV e il XV secolo, presenta incisi i simboli dei quattro evangelisti, ."}
{"id": "2046150", "revid": "1543377", "url": "https://it.wikipedia.org/wiki?curid=2046150", "title": "Andre B\u00e9teille", "text": "Biografia.\nNella sua lunga carriera, ha insegnato nelle universit\u00e0 di Oxford University, Cambridge, Chicago e alla London School of Economics. \u00c8 attualmente presidente del Centre for Studies in Social Sciences di Calcutta e dell'Indian Council of Social Science Research.\nSecondo lo storico Ramachandra Guha, \nNel 2005, il professor B\u00e9teille ricevette il Padma Bhushan come segno di riconoscimento per la sua opera nel campo della sociologia. Nello stesso anno fu nominato membro della National Knowledge Commission. Nel 2006, in seguito ad una proposta di aumentare le quote basate sulle caste, Andre Beteille si dimise dalla Commissione in segno di protesta. Nel 2006, fu dichiarato National Professor."}
{"id": "2046155", "revid": "729019", "url": "https://it.wikipedia.org/wiki?curid=2046155", "title": "Seminoma", "text": "Per seminoma si intende una tipologia di tumore maligno che colpisce le cellule germinali del testicolo.\n\u00c8 bene aver presente che gli istotipi del tumore al testicolo sono numerosi; e spesso, cosa rara in altri tipi di tumore, sono presenti istotipi multipli nello stesso tumore. Nel parlare comune \u00e8 diffusa la confusione tra il seminoma propriamente detto con il pi\u00f9 vasto tumore del testicolo.\n\u00c8 il tumore del testicolo pi\u00f9 frequente: circa il 40% dei tumori del testicolo sono puri seminomi, un altro 25% circa sono seminomi misti ad altre popolazioni cellulari neoplastiche e il restante \u00e8 suddiviso in un numero molto elevato di istotipi differenti.\nSecondo la classificazione dell'Organizzazione Mondiale della Sanit\u00e0, troviamo:\nAl di l\u00e0 di tale classificazione istopatologica, la classificazione pi\u00f9 utile nella pratica (soprattutto per quanto concerne terapia e prognosi) \u00e8 tra:\nEpidemiologia.\nColpisce i maschi in et\u00e0 giovanile-adulta con picco di incidenza tra i 15 e i 35 anni. Dopo i 60 anni esiste un secondo picco. In caso di criptocele \u00e8 il tumore pi\u00f9 frequente.\nSintomatologia.\nOgni massa solida all'interno del testicolo va considerato un possibile tumore del testicolo, fino a quando non dimostrato altrimenti. \u00c8 richiesta quindi una diagnostica tempestiva.\nDiagnostica.\nOvviamente l'autopalpazione, l'esame obiettivo del medico, l'ecografia, la TAC o (meglio) la RMN, l'inguinoscopia per effettuare una biopsia.\nTerapia.\nIl trattamento \u00e8 solitamente di tipo chirurgico, cui possono seguire se si tratta di malattia diffusa, radioterapia e/o chemioterapia per il seminoma, e chemioterapia da sola per il non seminoma.\nPrognosi.\nMediamente la sopravvivenza (pur variabile a seconda dell'istologico e della diffusione) \u00e8 circa il 95%.\nUna diagnosi precoce pu\u00f2 migliorare notevolmente la prognosi: \u00e8 buona norma rivolgersi allo specialista in caso vengano riscontrati sintomi suggestivi per la patologia in questione."}
{"id": "2046162", "revid": "1974457", "url": "https://it.wikipedia.org/wiki?curid=2046162", "title": "Prerogative degli ordini cavallereschi", "text": "Le prerogative degli ordini cavallereschi sono dei requisiti fondamentali di un ordine cavalleresco.\nLa vasta letteratura e la consolidata dottrina, interprete della tradizione cavalleresca e delle norme giuridiche degli ordinamenti statuali o nobiliari che hanno avuto o hanno tuttora vigore, consentono di affermare che possono essere propriamente definiti \"Ordini Cavallereschi\" quelli creati dal Papa o da monarchi cattolici con l'autorizzazione o la protezione del Pontefice. Nel senso si sono costantemente espressi autorevoli e noti studiosi quali Licurgo Cappelletti, Giacomo Carlo Bascap\u00e8, Luigi Cibrario, Goffredo di Crollalanza, R. Cuomo, A. Pecchioli, Luciano Pelliccioni Poli, A. Spada, A. Pezzana, Domenico Libertini, Alessandro Gentili, Umberto Lorenzetti e Cristina Belli Montanari, Ph. Puy de Clinchamps, D. Visieux, Franco Cuomo. \nTutti i consessi comunque denominati che non discendono dalla Fons honorum papale (come gli ordini delle Repubbliche o delle monarchie non cattoliche) non sono pertanto che ordini di merito ed i titoli o gradi in essi conferiti sono semplici distinzioni onorifiche.\nIn questo senso sono quindi ordini cavallereschi gli Ordini equestri pontifici, il Sovrano Militare Ordine di Malta (la cui denominazione storica era Ordine ospitaliero e militare di San Giovanni di Gerusalemme, detto poi di Rodi e infine di Malta), l'Ordine equestre del Santo Sepolcro di Gerusalemme; tra gli altri, legati a Case sovrane o gi\u00e0 sovrane, il Sacro Militare Ordine Costantiniano di San Giorgio, l'Ordine dei Santi Maurizio e Lazzaro, l'Ordine Supremo della Santissima Annunziata.\nL'ordine cavalleresco nel diritto.\nGli ordini cavallereschi canonicamente eretti sono persone giuridiche pubbliche a mente dei can. 114 e ss. del Codice di diritto canonico. Oltre l'ordinamento giuridico canonico, anche gli ordinamenti giuridici degli stati possono riconoscere e disciplinare alcuni aspetti civilistici di essi ordini che possono essere concretamente persone giuridiche pubbliche o ad esse assimilate.\nDal punto di vista del diritto pubblico della Chiesa e degli Stati, oggi, per la dottrina prevalente (il Sansovino, il Crollalanza, il Cappelletti, il Bascap\u00e8, il Pezzana Capranica del Grillo, il Gentili, il Cuomo, ecc.) gli ordini cavallereschi sono distinti in:\nTali categorie degli ordini cavallereschi sono basate sull'esistenza di un potere sovrano: lo Stato sovrano, il Sovrano in carica od in esilio, il Sommo Pontefice. In una nazione retta dalla monarchia, gli ordini statuali appartengono al patrimonio araldico dello Stato e il re li conferisce in qualit\u00e0 di capo di stato, come nel caso dell'Ordine dell'Impero Britannico, conferito su proposta del Primo Ministro; in caso di abolizione della monarchia, l'ordine pu\u00f2 essere soppresso o trasformato in ordine di merito della repubblica. Gli ordini dinastici appartengono invece al patrimonio araldico di una dinastia. Se la dinastia \u00e8 regnante, gli ordini messi a disposizione dello Stato si dicono dinastico-statuali, mentre quelli che rimangono a disposizione della famiglia sono chiamati dinastico-familiari; se la dinastia non \u00e8 pi\u00f9 regnante, gli ordini vengono detti dinastici non nazionali. Gli ordini pontifici sono quelli conferiti dalla Santa Sede. Gli ordini indipendenti non promanano da un'autorit\u00e0 statale, dal capo di una casa regnante o ex regnante o direttamente dal Papa; tale categoria comprende gli \"ordini magistrali\", in cui l'autorit\u00e0 \u00e8 esercitata dal Gran Maestro, carica di solito elettiva, come nel caso del Sovrano Militare Ordine di Malta. Gli ordini indipendenti sono considerati legittimi se sono riconosciuti (naturalmente come ordini, non come semplici associazioni) dalla Santa Sede, da una monarchia regnante o da uno stato nazionale. Gli ordini semi-indipendenti sono sotto la protezione della Santa Sede (come l'Ordine equestre del Santo Sepolcro di Gerusalemme) o di una monarchia (come l'Ordine di Calatrava), che esercitano sull'ordine una funzione di controllo e ne nominano il Gran Maestro. Negli ordini sovrani, la sovranit\u00e0 deriva da antichi possedimenti o dall'avvenuto riconoscimento da parte di Papi o sovrani; l'unico ordine di questo tipo \u00e8 il Sovrano Militare Ordine di Malta, riconosciuto come soggetto di diritto internazionale.\nIn tale contesto si \u00e8 ovviamente nell'ambito del diritto pubblico, mentre al di fuori di questi ambiti si passa in realt\u00e0 che mai potranno qualificarsi od operare come ordini cavallereschi; semmai si potranno configurare delle associazioni o organizzazioni di ispirazione cavalleresca, ma mai associazioni cavalleresche.\nUn ordine \u00e8 considerato estinto quando non esegue conferimenti da pi\u00f9 di cento anni; \u00e8 invece considerato soppresso quando viene cancellato da un apposito provvedimento in seguito a mutamenti istituzionali o a decisioni dell'autorit\u00e0 da cui dipende.\nScopo e attivit\u00e0 degli ordini cavallereschi.\nL'art. 2 della Carta costituzionale del SMOM precisa che:\nL'art. 2 del Nuovo statuto dell'Ordine equestre del Santo Sepolcro di Gerusalemme recita che: L'Ordine ha per scopo:\nIl Breve pontificale di Papa Pio IX per la istituzione dell'Ordine equestre Piano del 17 giugno 1847 recitava che:\nIl Preambolo della Modifica allo statuto dell'Ordine di San Marino di cui al Decreto de il Generale Consiglio Principe e Sovrano della Repubblica di San Marino del 27 settembre 1868 precisa che:\nQuesti esempi di finalit\u00e0 perseguite dagli ordini cavallereschi sono idonei a mostrare la differenza tra i due soli, attuali, veri ordini militari ed ospitalieri (SMOM e Ordine equestre del Santo Sepolcro di Gerusalemme) che istituzionalmente, e non solo incidentalmente, svolgono in via normale e continuativa un'attivit\u00e0 cristiana e caritatevole, in linea con la tradizione- da tutti gli altri Ordini cavallereschi che assolvono di fatto e pressoch\u00e9 esclusivamente una funzione onorifica cui talora si affianca una qualche attivit\u00e0 filantropica.\nLe prerogative degli ordini cavallereschi ieri e oggi.\nIn passato gli ordini cavallereschi erano aperti ai nobili di nascita, ma vi erano anche ordini che conferivano una nobilt\u00e0 personale, come l'Ordine militare di Massimiliano Giuseppe o anche una nobilt\u00e0 ereditaria, come le categorie di cavaliere di gran croce e commendatore dell'Ordine Piano; gli ordini di questo tipo sono definiti \"nobilitanti\". La nobilt\u00e0 conferita dagli ordini cavallereschi nobilitanti era comunque di grado inferiore ai titoli nobiliari concessi dai sovrani o dai Sommi Pontefici e rientrava tra la cosiddetta \"nobilt\u00e0 non titolata\".\nA partire dall'Ottocento, in vari Paesi la nobilt\u00e0 non titolata venne ridimensionata. In Spagna non venne pi\u00f9 riconosciuta a partire dal 1836. In Italia, dopo l'unificazione vennero aboliti gli ordini cavallereschi degli Stati preunitari (alcuni dei quali avevano carattere nobilitante); rimasero validi solo gli ordini cavallereschi di Casa Savoia, che erano un semplice riconoscimento onorifico personale senza alcun valore nobilitante. Anche gli ordini cavallereschi nobilitanti della Santa Sede hanno seguito un'evoluzione analoga, come \u00e8 avvenuto per l'Ordine Piano (ordine equestre pontificio), oggigiorno regolarmente conferito ai diplomatici, ai Ministri ed alle alte cariche degli Stati con cui la Santa Sede intrattiene relazioni. Il Collegio di Cavalieri Pii (detti anche Piani o Partecipanti), istituito da Pio IV nel 1560, costituiva in parte la corte laica del Papa ed i cavalieri erano esenti dalla giurisdizione degli Ordinari, avevano la precedenza sui Cavalieri di Malta, portavano il titolo di \"Conti del Sacro Palazzo\", godevano del titolo di \"Conti Palatini\" e di quello di \"Cavaliere di Speron d'oro\", quale garanzia giuridica della nobilt\u00e0 ereditaria (la Milizia Aurata o Speron d'Oro \u00e8 stata \"usata\" quale titolo di rango e nobilitazione fino al 1841, unico conferimento della Santa Sede a riconoscere nobilt\u00e0 gentilizia e a concedere nobilt\u00e0 ereditaria, nonch\u00e9, con analogo valore, sostituito dall'Ordine Piano e in particolare dal Cavalierato di Prima Classe, poi di Gran Croce, fondato da Pio IX e anch'esso denobilitato da Pio XII nel 1939). Vedere: Cesare Brancaleone, \"Legislazione Nobiliare Pontificia-La Nobilt\u00e0 Romana\", Rivista Araldica, Collegio Araldico Romano, 1903 e Temistocle Bertucci, Titoli Nobiliari e Cavallereschi Pontifici, Collana di Monografe Storico-Genealogico-Cavalleresche \"Mentore\",Roma, 1925 (Anastatica: Edizioni C.L.D. Libri, 2009).\nDopo la morte del loro fondatore il Collegio decadde. Fu Pio IX, nel 1847, a ricostituire l'Ordine Piano nella forma di ordine equestre che fino al 1939, sar\u00e0 l'unico ordine di cavalleria \"nobilitante. L'ordine prevedeva due gradi: cavalieri di 1\u00aa e di 2\u00aa classe che, rispettivamente, conferivano la nobilt\u00e0 trasmissibile e quella personale. Successivamente i gradi divennero tre: Gran Croce, Commendatore, Cavaliere. Per questi si prevedeva la nobilt\u00e0 trasmissibile per i primi, quella personale per i secondi e nulla si disponeva per i terzi. Nel 1939 la Santa Sede soppresse la nobilt\u00e0 annessa all'Ordine Piano, lasciandola in vigore per le sole concessioni antecedenti. Le nuove nomine ebbero ed hanno tutt'oggi soltanto un carattere onorifico.\nAnche al tempo di oggi, molti insigniti di certi ordini cavallereschi sostengono che il ricevere questo o quel grado in quel certo ordine conferisca privilegi nobiliari trasmissibili o semplicemente personali. Questo aspetto inerente agli ordini cavallereschi va per\u00f2 affrontato con molta attenzione, tenendo conto delle condizioni della dinastia che conferisce l'ordine e delle leggi del Paese. Se l'onorificenza nobilitante \u00e8 concessa da una dinastia regnante e in un Paese dove la nobilt\u00e0 \u00e8 riconosciuta, essa ha valore giuridico. Se invece \u00e8 concessa da una dinastia ex regnante, non ha una connotazione ufficiale se non \u00e8 riconosciuta dalla nuova dinastia regnante, come nel caso dei titoli concessi dagli ex sovrani degli Stati preunitari durante il Regno d'Italia; a maggior motivo, non pu\u00f2 avere valore ufficiale nei Paesi dove vige la repubblica e i titoli nobiliari non sono riconosciuti, perch\u00e9 lo statuto di un ordine cavalleresco non pu\u00f2 interferire con le leggi dello Stato. Negli ultimi due casi, la nobilitazione conferita dall'ordine avrebbe solo un valore privato, interno all'ordine stesso ed alla dinastia che lo ha concesso.\nVa anche precisato che oggi le onorificenze cavalleresche concesse dalle maggiori monarchie europee, come quella britannica e spagnola, non hanno un valore nobilitante ma onorifico, con lo scopo di premiare il merito dell'insignito.\nPer quanto riguarda i requisiti di nobilt\u00e0 per l'ammissione che una volta gli ordini richiedevano, oggi la situazione \u00e8 abbastanza varia: diversi ordini non li richiedono pi\u00f9, come l'Ordine equestre del Santo Sepolcro di Gerusalemme (tranne che nelle due Luogotenenze spagnole, di Aragona e di Castilla e Leon, che ancora li prevedono); altri ordini richiedono la nobilt\u00e0, ma hanno al loro interno delle classi dove vengono accettati i non nobili, come il Sovrano militare ordine di Malta; altri ordini (pochi) continuano ad accettare solo i nobili, come l'Ordine di Santo Stefano papa e martire.\nGli ordini cavallereschi possono partecipare a cerimonie religiose o civili nel rispetto del Cerimoniale (ecclesiastico, di corte o di Stato), che pu\u00f2 riconoscere il diritto a determinate precedenze; in queste manifestazioni, i cavalieri possono indossare le insegne e le decorazioni dell'ordine secondo quanto previsto dal cerimoniale. I titoli conferiti da un ordine cavalleresco (generalmente sono quelli di cavaliere, commendatore e cavaliere di gran croce) possono essere usati nei modi stabiliti dagli statuti dell'ordine e dalle leggi del proprio Paese.\nNorme comportamentali.\nPer i membri degli ordini cavallereschi tradizionali i modelli di riferimento sono quelli della filosofia morale di ispirazione cristiana mentre per gli insigniti degli ordini di merito i parametri sono riferiti alla filosofia morale di ispirazione laica: per entrambe le categorie tuttavia \u00e8 valido il riferimento ai cardini, ovunque nel mondo condivisi, del diritto naturale.\nL'insignito degli ordini di merito (tra i principali possiamo ricordare l'Ordine al merito della Repubblica Italiana per l'Italia, la Legion d'Onore per la Francia, l'Ordine pro merito Melitensi per lo SMOM, la Decorazione Onore della Nazione per l'Albania, l'Ordine al merito della Repubblica Austriaca per l'Austria, l'Ordine della Corona per il Belgio, l'Ordine della Patria per la Bielorussia, l'Ordine al merito per la Patria per la Russia, l'Ordine al merito del Portogallo per il Portogallo, l'Ordine al Merito di Germania per la Germania, ecc.) deve porgersi ai consociati come esempio da emulare di civismo e di meriti nei vari campi della vita. Gli \u00e8 cos\u00ec richiesto di tenere un comportamento specchiato, irreprensibile ed edificante, associato ad iniziative tese ad elevare il livello di civilt\u00e0 e di cultura del proprio popolo.\nAll'insignito che dovesse macchiarsi di gravi colpe o si rendesse indegno della benemerenza tributatagli dovr\u00e0 applicarsi la revoca della decorazione eventualmente rendendola pubblica, secondo gli statuti degli ordini. All'insignito che invece dovesse continuare ad il suo paese, a conseguire sempre pi\u00f9 prestigiosi traguardi nelle scienze, nelle arti, nello sport, ecc., si potranno concedere promozioni nell'ordine di cui \u00e8 gi\u00e0 insignito ovvero, se il proprio paese dispone di pi\u00f9 ordini, insignirlo di un ordine ritenuto pi\u00f9 importante del primo.\nBen differente \u00e8 il discorso per i Cavalieri degli Ordini cavallereschi (militari e ospitalieri) veri e propri, nati storicamente all'epoca delle Crociate. Ci riferiamo essenzialmente al Sovrano Militare Ordine di Malta ed all'Ordine equestre del Santo Sepolcro di Gerusalemme, che oggi appaiono essere gli unici veri ordini militari ed ospitalieri con strutture operative e finalit\u00e0 immediate e dirette, conformi alla loro plurisecolare tradizione (l'Ordine Teutonico, nato nella stessa epoca, non \u00e8 pi\u00f9 un ordine cavalleresco vero e proprio ma \u00e8 stato trasformato in ordine religioso aperto anche ai laici). Rispetto agli appartenenti ad altri ordini cavallereschi come gli ordini equestri pontifici, gli ordini delle monarchie cattoliche, delle dinastie cattoliche ex regnanti e della Repubblica di San Marino (i cui due ordini sono appunto ordini cavallereschi protetti dalla S. Sede), ad un cavaliere dell'Ordine di Malta o dell'Ordine del Santo Sepolcro (nati come ordini religiosi cavallereschi), si richiedono ulteriori qualit\u00e0 ed obblighi, come il possesso di rilevanti e documentate qualit\u00e0 morali, di profonda fede cristiana, di quarti di nobilt\u00e0 per alcuni gradi nell'Ordine di Malta, il solenne impegno alla disponibilit\u00e0 e ad operare e provvedere secondo quanto prescrivono Costituzioni e Statuti, il soggiacere alle giurisdizioni dei Gran Magisteri, ecc.\nObblighi similari ma meno vincolanti sono previsti per gli insigniti dei tanti altri ordini cavallereschi che per\u00f2 di fatto sono solo onorifici, quali gli ordini equestri pontifici con la Croce pro Ecclesia et Pontifice, gli ordini cavallereschi di dinastie regnanti come l'Ordine della Giarrettiera, gli ordini di dinastie ex regnanti come l'Ordine del Toson d'Oro, l'Ordine della Santissima Annunziata, l'Insigne e reale ordine di San Gennaro, e gli Ordini ancora conferiti dalle dinastie ex regnanti nell'Italia preunitaria come ad esempio gli Asburgo-Lorena (Toscana), i Borbone di Napoli e i Borbone di Parma. Anche a questi Cavalieri si richiede ovviamente di mantenere una condotta esemplare e nei casi di comportamenti censurabili si pu\u00f2 procedere a revoca delle onorificenze.\nGli ordini di merito e cavallereschi nella legislazione italiana.\nNel 1946, in Italia a seguito di un referendum la monarchia venne abolita; nel gennaio del 1947 il Capo provvisorio dello Stato Enrico De Nicola con un decreto legislativo trasform\u00f2 in ordini della Repubblica due ordini del Regno d'Italia, l'Ordine militare di Savoia (che divenne Ordine militare d'Italia) e l'Ordine della Stella della Solidariet\u00e0 Italiana.\nLa nuova Costituzione repubblicana, entrata in vigore nel 1948, stabil\u00ec nella XIV disposizione transitoria e finale che \"I titoli nobiliari non sono riconosciuti. I predicati di quelli esistenti prima del 28 ottobre 1922 valgono come parte del nome\". Inoltre la Consulta araldica fu abolita per legge.\nRagion per cui la materia concernente lo status giuridico nobiliare come problematica italiana non \u00e8 pi\u00f9 attuale,dal punto di vista giuridico, sia per quanto statuisce la XIV disposizione transitoria e finale della Costituzione della Repubblica Italiana.\nAl contempo anche la Santa Sede in tema di potere, da molti anni questi non distribuisce pi\u00f9' titoli nobiliari, in linea con quanto volle stabilire Paolo VI, che trasform\u00f2 la Corte papale in Casa pontificia.\nDalla nascita della repubblica, e conseguente decadenza dello Statuto Albertino, a seguito della XIV disposizione transitoria e finale della Costituzione, in Italia, non vi erano pi\u00f9 leggi che regolavano il conferimento in Italia di onorificenze cavalleresche: i titoli nobiliari erano stati aboliti, ma riguardo agli ordini cavallereschi la XIV disposizione transitoria stabiliva solo che l'Ordine dei Santi Maurizio e Lazzaro era trasformato in ente ospedaliero. Era comunque implicito che gli ordini di Casa Savoia non potevano pi\u00f9 essere usati: Umberto II continuava a conferire in esilio il titolo di cavaliere della Corona d'Italia, ma nella patente di nomina era specificato che l'ordine non poteva essere usato in Italia. L'art. 87 della Costituzione aveva dato al Presidente della Repubblica il potere di conferire le onorificenze della Repubblica, ma non quello di creare i relativi ordini, che rimaneva prerogativa del Parlamento; la norma rimaneva pertanto inapplicata. A seguito di tutto ci\u00f2, si formarono centinaia di pseudo ordini cavallereschi che, insieme a numerosi presunti discendenti di sovrani di tutte le epoche (anche imperatori bizantini), iniziarono a distribuire titoli nobiliari e cavallereschi senza alcun valore, quasi sempre frutto di truffe, venduti tutti a carissimo prezzo.\nQuesto stato di cose, che dava luogo a truffe e raggiri di ingenui, rese necessaria la promulgazione di una norma apposita. Questa \u00e8 la legge 3 marzo 1951, n. 178 che regolamenta la materia, prevedendo sanzioni penali addirittura pi\u00f9 gravi di quelle vigenti presso stati monarchici.\nIl primo articolo di tale legge, istituisce l'Ordine al merito della Repubblica Italiana e ne disciplina il conferimento e l'uso, specificando che \u00e8 \"destinato a dare una particolare attestazione a coloro che abbiano speciali benemerenze verso la nazione\" e (nell'articolo 3)\"si precisa che \"Per altissime benemerenze pu\u00f2 essere eccezionalmente conferita ai Cavalieri di Gran Croce la decorazione del Gran Cordone.\"\nL'articolo 7 della stessa legge regola l'uso di onorificenze diverse da quelle della repubblica italiana, prevedendo che l'uso di onorificenze conferite da Stati esteri e dai cosiddetti Ordini non nazionali debba essere autorizzato dal Ministero degli Affari Esteri; per l'Ordine equestre del Santo Sepolcro di Gerusalemme l'autorizzazione deve essere concessa dalla Presidenza del Consiglio dei ministri. L'autorizzazione all'uso non va intesa come un riconoscimento ufficiale di tali ordini, perch\u00e9 lo Stato italiano non ha la podest\u00e0 giuridica di riconoscere ufficialmente un ordine di merito di uno stato straniero o un ordine dinastico di una dinastia ex sovrana di cui \u00e8 a capo un cittadino straniero; pu\u00f2 per\u00f2 regolarne l'uso sul proprio territorio da parte dei propri cittadini. L'autorizzazione all'uso dell'onorificenza deve essere richiesta dall'interessato; la sua concessione \u00e8 discrezionale e dipende anche dalla personalit\u00e0 dell'insignito. L'uso dell'ordine di uno stato straniero pu\u00f2 essere autorizzato se questo stato ha rapporti diplomatici con l'Italia, quello di una dinastia ex sovrana se appartiene al suo patrimonio araldico e se \u00e8 stato ritenuto autorizzabile dalla Pubblica Amministrazione italiana in base a considerazioni storico-giuridiche. A seguito di sentenze della Corte di cassazione e di pareri del Consiglio di Stato, il Ministero degli Affari Esteri ha diramato un elenco di ordini non nazionali autorizzabili in Italia, che appartengono a dinastie ex regnanti degli stati preunitari italiani del XIX secolo. L'uso delle onorificenze del Sovrano militare ordine di Malta non richiede invece alcuna autorizzazione, in virt\u00f9 del profilo internazionale e sovrano dell'ordine. L'art. 7 della legge 178/51 prevede anche che coloro che usano onorificenze non autorizzate e coloro che senza averne titolo conferiscono gradi cavallereschi commettono un illecito e sono perseguibili. L'art. 8 della stessa legge precisa che \u00e8 vietato il conferimento di onorificenze da parte di enti, associazioni o privati e coloro che ne fanno uso vengono puniti. L'art. 9 abolisce in Italia gli ordini di Casa Savoia, quali l'Ordine della Corona d'Italia e l'Ordine della Santissima Annunziata e stabilisce la cessazione del conferimento delle onorificenze dell'Ordine dei Santi Maurizio e Lazzaro. La legge non cita l'Ordine al merito di Savoia, che tuttavia non \u00e8 compreso tra gli ordini autorizzabili dal Ministero degli Affari Esteri.\nSuccessivamente, con l'art. 2 della legge n. 199 del 27 marzo 1952, \u00e8 stato istituito l'Ordine al Merito del Lavoro, di fatto continuazione dell'omonimo ordine istituito con regio decreto il 9 maggio 1901, n. 168, che conferisce il titolo di cavaliere del lavoro e viene concesso ai cittadini benemeriti nell'agricoltura, nell'industria, nel commercio, nel turismo, nell'artigianato.\nLe prerogative degli ordini di merito della repubblica italiana.\nL'art. 1 dello Statuto dell'Ordine al merito della Repubblica italiana, approvato il 31 ottobre 1951, chiarisce ancor meglio le finalit\u00e0 perseguite dallo stesso:\nSe i componenti di un ordine cavalleresco dovevano e debbono avere un ruolo attivo in seno all'ordine in linea con gli scopi che l'ordine si prefigge, color che vengono insigniti da un ordine di merito come quelli della Repubblica italiana sono semplicemente portatori di segni distintivi che li pongono all'attenzione dei consociati come persone benemerenti, che devono essere da esempio e sprone verso le pi\u00f9 elette virt\u00f9 civiche ed in tutti i campi della vita.\nLe onorificenze della Repubblica italiana non conferiscono nessun privilegio o vantaggio materiale, perch\u00e9 hanno uno scopo puramente onorifico; possono essere successivamente revocate per indegnit\u00e0. L'insignito ha il diritto di usare il titolo conferito dall'onorificenza e indossare sull'abito le insegne, che devono essere acquistate a sue spese.\nNel Decreto del Presidente del Consiglio dei ministri del 14 aprile 2006, avente per oggetto \"Disposizioni generali in materia di cerimoniale e disciplina delle precedenze tra le cariche pubbliche\", gli articoli 29 e 30 elencano gli Ordini della Repubblica in una certa successione che, solo in via deduttiva, potrebbe essere forse considerata come elencazione in ordine di importanza.\nNel testo, dopo aver ribadito come la Repubblica premia \"le benemerenze individuali e collettive con distinzioni cavalleresche e con distinzioni onorifiche.\" e che le prime sono gli ordini cavallereschi nazionali e le seconde le decorazioni al Valore Militare e la Stella al merito del lavoro (nonch\u00e9 in ricompense al Valore civile e al Merito civile e altre ricompense ministeriali) si elencano gli ordini cavallereschi nazionali in quest'ordine:\nSuccessivamente il testo specifica che tali onorificenze, decorazioni e benemerenze non attribuiscono all'insignito precedenza nelle cerimonie, fatto salvo \"quanto previsto dagli articoli 5 e 9 per le Medaglie d'oro al Valore militare e al Valore civile\".\nIn occasione delle feste nazionali civili si specifica che \"gli insigniti debbono indossare la pi\u00f9 elevata in grado tra le insegne degli ordini cavallereschi nazionali, ovvero delle altre decorazioni e distinzioni onorifiche nazionali a loro attribuite, nelle forme previste.\""}
{"id": "2046165", "revid": "400694", "url": "https://it.wikipedia.org/wiki?curid=2046165", "title": "America (Gianna Nannini)", "text": "America \u00e8 un singolo della cantautrice italiana Gianna Nannini, pubblicato nel 1979 come primo estratto dall'album \"California\", dello stesso anno.\nDescrizione.\n\"America\" venne scritta dalla Nannnini insieme a Mauro Paoluzzi e prodotta da Michelangelo Romano.\n\"America\" fu il primo successo della Nannini, riuscendo ad arrivare alla terza posizione della classifica dei singoli pi\u00f9 venduti. Il controverso testo della canzone, considerato un inno alla masturbazione sia maschile che femminile, contribu\u00ec notevolmente al successo del singolo. La copertina del disco (opera di Mario Convertino, autore di altre celebri copertine) raffigura la Statua della Libert\u00e0 che impugna un vibratore a stelle e strisce, anzich\u00e9 la canonica fiaccola.\nDel singolo esistono pi\u00f9 edizioni con differenti lati B: l'edizione italiana riporta come lato B il brano \"California\", mentre le edizioni destinate ai paesi europei riportano come lato B il brano \"Sognami\". Il disco usc\u00ec infatti in Italia per la Dischi Ricordi in formato 7\" con il lato B \"California\", in Austria e Germania usc\u00ec in formato 7\" e 12\", sempre per la Ricordi, mentre nei Paesi Bassi venne pubblicato dalla CNR in formato 7\" e 12\". L'edizione tedesca e austriaca riporta inoltre una differente copertina, con un ritratto fotografico della cantante su cornice azzurra."}
{"id": "2046169", "revid": "554814", "url": "https://it.wikipedia.org/wiki?curid=2046169", "title": "Giacomo Neri", "text": "\u00c8 scomparso nel 2010 all'et\u00e0 di 94 anni. Era il pi\u00f9 anziano calciatore vivente ad aver militato nella Nazionale italiana.\nCarriera.\nSegn\u00f2 il gol numero 6.000 nella storia della Juventus, squadra dalla quale fu dopo una sola stagione (1936-1937) per motivi disciplinari. Era approdato a Torino dopo essersi messo in mostra, giovanissimo, nelle file del Livorno, dove rientr\u00f2 dopo la parentesi bianconera. Vest\u00ec anche la maglia del Genova 1893, conquistando anche la convocazione in Nazionale (3 presenze ed un gol).\nNeri era nella rosa della squadra rossoblu che partecip\u00f2 alla Coppa Citt\u00e0 di Genova che nei primi mesi del 1945 sostitu\u00ec il normale campionato a causa degli eventi bellici che sconvolgevano l'Europa in quel periodo. La competizione fu vinta dai rossoblu che sorpassarono all'ultima giornata i rivali del Liguria; a Neri ed a ciascun vincitore della competizione furono date in premio 20.000 lire dal futuro presidente rossoblu Antonio Lorenzo.\nNel dopoguerra fu ingaggiato dall' chiudendo infine la carriera tra le file degli svizzeri del Cantonal Neuch\u00e2tel.\nHa collezionato complessivamente 216 presenze e 53 reti nella Serie A a girone unico."}
{"id": "2046170", "revid": "729019", "url": "https://it.wikipedia.org/wiki?curid=2046170", "title": "Locomotiva FS 422", "text": "La locomotiva gruppo 422 \u00e8 una locomotiva a vapore con tender per servizio merci di rodiggio 0-4-0, a 2 cilindri esterni e a semplice espansione, che le Ferrovie dello Stato acquisirono dopo il 1918 in conto riparazioni di guerra.\nStoria.\nLe locomotive del gruppo 422 FS vennero progettate intorno al 1895 dalle officine meccaniche Vulcan di Stettino e costruite da varie industrie dell'epoca come Hanomag, Schichau, per conto delle ferrovie prussiane, KPEV, (K\u00f6niglich Preu\u00dfische Eisenbahnverwaltung) dove erano denominate G 8. \n Dato l'ottimo risultato, non disgiunto dalla semplicit\u00e0 costruttiva, al tempo fattore non trascurabile ai fini dell'economicit\u00e0 e della manutenzione di una locomotiva a vapore, ne vennero costruite oltre 1200 unit\u00e0 tra le quali le 22, pervenute nel 1919 alle FS in conto riparazioni di guerra.\nLa loro carriera in Italia tutto sommato fu breve e totalmente negli impianti ferroviari, delle Ferrovie dello Stato, del Nord; alla fine degli anni venti tutto il gruppo era assegnato a Milano. Negli anni trenta iniziarono gli accantonamenti e nella seconda met\u00e0 del decennio le demolizioni che vennero sospese nel 1940 a causa dello scoppio della guerra. Le demolizioni ripresero a guerra finita coinvolgendo quasi tutto il gruppo ad eccezione della 422.001 giunta fino al 1958 e demolita l'anno seguente.\nNel 1946 la 422.009 (costruita da Hanomag nel 1911) e la 422.022 (costruita dalla stessa fabrica nel 1913) furono acquisite dalla Societ\u00e0 Funivie di Savona per il servizio di manovra di treni di carbone nel proprio impianto di Bragno, presso San Giuseppe di Cairo, fino al 1973. Messe fuori servizio vennero acquistate dal Museo ferroviario piemontese.\nLa 422.009, sottoposta tra il 1990 e il 1995 a una Grande Riparazione della durata di 4500 ore, \u00e8 visitabile presso la sede di Savigliano, la 422.022 \u00e8 accantonata e si trova in stato di abbandono nella stazione di Favria.\nCaratteristiche tecniche.\nLa locomotiva fu costruita come altre similari con il rodiggio \"D\" (0-4-0); era una macchina a vapore surriscaldato (surriscaldatore tipo Schmidt) a 2 cilindri esterni a semplice espansione. La 422.007 apparteneva al primo gruppo di 13 unit\u00e0 \"G 8\" prototipo costruite dalla Vulcan di Stettino con surriscaldatore posto nella camera a fumo. Le altre 21 locomotive appartenevano invece alle serie successive. La distribuzione era a cassetto cilindrico e sistema Walchaerts.\nLa locomotiva era costituita da un carro su cui erano disposte le quattro ruote motrici accoppiate. Sul carro poggiava la caldaia per la produzione di vapore con pressione di esercizio a 12 bar.\nLa potenza continuativa sviluppata superava i 1000\u00a0CV. La prestazione attribuita dalle FS alla pi\u00f9 bassa categoria di velocit\u00e0 e grado di prestazione 1 era di 1100\u00a0t. Il sistema di frenatura era pneumatico. Alla locomotiva era accoppiato ad alcune un tender a 3 assi ad altre un tender a carrelli.\nDeposito locomotive di assegnazione.\nin seguito furono trasferite al\nfino all'elettrificazione in Trifase della linea; vennero disperse in vari depositi del centro-nord."}
{"id": "2046173", "revid": "53194", "url": "https://it.wikipedia.org/wiki?curid=2046173", "title": "Tyler Garcia Posey", "text": ""}
{"id": "2046176", "revid": "124854131", "url": "https://it.wikipedia.org/wiki?curid=2046176", "title": "Mo\u00efse Kisling", "text": "Biografia.\nNato e cresciuto a Cracovia in una famiglia ebraica ashkenazita, studi\u00f2 presso la Scuola delle Belle Arti, dove fattosi notare per il suo talento venne incoraggiato a trasferirsi a Parigi, il centro della creativit\u00e0 artistica dell'epoca. Nel 1910 dimor\u00f2 nel quartiere di Montmartre per poi trasferirsi, qualche anno pi\u00f9 tardi, a Montparnasse. Allo scoppio della Prima guerra mondiale, si arruol\u00f2 volontario nella Legione straniera, cos\u00ec come l'artista italiano Ugo Giannattasio, e nel 1915 rimase gravemente ferito al petto nella battaglia della Somme, motivo per il quale fu premiato con la cittadinanza francese.\nKisling in seguito visse e lavor\u00f2 a Montparnasse, dove fu parte attiva della comunit\u00e0 artistica del tempo. Per un breve periodo abit\u00f2 al Bateau-Lavoir finch\u00e9 nel 1913 affitt\u00f2 uno studio a Montparnasse, nello stesso edificio (la famosa \"La Ruche\") dove vivevano Jules Pascin e in seguito anche Amedeo Modigliani, del quale divenne amico intimo e dal quale venne ritratto nel 1916.\nLo stile utilizzato da Kisling nel dipingere paesaggi fu parecchio ispirato alle opere di Marc Chagall, ma la sua fama si deve soprattutto ai nudi surreali e ai ritratti.\nMor\u00ec a Sanary-sur-Mer il 29 aprile 1953; \u00e8 sepolto presso il cimitero di Valette du Var.\nLa pi\u00f9 ampia raccolta delle opere di Kisling \u00e8 esposta al Museo del Petit Palais di Ginevra."}
{"id": "2046177", "revid": "1573940", "url": "https://it.wikipedia.org/wiki?curid=2046177", "title": "Kurmuk", "text": "Kurmuk \u00e8 una citt\u00e0 del Sudan, nella parte sud-orientale del paese e vicino al confine con l'Etiopia. Kurmuk ha una popolazione musulmana con comunit\u00e0 cristiane. \nVenne occupata dalle truppe italiane dell'Africa Orientale Italiana nella fase iniziale della campagna d'Africa orientale."}
{"id": "2046184", "revid": "108267916", "url": "https://it.wikipedia.org/wiki?curid=2046184", "title": "Test di Chow", "text": "Il test di Chow (dal nome dello statistico statunitense Gregory Chow) \u00e8 una prova econometrica sulla stabilit\u00e0 dei parametri.\nImmaginiamo infatti di avere una serie temporale che per\u00f2 manifesta una rottura strutturale, ovvero si manifesta un cambiamento netto, nel tempo, dei parametri della regressione. Se conducessimo un'unica regressione il risultato sarebbe quello di ottenere una relazione valida in media, ossia che combina i differenti periodi. Il test di Chow allora verifica se esiste ed \u00e8 significativa una data di rottura.\nPoniamo t come ipotetica data di rottura e creiamo una variabile dummy \"D(0)\", \"D(1)\" e \"D(2)\" all'interno del periodo.\nAllora, partendo dalla regressione:\nla rimodifichiamo ottenendo:\nAllora faremo un test F, verificando l'ipotesi nulla che i tre lambda siano uguali a 0. In caso negativo, saremo in presenza di una rottura strutturale nel panel.\nIl test inoltre si avvale del fatto che la statistica test \u00e8 distribuita come una variabile casuale F."}
{"id": "2046185", "revid": "76963", "url": "https://it.wikipedia.org/wiki?curid=2046185", "title": "Samuel J. Palmisano", "text": "Biografia.\nItaloamericano \u00e8 stato l'amministratore delegato e il presidente della IBM, una delle maggiori aziende informatiche del mondo, fino a gennaio 2012.Entrato in azienda nel 1973, \u00e8 stato eletto nel 2002, con effetto dal 1\u00ba gennaio 2003. Prima di questo incarico era gi\u00e0 direttore generale dell'azienda.\nPrima di guidare la divisione IBM Global Services Palmisano era stato nominato presidente di una sussidiaria dell'IBM, la Integrated Systems Solution Corporation.\nNel 2006 \u00e8 stato eletto nel direttivo della Exxon Mobil ed \u00e8 presidente onorario della National Engineers Week 2008.\nStudi, carriera musicale e famiglia.\nHa studiato a Calvert Hall a Baltimora, nel Maryland, e durante quel periodo ha suonato il sax con il gruppo The Temptations. Ha anche il titolo di bachelor in storia, conseguito alla Johns Hopkins University. Coniugato, padre di quattro figli, vive a Southport, nel Connecticut."}
{"id": "2046189", "revid": "309289", "url": "https://it.wikipedia.org/wiki?curid=2046189", "title": "Erinaceus concolor", "text": "Il riccio orientale (Erinaceus concolor ), noto talvolta anche come riccio dal petto bianco meridionale o riccio europeo orientale, \u00e8 una specie molto simile nello stile di vita e nell'aspetto al riccio europeo occidentale, ma \u00e8 dotato di una macchia bianca sul petto. Tuttavia, questi animali sono cos\u00ec simili tra di loro che per lungo tempo sono stati considerati appartenenti alla stessa specie. Possono perfino ibridarsi.\nDiversamente dalla sua controparte dell'Europa occidentale, per\u00f2, il riccio orientale non scava mai tane, ma preferisce costruire nidi di erba in luoghi ben nascosti.\nDistribuzione e habitat.\nL'areale di \"Erinaceaus concolor\" comprende l'Europa orientale, il Caucaso meridionale, la Siberia occidentale, l'Asia Minore e il Medio Oriente da Israele, Siria, Libano a Iraq e Iran. La specie \u00e8 diffusa anche nelle isole dell'Adriatico e della Grecia.\nIn Italia la sua presenza \u00e8 documentata nelle regioni del nord-est,\ndove convive con \"Erinaceus europaeus\".\nPredilige gli ambienti boschivi dalle zone collinari sino a quelle montano-alpine.\nDescrizione.\nGli aculei del riccio sono fissati con bulbi alla pelle e possono venire sollevati dall'animale. I piccoli, al momento della nascita, hanno gli aculei ricoperti dalla pelle rigonfia, dalla quale spuntano in seguito. Il riccio si appallottola grazie alla presenza di una calotta muscolare arcuata che pu\u00f2 contrarsi avvolgendo il corpo. Tale calotta \u00e8 separata dai muscoli circostanti da uno strato di grasso.\nBiologia.\nI ricci sono notturni e, al pari degli altri Erinaceomorfi, hanno particolarmente sviluppato il senso dell'olfatto. Sulla base di esperimenti di apprendimento, \u00e8 stato stabilito che distinguono i colori. Sono predatori e divorano qualunque specie di piccolo animale, anche velenoso, come coleotteri (\"Meloe\" e \"Lytta\") e imenotteri (api, calabroni e vespe), senza risentire danno dai veleni. Il veleno delle vipere, invece, \u00e8 per essi mortale, ma dal morso riescono a difendersi con gli aculei.\nGli individui mostrano fedelt\u00e0 al luogo e alla tana. Le madri accudiscono i piccoli e mantengono con questi un contatto acustico, tramite fischi, quando escono dal nido per le prime volte.\nI ricci sono gli unici Erinaceomorfi veri letargici. Il letargo \u00e8 regolato dall'ipofisi che stimola le altre ghiandole a secrezione interna, come le surrenali. Si ha allora un accumulo di glicogeno e di grassi. Gli animali si rinchiudono nel nido e, quando la temperatura del nido raggiunge un determinato valore critico, variabile tra specie e specie, inizia il letargo. In certi paesi caldi, i ricci orientali sono soggetti anche a estivazione letargica. Nel letargo, si ha diminuzione del metabolismo con conseguente rallentamento di tutte le attivit\u00e0 e abbassamento pi\u00f9 o meno spinto della temperatura corporea, che talora giunge ad equipararsi a quella ambientale. Nel riccio si ha inoltre contrazione tonica della calotta muscolare su cui sono impiantati gli aculei. Quando la temperatura esterna sale oltre un certo valore, si ha il risveglio, pure regolato dagli ormoni."}
{"id": "2046190", "revid": "1543377", "url": "https://it.wikipedia.org/wiki?curid=2046190", "title": "Allesse", "text": "Le allesse sono una ricetta tipica della cucina napoletana pi\u00f9 povera. Si tratta di castagne sbucciate e lessate con foglie di alloro ed un pizzico di sale, consumate prevalentemente per la prima colazione.\nNon vanno confuse con i \"pallu\u00f2tte\", o \"pallu\u00f2ttole\", che sono s\u00ec lessate, ma con tutta la buccia, che talvolta si usava aggiungere in una pentola di \"allesse\".\nUsi figurati.\nIl termine \"cuoppo allesse\" (cartoccio di \"allesse\"), o anche solamente \"cuoppo\", in napoletano viene usato in senso dispregiativo verso una persona, in particolare ad una donna sgraziata. Analogamente, il termine \"scampolo d'allesse\" \u00e8 stato usato da Roberto De Simone ne \"La gatta Cenerentola\"."}
{"id": "2046191", "revid": "339392", "url": "https://it.wikipedia.org/wiki?curid=2046191", "title": "CASA", "text": ""}
{"id": "2046194", "revid": "19933", "url": "https://it.wikipedia.org/wiki?curid=2046194", "title": "Comunit\u00e0 Generale di Lecco", "text": ""}
{"id": "2046195", "revid": "287204", "url": "https://it.wikipedia.org/wiki?curid=2046195", "title": "Partido di Adolfo Alsina", "text": "Il partido di Adolfo Alsina \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Carhu\u00e9. \u00c8 stato istituito con legge n. 1.827 della provincia di Buenos Aires il 28 luglio 1886."}
{"id": "2046205", "revid": "109651", "url": "https://it.wikipedia.org/wiki?curid=2046205", "title": "Speed racer", "text": ""}
{"id": "2046206", "revid": "45367", "url": "https://it.wikipedia.org/wiki?curid=2046206", "title": "Mach5", "text": ""}
{"id": "2046217", "revid": "232134", "url": "https://it.wikipedia.org/wiki?curid=2046217", "title": "The ramones", "text": ""}
{"id": "2046218", "revid": "1305887", "url": "https://it.wikipedia.org/wiki?curid=2046218", "title": "As the Bell Rings (serie televisiva singaporiana)", "text": "As the Bell Rings \u00e8 una serie televisiva prodotta dal Singapore adattata dall'italiana \"Quelli dell'intervallo\". Il nome della sit-com riprende il titolo originale della soap opera \"Cos\u00ec gira il mondo\" (As the World Turns).\n\u00c8 l'unica tra le versioni di Quelli dell'intervallo in cui i protagonisti indossano delle divise scolastiche, che consistono in camicia e cravatta. Il titolo della serie, quello nella sigla, non \u00e8 altro che un'inquadratura ingrandita del titolo della versione britannica della serie."}
{"id": "2046219", "revid": "339392", "url": "https://it.wikipedia.org/wiki?curid=2046219", "title": "Dalit", "text": ""}
{"id": "2046221", "revid": "287204", "url": "https://it.wikipedia.org/wiki?curid=2046221", "title": "Intoccabili", "text": ""}
{"id": "2046227", "revid": "131358", "url": "https://it.wikipedia.org/wiki?curid=2046227", "title": "Rangers F.C.", "text": ""}
{"id": "2046231", "revid": "110157", "url": "https://it.wikipedia.org/wiki?curid=2046231", "title": "Teatro dei Dovizi", "text": "Il teatro dei Dovizi \u00e8 un teatro di Bibbiena.\nStoria.\nIl teatro venne realizzato nel centro storico di Bibbiena per iniziativa dell'Accademia degli Operosi e su progetto dell'architetto Niccol\u00f2 Matas (1842). Mentre la facciata non mostra segni particolari all'esterno e si presenta con laspetto austero tipico dei palazzi del tessuto urbano in cui \u00e8 inserita, all'interno, invece, il teatro \u00e8 caratterizzato da una pianta a U, tre ordini di palchi e palcoscenico parallelo al fronte strada.\nDopo alcune alterazioni subite in occasione della sua destinazione a cinematografo, verso il 1975 sono state manomesse altre sue caratteristiche originarie, come l'abolizione dei divisori dei palchetti e la rimozione del palcoscenico e dei tendaggi rossi del rivestimento. Anche la decorazione ha visto sovrapporsi ai motivi originari, sopravvissuti in alcuni elementi (mensoline per l'illuminazione, decorazioni del soffitto), elementi pi\u00f9 recenti come pannelli perlinati in legno. Dopo aver ospitato feste, veglioni danzanti, manifestazioni civiche e dopo essere stato destinato, negli anni sessanta-settanta del XX secolo, essenzialmente a sala cinematografica, il teatro ha cessato l'attivit\u00e0 nel 1982 a causa delle sue carenze in materia di sicurezza. \nNel 1997, per iniziativa dell'amministrazione comunale e con il concorso finanziario di altri enti pubblici e privati, il teatro ha ripreso la sua attivit\u00e0 dopo un consistente intervento di riprogettazione del suo arredo interno e di nuovo allestimento scenico, ispirato a modelli tipici della tradizione italiana del XVII e XVIII secolo, su progetto dell'architetto Massimo Gasparon. Dal 2001 \u00e8 stata concessa la residenza del teatro all'Associazione NATA, Nuova Accademia del Teatro d'Arte, che ne ha assunto la gestione e la direzione artistica."}
{"id": "2046234", "revid": "287204", "url": "https://it.wikipedia.org/wiki?curid=2046234", "title": "L'Inferno (film 1911)", "text": ""}
{"id": "2046235", "revid": "599013", "url": "https://it.wikipedia.org/wiki?curid=2046235", "title": "As the Bell Rings", "text": ""}
{"id": "2046236", "revid": "228587", "url": "https://it.wikipedia.org/wiki?curid=2046236", "title": "Circondario di Diepholz", "text": "Il circondario di Diepholz \u00e8 un circondario (\"Landkreis\") della Bassa Sassonia, in Germania.\nComprende 5 citt\u00e0 e 42 comuni.\nIl capoluogo \u00e8 Diepholz, il centro maggiore Stuhr.\nSuddivisione amministrativa.\nIl circondario di Diepholz si compone di 5 citt\u00e0, 3 comuni e 7 comunit\u00e0 amministrative, che raggruppano complessivamente 5 comuni mercato e 34 comuni."}
{"id": "2046239", "revid": "287204", "url": "https://it.wikipedia.org/wiki?curid=2046239", "title": "L'inferno (film 1911)", "text": ""}
{"id": "2046240", "revid": "372624", "url": "https://it.wikipedia.org/wiki?curid=2046240", "title": "Clotilde Tambroni", "text": "Biografia.\nNata da Paolo, cuoco originario di Castione de' Baratti nel Parmense, e da Maria Rosa Muzzi, era sorella del diplomatico ed erudito Giuseppe.\nMostr\u00f2 una spiccata capacit\u00e0 di apprendimento, grazie alla quale impar\u00f2 il greco antico, seguendo le lezioni private del grecista Emanuele Aponte, docente all'ateneo di Bologna. Questi, accortosi delle doti della giovane, decise di dedicarle maggiore attenzione, insegnandole anche il latino. Fu, secondo alcuni aneddoti dell'epoca, una delusione amorosa a spingere la giovane a dedicarsi completamente allo studio delle lingue antiche.\nNel 1792 entr\u00f2 a far parte degli accademici dell'Arcadia, con lo pseudonimo di \"Doriclea Sicionia\", e il 23 novembre 1793 ottenne, senza neanche possedere una laurea, la cattedra di \"Lingua Greca\" all'Universit\u00e0 di Bologna, per la quale compose e lesse l'orazione inaugurale nel 1806. Si distinse anche nella conoscenza delle lingue moderne, tra le quali padroneggiava lo spagnolo, il francese e l'inglese.\nNel 1798, con l'avvento di Napoleone in Italia e la nascita della Repubblica Cisalpina, la Tambroni dovette lasciare la cattedra per essersi rifiutata di giurare fedelt\u00e0 allo stato repubblicano cisalpino. Costretta ad abbandonare l'Italia, si rifugi\u00f2 in compagnia del suo antico maestro, al quale era rimasta legata, in Spagna, dove entr\u00f2 a far parte della Real Academia Espa\u00f1ola.\nNel 1799, per volere dello stesso Napoleone, la Tambroni pot\u00e9 rientrare in Italia e, poco pi\u00f9 tardi, vedersi assegnare la cattedra di Lingua e Letteratura Greca (istituita nell'ateneo bolognese nel novembre del 1800), cattedra che mantenne fino al 15 novembre 1808, quando venne abolita.\nClotilde Tambroni \u00e8 sepolta nel braccio di levante del Chiostro III del cimitero monumentale della Certosa di Bologna; in suo onore lo scultore Adamo Tadolini cre\u00f2 un busto marmoreo dietro la supervisione di Canova, amico personale dei fratelli Tambroni."}
{"id": "2046245", "revid": "149727", "url": "https://it.wikipedia.org/wiki?curid=2046245", "title": "Landkreis Diepholz", "text": ""}
{"id": "2046251", "revid": "1442080", "url": "https://it.wikipedia.org/wiki?curid=2046251", "title": "Rivolta dei comuneros", "text": "La rivolta dei comuneros (anche nota con il nome di guerra delle comunit\u00e0 di Castiglia, dall'espressione spagnola \"Guerra de las Comunidades de Castilla\") \u00e8 stata un'insurrezione armata che interess\u00f2 diversi centri urbani del Regno di Castiglia e Le\u00f3n nel periodo compreso tra il 1520 e il 1522, nella fase iniziale del regno di Carlo V d'Asburgo. La rivolta, originatasi da Toledo, Segovia e Salamanca, arriv\u00f2 a controllare al suo apice vaste aree della Castiglia. La guerra \u00e8 stato oggetto di un aspro dibattito storiografico, con valutazioni contrastanti. Alcuni studiosi descrivono la guerra delle comunit\u00e0 come una rivolta contro il potere baronale; altri, come una delle prime rivoluzioni borghesi dell'era moderna, ed altri ancora la descrivono come un movimento antifiscale e particolarista, dai connotati medievali.\nLa rivolta avvenne in un periodo di instabilit\u00e0 politica nella corona di Castiglia, che si trascinava dalla morte di Isabella di Castiglia avvenuta nel 1504. Nell'ottobre del 1517, re Carlo I arriv\u00f2 nelle Asturie dalle Fiandre, dopo essersi auto-proclamato re dei suoi possedimenti ispanici nel 1516. Si present\u00f2 dinanzi alle Cortes di Castiglia (parlamento di origine medievale che comprendeva i rappresentanti di nobilt\u00e0, clero e terzo stato) riunite a Valladolid nel 1518 parlando a malapena il castigliano e recando nella sua corte un gran numero di nobili e chierici fiamminghi. Tale stato di cose indusse nelle \u00e9lite castigliane il timore di una perdita delle loro prerogative e del loro potere politico a discapito di questi elementi stranieri. Questo malcontento si trasmise attraverso vari canali agli strati popolari e, come prima protesta pubblica, apparvero volantini nelle chiese dove si leggeva:\n\"Tu terra di Castiglia, sei molto sfortunata e maledetta poich\u00e9 nonostante tu sia un regno cos\u00ec nobile, sei governata da coloro che non hanno amore per te.\"\nLe richieste fiscali, in concomitanza con la partenza del re per l'elezione imperiale in Germania, ebbero come risultato una serie di rivolte urbane che trovarono un candidato alternativo per la corona nella \"regina titolare di Castiglia\", la madre di Carlo, Giovanna, che tuttavia si trovava in uno stato di incapacit\u00e0 mentale e che comunque non manifest\u00f2 alcun appoggio alla rivolta. Dopo quasi un anno di ribellione, i sostenitori dell'imperatore si erano riorganizzati (in particolare l'alta nobilt\u00e0 e i territori periferici della corona di Castiglia, come l'Andalusia), e le truppe imperiali avevano assestato un colpo quasi definitivo alle comunit\u00e0 nel battaglia di Villalar il 23 aprile 1521. Il giorno seguente, vennero giustiziati sul luogo della battaglia i leader dei comuneros Juan de Padilla, Juan Bravo e Francisco Maldonado. L'esercito dei comuneros nel frattempo si disperse. Solo Toledo mantenne viva la sua ribellione sotto la guida di Mar\u00eda L\u00f3pez de Mendoza y Pacheco, fino alla sua resa definitiva nel febbraio del 1522.\nLa rivolta dei comuneros \u00e8 stata in ambito spagnolo motivo tanto di studio storico quanto di manipolazioni e appropriazioni strumentali da parte di gruppi politici e intellettuali. In tale ottica va inquadrata ad esempio la visita, avvenuta nel periodo del Triennio liberale spagnolo, di Juan Mart\u00edn D\u00edez a Villalar il 23 aprile 1821, in occasione del terzo centenario della sconfitta. Pittori come Antonio Gisbert raffigurarono in chiave idealizzata i comuneros nelle loro opere; il Patto Federale Castigliano, documento d'intesa stilato nel 1869 da esponenti del Partido Republicano Democr\u00e1tico Federal che si prefiggeva il cambio di regime e il rovesciamento di Isabella II di Spagna contiene chiari riferimenti alla rivolta dei comuneros. Gli intellettuali conservatori o reazionari hanno di contro adottato delle interpretazioni molto pi\u00f9 a favore della posizione imperiale e critiche nei confronti della rivolta.\nLa sconfitta \u00e8 stata commemorata a partire dalla Transizione spagnola ogni 23 aprile. Tale data \u00e8 stata scelta in seguito all'istituzione della comunit\u00e0 autonoma di Castiglia e Le\u00f3n quale giornata festiva ufficiale della comunit\u00e0. La rivolta viene tuttora appropriata ad uso politico dai movimenti autonomisti castigliani; la sua popolarit\u00e0 ha avuto una notevole impulso attraverso il poema epico \"Los Comuneros\", di Luis L\u00f3pez \u00c1lvarez.\nOrigini.\nUn certo malcontento era diffuso gi\u00e0 anni prima della rivolta. In Spagna, durante la seconda met\u00e0 del XV secolo, si assistette a profondi cambiamenti politici, economici e sociali; la crescita economica aveva dato vita a nuove industrie urbane offrendo una via non legata all'aristocrazia per raggiungere il potere e la ricchezza. Il sostegno di queste nuova classe elitaria urbana rappresentava un presupposto fondamentale per la centralizzazione del potere di Ferdinando II d'Aragona e Isabella di Castiglia, fungendo da contrappeso all'aristocrazia terriera e al clero.\nTuttavia, con la morte di Isabella I e l'ascesa al trono di Giovanna di Castiglia nel 1504, questa alleanza tra governo nazionale e la nascente classe media vacill\u00f2. Il governo castigliano and\u00f2 in decadenza ammalorato da corruzione e cattiva amministrazione. Il marito di Giovanna, Filippo I, regn\u00f2 per breve tempo; alla sua morte avvenuta nel 1506 venne sostituito dall'arcivescovo Francisco Jim\u00e9nez de Cisneros in qualit\u00e0 di reggente e poi dal vedovo di Isabella, Ferdinando, che govern\u00f2 dall'Aragona. La pretesa di quest'ultimo di continuare a governare la Castiglia come reggente dopo la morte della moglie, fu alquanto debole, ma al momento non esistevano alternative plausibili poich\u00e9 il sovrano legittimo, la figlia Giovanna, era mentalmente inadatta a regnare da sola. La nobilt\u00e0 terriera di Castiglia approfitt\u00f2 del debole e corrotto Consiglio Reale per espandere illegalmente il proprio dominio grazie ad eserciti privati davanti ad un governo inerte. In questa situazione, le citt\u00e0 sottoscrissero patti di mutua difesa, facendo affidamento l'una sull'altra piuttosto che sul governo nazionale.\nI conti economici di Castiglia e Aragona erano in cattive condizioni da tempo. Il governo aveva espulso gli ebrei nel 1492 e i musulmani di Granada nel 1502, mosse che minarono i commerci e gli affar9. Per pagare le truppe utilizzate nella \"reconquista\", Ferdinando e Isabella, erano stati costretti a prendere in prestito denaro e da allora le spese militare erano costantemente aumentate. Per mantenere la stabilit\u00e0 nella citt\u00e0 di Granada, da poco conquista, era necessario dislocare un gran numero di truppe che fronteggiassero le minacce di rivolta dei maltrattati \"moriscos\" (ex musulmani convertiti al cristianesimo) e dalle frequenti incursioni navali dei popoli musulmani delle coste del Mediterraneo. Inoltre, nel 1512 Ferdinando aveva invaso e occupato la parte iberica della Navarra e forze militari erano imprescindibili per presidiarla contro le rivolte navarresi e gli eserciti francesi. Rimaneva, dunque, pochissimo denaro per pagare l'esercito in Castiglia propriamente detto reale, per non parlare del dover onorare i debiti contratti con l'estero. La diffusa corruzione nel governo alla morte di Isabella aveva contribuito a peggiorare il dissesto di bilancio.\nSuccessione di Carlo.\nNel 1516 mor\u00ec Ferdinando. L'unico erede rimasto era il nipote di Ferdinando e Isabella, Carlo, che quindi divenne re Carlo I di Castiglia e Aragona in coreggenza con la madre Giovanna. Carlo crebbe nelle Fiandre, la patria di suo padre Filippo, e conosceva a malapena il castigliano. Il suo popolo lo accolse con scetticismo, ma nel contempo confidava che potesse garantire la stabilit\u00e0 della nazione. Con il suo arrivo verso la fine del 1517, la corte fiamminga assunse posizioni di potere in Castiglia; il giovane Carlo si fidava infatti solo di persone che conosceva originarie dei Paesi Bassi. Tra le decisioni pi\u00f9 controverse vi fu la nomina del ventenne Guillaume de Cro\u00ff ad arcivescovo di Toledo. L'Arcivescovado era una carica molto importante e prima era occupata dall'arcivescovo Cisneros, l'ex reggente del paese. Sei mesi dopo il suo governo, il malcontento ribolliva apertamente tra tutto il popolo, tra ricchi e poveri. Anche alcuni monaci cominciarono ad agitarsi, denunciando nei loro sermoni l'opulenza della corte reale, dei fiamminghi e della nobilt\u00e0. Una delle prime proteste pubbliche comport\u00f2 l'affissione nelle chiese di cartelli con scritto:\nNel 1519 mor\u00ec il nonno paterno di Carlo, l'imperatore del Sacro Romano Impero Massimiliano I d'Asburgo e si dovette indire una nuova elezione per scegliere il suo successore. Carlo intraprese una campagna aggressiva per ottenere la nomina, gareggiando con il re Francesco I di Francia nella corruzione del maggior numero di principi elettori. Alla fine fu Carlo I a vincere le elezioni, diventando l'imperatore Carlo V e cementando il potere della Casa d'Asburgo. Si prepar\u00f2, dunque, a spostarsi in Germania per prendere possesso dei suoi nuovi domini nel Sacro Romano Impero.\nNuove tasse: Le \"Cortes\" di Santiago e La Coru\u00f1a.\nIl mantenimento della viziosa corte fiamminga e gli ingenti capitali spesi per comprare i voti dell'elezione imperiale, costata questa oltre 1 milione di fiorini, Carlo aveva messo in profonda crisi le casse reali. Per far fronte alla situazione si pens\u00f2 di aumentare la tassazione, ma qualsiasi nuova imposizione fiscale doveva essere approvata dalle \"Cortes\" (l'organo parlamentare della Castiglia). Cos\u00ec, alla fine di marzo 1520, Carlo le convoc\u00f2 a Santiago de Compostela assicurandosi che queste avessero solo un potere limitato e tent\u00f2 inoltre di inserire in esse dei rappresentanti flessibili facilmente corruttibili. L'opposizione chiese tuttavia che fossero ascoltate le loro lamentele prima che venisse concessa qualsiasi nuova tassa.\nUn gruppo di chierici fece presto circolare, in segno di protesta contro il re, una dichiarazione in cui venivano presentati tre punti: qualsiasi nuova tassa dovrebbe essere respinta; bisogna abbracciare la Castiglia e respingere l'Impero straniero; se il re non dovesse tenere conto dei suoi sudditi, le stesse \"Comunidades\" dovrebbero difendere gli interessi del regno. Fu la prima volta che la parola \"comunidades\" (comunit\u00e0, comuni) veniva usata per indicare il popolo indipendente, e in seguito verr\u00e0 utilizzata anche per i consigli che andranno a formarsi.\nA questo punto, la maggior parte dei membri delle \"Cortes\" a Santiago intendeva votare contro i dazi e le tasse richiesti dal re; In risposta, Carlo decise, il 4 aprile, di sospendere il lavoro della assemblee, convocandole nuovamente il 22 aprile a La Coru\u00f1a, questa volta facendo approvare le sue richieste. Il 20 maggio si imbarc\u00f2 per la Germania e lasci\u00f2 come reggente dei suoi possedimenti spagnoli il suo ex precettore, Adriano di Utrecht (meglio conosciuto come il futuro papa Adriano VI).\nL'inizio della rivolta.\nRibellione a Toledo.\nNell'aprile del 1520, il clima sociale nella citt\u00e0 di Toledo era gi\u00e0 instabile. Il consiglio comunale era stato in prima linea nelle proteste contro la possibilit\u00e0 che Carlo diventasse imperatore del Sacro Romano Impero. A tal proposito avevano denunciato le ingenti spese che la Castiglia avrebbe dovuto sostenere a breve tempo e avevano messo in dubbio il ruolo del regno in questo nuovo quadro politico, data la possibilit\u00e0 che diventasse una mera provincia imperiale.\nLa situazione scoppi\u00f2 quando il governo regio invi\u00f2 i pi\u00f9 radicali consiglieri comunali lontano dalla citt\u00e0, con l'intenzione di sostituirli con personalit\u00e0 maggiormente controllabili. L'ordine era arrivato il 15 aprile; un giorno dopo, mentre i consiglieri si preparavano a partire, una grande folla contraria si ribell\u00f2 e cacci\u00f2 invece i consiglieri voluti da Carlo. Fu eletto un comitato cittadino sotto la guida di Juan L\u00f3pez de Padilla e Pedro Laso de la Vega, che si autodefinirono \"Comunidad\". Il 21 aprile i restanti consiglieri furono cacciati dalle fortificazioni dell'Alc\u00e1zar di Toledo.\nDopo la partenza di Carlo per la Germania, le rivolte si moltiplicarono nelle citt\u00e0 della Castiglia centrale, soprattutto dopo l'arrivo dei rappresentanti che avevano votato \"s\u00ec\" alle imposte richieste da Carlo. Segovia fu teatro dei primi e dei pi\u00f9 violenti incidenti; il 30 maggio una folla di lanaioli uccise due amministratori e il legislatore della citt\u00e0, in quanto entrambi avevano votato a favore. Incidenti di dimensioni simili si verificarono anche a Burgos e Guadalajara, mentre in altre, come a Le\u00f3n, Avila e Zamora, si ebbero episodi pi\u00f9 lievi.\nProposte per obiettivi pi\u00f9 ampi.\nCon un diffuso malcontento in circolazione, l'8 giugno il consiglio di Toledo sugger\u00ec alle citt\u00e0 con un voto nelle \"Cortes\" di tenere una riunione d'emergenza da cui scaturirono cinque obiettivi:\nQueste affermazioni, specialmente le prime due, si diffusero rapidamente nella societ\u00e0. Cominciarono a circolare idee anche per destituire il re modificando l'ordinamento del regno; i capi di Toledo prospettarono la possibilit\u00e0 di trasformare le citt\u00e0 di Castiglia in libere citt\u00e0 indipendenti, similmente ai casi di Genova e di altre repubbliche marinare italiane. Proposte concorrenti suggerivano di mantenere la monarchia, ma di detronizzare Carlo di sostituirlo con sua madre, la regina Giovanna, o da suo fratello Ferdinando, nato in Castiglia. Con queste idee, la rivolta si spost\u00f2 da semplice protesta contro la tassazione a una rivoluzione pi\u00f9 ampia. Molte citt\u00e0, pur non essendo del tutto in rivolta, smisero di inviare tributi al Consiglio Reale e iniziarono ad autogovernarsi.\nEspansione della rivolta.\nBlocco di Segovia.\nIl 10 giugno la situazione precipit\u00f2 avvicinandosi al conflitto armato. Rodrigo Ronquillo venne inviato a Segovia dal Consiglio Reale per indagare sul recente omicidio del consigliere locale ma, arrivato in citt\u00e0, si vede negare l'ingresso. Incapace di mettere sotto assedio una citt\u00e0 di abitanti disponendo di solo una piccola forza, Ronquillo decise invece di bloccare l'ingresso di generi alimentari e altri rifornimenti. Il popolo di Segovia, guidato dal capo della milizia, il nobile Juan Bravo, si radun\u00f2 intorno alla \"Comunidad\", chiedendo aiuto militare alle \"Comunidades\" di Toledo e Madrid per fronteggiare l'esercito di Ronquillo. Le citt\u00e0 risposero inviando le loro milizie, comandante da Juan L\u00f3pez de Padilla e Juan de Zapata, che conseguirono il primo grande scontro tra le forze del re e i ribelli.\nLa Giunta di \u00c1vila.\nAltre citt\u00e0 seguirno presto l'esempio di Toledo e Segovia, deponendo i loro governi. Una giunta rivoluzionaria, \"La Santa Junta de las Comunidades\" (\"Santa Assemblea delle Comunit\u00e0\"), tenne la sua prima sessione ad Avila e si dichiar\u00f2 governo legittimo deponendo il Consiglio Reale. Padilla fu nominato capitano generale e le truppe furono assemblate. Tuttavia, all'inizio solo quattro citt\u00e0 inviarono rappresentanti: Toledo, Segovia, Salamanca e Toro.\nIncendio di Medina del Campo.\nDi fronte alla situazione a Segovia, il cardinale e reggente Adriano di Utrecht decise di ricorrere l'artiglieria, stanziata nella vicina Medina del Campo, al fine di prendere Segovia e sconfiggere Padilla. Adriano ordin\u00f2, quindi, al suo comandante Antonio de Fonseca di impadronirsi dell'artiglieria ed egli arriv\u00f2 il 21 agosto a Medina, dove incontr\u00f2 una forte resistenza da parte dei cittadini, poich\u00e9 la citt\u00e0 aveva forti legami commerciali con Segovia. Fonseca ordin\u00f2 di accendere un fuoco per distrarre la resistenza, ma presto divenne fuori controllo. Gran parte della citt\u00e0 ne fu distrutta, compreso un monastero francescano e un magazzino commerciale contenente merci per un valore di oltre ducati. Fonseca dovette ritirare le sue truppe; ci\u00f2 rappresent\u00f2 un disastro di pubbliche relazioni per il governo.\nCome conseguenza, si verificarono rivolte in tutta la Castiglia, anche in citt\u00e0 che in precedenza erano dichiarate neutrali, come avvenne nella capitale castigliana, Valladolid. Ora nuovi membri si unirono alla Giunta di \u00c1vila e il Consiglio reale sembr\u00f2 screditato; Adriano dovette fuggire a Medina de Rioseco quando Valladolid cadde. L'esercito reale, con molti dei suoi soldati non pagati da mesi, inizi\u00f2 a disgregarsi.\nLa Giunta di Tordesillas.\nL'esercito comunero ora pot\u00e9 organizzarsi correttamente, integrando le milizie di Toledo, Madrid e Segovia. Una volta informato dell'attacco di Fonseca, le forze comunero si recarono a Medina del Campo e presero possesso dell'artiglieria che era stata negata alle truppe di Fonseca. Il 29 agosto, arrivarono a Tordesillas con l'obiettivo di dichiarare la regina Giovanna unica sovrana. La Giunta si trasfer\u00ec da \u00c1vila a Tordesillas su richiesta della stessa regina e invit\u00f2 le citt\u00e0 che non avevano ancora inviato rappresentanti a farlo. Nella Cortes di Tordesillas erano rappresentate tredici citt\u00e0: Burgos, Soria, Segovia, \u00c1vila, Valladolid, Le\u00f3n, Salamanca, Zamora, Toro, Toledo, Cuenca, Guadalajara e Madrid. Le uniche citt\u00e0 invitate che avevano deciso di non partecipare erano le quattro andaluse: Siviglia, Granada, Cordova e Ja\u00e9n. Poich\u00e9 la maggior parte del regno era rappresentata a Tordesillas, la Giunta si ribattezz\u00f2 \"Cortes y Junta General del Reino\" (\"Assemblea generale del regno\"). Il 24 settembre 1520, la regina Giovanna la pazza, per l'unica volta, presiedette le \"Cortes\".\nI rappresentanti incontrarono la regina Giovanna e le spiegarono lo scopo delle Cortes: proclamare la sua sovranit\u00e0 e restituire al regno la stabilit\u00e0 perduta. Il giorno successivo, il 25 settembre, le \"Cortes\" emisero una dichiarazione in cui si impegnavano ad usare le armi se necessario a difendere qualsiasi citt\u00e0 fosse minacciata. Il 26 settembre, la Cortes di Tordesillas si dichiar\u00f2 il nuovo governo legittimo e accus\u00f2 il Consiglio Reale. Nel corso della settimana, terminata il 30 settembre, tutte le citt\u00e0 rappresentate prestarono i loro giuramenti di reciproca difesa. Il governo rivoluzionario aveva ora struttura e mano libera per agire, con il Consiglio Reale ancora inefficace e confuso.\nGeografia della ribellione.\nI \"comuneros\" erano particolarmente forti nell'altopiano centrale della penisola iberica, cos\u00ec come in altri luoghi sparsi come a Murcia. I ribelli cercarono di proporre le loro idee rivoluzionarie al resto del regno, ma senza incontrare molto successo. Ci sono stati pochi tentativi di ribellione altrove, come in Galizia, a nord-ovest o in Andalusia, a sud.\nAlcune \"Comunidade\" nel sud furono istituite a Ja\u00e9n, \u00dabeda e Baeza, le uniche in Andalusia, ma con il tempo vennero ricondotte ai monarchici. Murcia rimase con la causa ribelle, ma non si coordin\u00f2 con la Giunta e la ribellione ebbe un carattere pi\u00f9 simile alla vicina ribellione delle Germanies accaduta a Valencia in Aragona. In Estremadura a sud-ovest, la citt\u00e0 di Plasencia si un\u00ec alle \"Comunidades\", ma il suo intervento fu reso inefficace dalla stretta vicinanza di altre citt\u00e0 monarchiche come Ciudad Rodrigo e C\u00e1ceres. Si pu\u00f2 tracciare una stretta correlazione tra le scarse fortune economiche dei vent'anni precedenti e la ribellione; La Castiglia centrale aveva sofferto di crisi agricole e altre difficolt\u00e0 finanziarie sotto il Consiglio Reale, mentre l'Andalusia era relativamente prospera grazie al suo commercio marittimo. I capi andalusi temevano anche che nell'instabilit\u00e0 di una guerra civile, i \"Moriscos\" di Granada avrebbero colto l'occasione di ribellarsi.\nRisposta popolare e governativa.\nLa svolta dei nobili.\nIl crescente successo dei \"comuneros\" spinse il popolo ad accusare i membri del vecchio governo di complicit\u00e0 con gli abusi reali. Le proteste attaccarono anche la nobilt\u00e0 terriera, molta della quale aveva preso illegalmente propriet\u00e0 durante il regno dei reggenti e dei re deboli dopo la morte di Isabella. A Due\u00f1as, i vassalli del conte di Buend\u00eda si ribellarono il 1\u00ba settembre 1520, incoraggiati da monaci ribelli. A questa rivolta ne seguirono altre di analoga natura antifeudale. La direzione dei \"comuneros\" fu costretta a prendere posizione su queste nuove ribellioni; riluttante ad approvarli apertamente, la Giunta inizialmente li denunci\u00f2, ma non fece nulla per opporvisi. Le dinamiche dell'insurrezione mutarono cos\u00ec profondamente, tanto che potevano ormai mettere a repentaglio lo status dell'intero sistema feudale. I nobili erano stati in precedenza in qualche modo simpatizzanti della causa come conseguenza della loro perdita di privilegi a favore del governo centrale. Tuttavia, questi nuovi sviluppi portano a un drammatico calo del sostegno ai \"comuneros\" da parte degli aristocratici, spaventati dagli elementi pi\u00f9 radicali della rivoluzione.\nRisposta di Carlo I.\nIn un primo momento, Carlo non sembr\u00f2 cogliere l'entit\u00e0 della rivolta, tanto da continuare a d esigere i pagamenti delle imposte dalla Castiglia; con il governo ancora in arretrato, il cardinale Adriano di Utrecht trov\u00f2 impossibile ottenere nuovi prestiti e,il 24 agosto, scrisse una lettera per mettere in guardia Carlo sulla gravit\u00e0 della situazione:\nQuando si rese conto che era in corso una rivoluzione a tutti gli effetti, Carlo rispose con vigore. Attraverso Adriano di Utrecht intraprese nuove iniziative politiche, come la cancellazione delle tasse concessa nelle Cortes di La Coru\u00f1a. Pi\u00f9 importante fu la nomina di due nuovi coreggenti castigliani: il connestabile di Castiglia, \u00cd\u00f1igo Fern\u00e1ndez, e l'Ammiraglio di Castiglia, Fadrique Enr\u00edquez. Con ci\u00f2, assecond\u00f2 due delle richieste pi\u00f9 importanti dei ribelli. Inoltre, Adriano si avvicin\u00f2 ai nobili per convincerli che i loro interessi ricadevano sul re. Il Consiglio Reale fu ristabilito nel feudo dell'ammiraglio Enr\u00edquez, Medina de Rioseco, permettendo allo stesso consiglio di essere pi\u00f9 vicino alle citt\u00e0 in rivolta e di rassicurare i sostenitori pi\u00f9 scettici. Mentre l'esercito reale era ancora a pezzi, molti nobili fi alto rango mantenevano i propri eserciti mercenari ben addestrati; eserciti che con la recente radicalizzazione della rivolta avrebbero ora combattuto per il re.\nOrganizzazione, finanziamenti e diplomazia.\nLe prime sconfitte politiche dei \"comuneros\" avvennero nell'ottobre del 1520. Il loro tentativo di utilizzare la regina Giovanna per legittimarsi non diede i frutti sperati, poich\u00e9 ella blocc\u00f2 le loro iniziative e si rifiut\u00f2 di firmare qualsiasi editto. A loro volta, all'internodei \"comuneros\" iniziarono a sollevarsi voci di dissenso, soprattutto a Burgos, la cui vacillante posizione fu presto nota ai realisti e il Conestabile di Castiglia negozi\u00f2 con il suo governo. Alla fine, il Consiglio Reale decret\u00f2 una serie di concessioni significative a favore di Burgos in cambio della sua uscita dalla Giunta.\nA seguito di ci\u00f2, il Consiglio Reale sperava che altre citt\u00e0 avrebbero imitato Burgos lasciando pacificamente i \"Comuneros\". Valladolid, l'ex sede del potere reale, era considerata particolarmente incline a cambiare schieramento; tuttavia troppi sostenitori del re avevano lasciato la politica cittadina e perso la loro influenza e quindi rimase sotto il controllo dei ribelli. L'ammiraglio di Castiglia continu\u00f2 la sua campagna per convincere i \"Comuneros\" a tornare al governo reale ed evitare cos\u00ec una violenta soppressione. Questo atteggiamento nascondeva, in realt\u00e0, la grande carenza delle finanze del re.\nDurante l'ottobre e il novembre 1520, entrambe le parti concordavano che sarebbe stata presto necessaria una conclusione militare e si dedicarono attivamente alla raccolta di fondi, al reclutamento di soldati e all'addestramento delle loro truppe. I \"Comuneros\" organizzarono le loro milizie nelle maggiori citt\u00e0 e imponevano nuove tasse alle campagne; presero anche misure volte a eliminare gli sprechi, controllando regolarmente i loro tesorieri e allontanando quelli ritenuti corrotti. Il governo reale, che aveva perso gran parte delle sue entrate a causa della rivolta, cerc\u00f2 prestiti dal Portogallo e dai banchieri castigliani conservatori, che videro segnali rassicuranti nel cambio di fedelt\u00e0 di Burgos.\nBattaglia di Tordesillas.\nControversie sul comando.\nGradualmente, sia la citt\u00e0 di Toledo che il suo capo Juan L\u00f3pez de Padilla persero influenza all'interno della Giunta, sebbene Padilla fosse riuscito a mantenere la sua popolarit\u00e0 e prestigio tra la gente comune. All'interno delle \"Comunidades\" emersero due nuove figure, Pedro Gir\u00f3n e Antonio Osorio de Acu\u00f1a; Gir\u00f3n fu uno dei nobili pi\u00f9 potenti a sostegno dei \"Comuneros\"; si ritiene che la sua ribellione fosse derivata dal rifiuto, un anno prima della guerra, di Carlo di concedere a Gir\u00f3n il prestigioso Ducato di Medina Sidonia. Antonio de Acu\u00f1a era il vescovo di Zamora ed era anche il capo della Comunidad di Zamora e del suo esercito, che comprendeva pi\u00f9 di 300 sacerdoti.\nDal lato monarchico, i nobili non riuscivano a mettersi d'accordo su quale tattica adottare. Alcuni preferirono sfidare direttamente i ribelli in combattimento, mentre altri come il Conestabile di Castiglia preferirono una tattica pi\u00f9 attendista comprendente la costruzione di fortificazioni difensive. L'ammiraglio di Castiglia prefer\u00ec negoziare ed esaurire prima tutte le possibili opzioni pacifiche. La pazienza, tuttavia, cominci\u00f2 a scarseggiare; gli eserciti erano costosi da mantenere una volta riuniti e alla fine di novembre 1520, entrambi gli schieramenti presero posizione tra Medina de Rioseco e Tordesillas: uno scontro era oramai inevitabile.\nPresa di Tordesillas.\nCon Pedro Gir\u00f3n al comando, l'esercito dei \"Comuneros\" avanz\u00f2 su Medina de Rioseco, seguendo gli ordini della Giunta. Gir\u00f3n stabil\u00ec il suo quartier generale a Villabr\u00e1gima, una citt\u00e0 a soli 8 chilometri dall'esercito monarchico. I realisti occuparono i villaggi vicini per tagliare le linee di comunicazione con gli altri \"Comuneros\".\nQuesta situazione continu\u00f2 fino al 2 dicembre, quando Gir\u00f3n, apparentemente pensando che l'esercito reale sarebbe rimasto trincerato, spost\u00f2 le sue forze a ovest nella piccola citt\u00e0 di Villalpando. La citt\u00e0 si arrese il giorno successivo senza opporre resistenza e le truppe iniziarono a saccheggiare i possedimenti della zona. Tuttavia, con questo movimento, i \"Comuneros\" lasciarono completamente sguarnita la strada per Tordesillas e l'esercito reale approfitt\u00f2 dell'errore, marciando la notte del 4 dicembre riusc\u00ec ad occupare Tordesillas il giorno successivo. Il piccolo presidio ribelle fu sopraffatto.\nLa caduta di Tordesillas segn\u00f2 una grave sconfitta per i \"Comuneros\" che persero la regina Giovanna e con lei la loro pretesa di legittimit\u00e0. Inoltre, tredici rappresentanti della Giunta furono imprigionati, mentre altri riuscirono a fuggire. Il morale tra i ribelli cadde e molte critiche rabbiose furono rivolte a Pedro Gir\u00f3n per la sua manovra e per il suo fallimento nel tentativo di riprendere Tordesillas o catturare Medina de Rioseco. Gir\u00f3n fu, quindi, costretto a dimettersi dal suo incarico e a ritirarsi dal conflitto.\nEventi di dicembre e gennaio.\nRiorganizzazione dei \"Comuneros\".\nDopo la perdita di Tordesillas, i \"Comuneros\" si runirono a Valladolid. La Giunta si riun\u00ec il 15 dicembre, ma con solo undici citt\u00e0 rappresentate su un totale di quattordici. I rappresentanti di Soria e Guadalajara non avevano fatto ritorno e Burgos si era gi\u00e0 staccata precedentemente. Valladolid divenne la terza capitale dei ribelli, dopo \u00c1vila e Tordesillas.\nLa situazione era peggiore per l'esercito, con un gran numero di diserzioni verificatesi a Valladolid e Villalpando. Ci\u00f2 costrinse i ribelli a intensificare le loro campagne di reclutamento, specialmente a Toledo, Salamanca e nella stessa Valladolid. Con queste nuove reclute e l'arrivo di Juan de Padilla a Valladolid, l'apparato militare ribelle fu ricostruito e il morale ne fu rafforzato. All'inizio del 1521, i \"Comuneros\" si prepararono per una guerra totale, nonostante si registrassero disaccordi al loro interno. Alcuni suggerivano di cercare una soluzione pacifica, mentre altri ritenevano necessario continuare la guerra. Coloro che erano favorevoli al proseguimento delle operazioni militare erano, a loro volta, divisi tra due strategie: occupare Simancas e Torrelobat\u00f3n, una proposta meno ambiziosa sostenuta da Pedro Laso de la Vega; o assediare Burgos, opzione preferita da Padilla.\nIniziative militari a Palencia e Burgos.\nNell'estremo nord della Castiglia, l'esercito ribelle inizi\u00f2 una serie di operazioni condotte da Antonio de Acu\u00f1a, vescovo di Zamora. Egli aveva ricevuto ordini dalla Giunta il 23 dicembre affinch\u00e9 tentasse di sollevare una ribellione a Palencia con lo scopo di espellere i realisti, riscuotere le tasse per conto della stessa Giunta e creare un'amministrazione simpatizzante della causa \"Comuneros\". L'esercito di Acu\u00f1a port\u00f2 a termine una serie di incursioni nell'area intorno a Due\u00f1as, raccogliendo pi\u00f9 di ducati e fomentando i contadini. All'inizio del 1521 fece ritorno a Valladolid per poi tornare a Due\u00f1as il 10 gennaio per dare iniio ad una grande offensiva contro i nobili di Tierra de Campos. Le terre e i possedimenti dei nobili furono completamente devastati.\nA met\u00e0 gennaio, Pedro de Ayala, conte di Salvatierra, si un\u00ec ai \"Comuneros\" e organizz\u00f2 un esercito di circa duemila uomini con cui inizi\u00f2 a fare razzie nel nord della Castiglia.\nNel frattempo, la ribellione a Burgos prevista per il 23 gennaio si rivel\u00f2 un fallimento a causa dello scarso coordinamento con l'esercito assediante; iniziata con due giorni di anticipo venne facilmente repressa. I \"Comuneros\" di Burgos dovettero arrendersi, e questa fu l'ultima ribellione che si vide in Castiglia.\nCampagne dei ribelli dell'inizio del 1521.\nLa decisione di Padilla sulla prossima mossa dei ribelli.\nDopo aver abbandonato l'assedio di Burgos a causa del fallimento della sua rivolta, Padilla decise di far ritrono a Valladolid, mentre Acu\u00f1a opt\u00f2 per riprendere le sue schermaglie e molestare le propriet\u00e0 dei nobili intorno a Tierra de Campos. Con questa serie di azioni, Acu\u00f1a intendeva distruggere o occupare le case delle personalit\u00e0 pi\u00f9 di spicco della zona. I ribelli si erano, in quel momento, messi completamente contro il sistema feudale e questo fu uno degli aspetti che maggiormente contraddistinsero la seconda fase della ribellione.\nDopo le recenti battute d'arresto subite dai \"Comuneros\", Padilla si rese conto che avevano bisogno di una vittoria per alzare il morale. Decise, quindi, di prendere Torrelobat\u00f3n e il suo castello. Torrelobat\u00f3n era una roccaforte a met\u00e0 strada tra Tordesillas e Medina de Rioseco, oltre ad essere molto vicina a Valladolid. Prenderla avrebbe garantito ai ribelli un'eccellente fortezza da cui lanciare le operazioni militari e rimuovere la minaccia su Valladolid.\nBattaglia di Torrelobat\u00f3n.\nIl 21 febbraio 1521 inizi\u00f2 l'assedio di Torrelobat\u00f3n. In inferiorit\u00e0 numerica, la citt\u00e0 resistette per quattro giorni grazie alle sue mura. Il 25 febbraio i \"Comuneros\" entrarono in citt\u00e0 e la sottoposero a un massiccio saccheggio come ricompensa per le loro truppe, solo le chiese furono risparmiate. Il castello riusc\u00ec a resistette per altri due giorni ma quando i \"Comuneros\" minacciarono di impiccare tutti gli abitanti, anche gli occupanti di questo dovettero arrendersi. I difensori riuscirono a stipulare un accordo con gli assalitori al fine di risparmiare met\u00e0 dei beni contenuti all'interno del castello, evitando cos\u00ec ulteriori saccheggi.\nLa vittoria a Torrelobat\u00f3n riusc\u00ec a sollevare gli animi della fazione ribelle preoccupando, nello stesso tempo, i realisti per la loro avanzata, esattamente come era nei piani di Padilla. La fede dei nobili nel cardinale Adriano fu nuovamente scossa, poich\u00e9 fu accusato di non aver fatto nulla per evitare di perdere la citt\u00e0. Il Conestabile di Castiglia inizi\u00f2 a inviare truppe nella zona di Tordesillas per contenere i ribelli e prevenire ulteriori avanzamenti.\nNonostante il rinnovato entusiasmo che serpeggiava tra i \"Comuneros\", venne presa la decisione di rimanere nelle posizioni vicino a Valladolid senza sfruttare il momentaneo vantaggio o lanciare un nuovo attacco. Questo fece s\u00ec che molti dei soldati tornassero alle loro a, stanchi di aspettare stipendi e nuovi ordini. Questo problema si ripresent\u00f2 alle forze dei \"Comunero\" per tutta la durata della guerra in quanto possedevano solo un esiguo contingente di soldati a tempo pieno e le loro milizie erano costantemente \"dissolte e reclutate\". Un serio tentativo di negoziare una fine pacifica della guerra fu tentato nuovamente dai moderati, ma fu vanificato dagli estremisti di entrambe le parti.\nNel nord, dopo il fallimento dell'assedio di Burgos a gennaio, il conte di Salvatierra riprese la sua campagna. Part\u00ec per provocare una rivolta a Merindades, patria del Conestabile di Castiglia, e assedi\u00f2 Medina de Pomar e Fr\u00edas.\nLa campagna meridionale di Acu\u00f1a.\nGuillaume de Cro\u00ff, il giovane arcivescovo fiammingo di Toledo nominato da Carlo, mor\u00ec nel gennaio 1521 a Worms, in Germania. A Valladolid, la Giunta propose ad Antonio de Acu\u00f1a di presentarsi come candidato alla posizione.\nAcu\u00f1a, allora, part\u00ec per Toledo nel mese di febbraio con una piccola forza sotto il suo comando; viaggiando verso sud dichiar\u00f2 la sua imminente pretesa sull'arcidiocesi ad ogni villaggio che attraversava. Ci\u00f2 suscit\u00f2 entusiasmo tra la gente comune, che lo accolse con acclamazioni, ma anche sospetti nell'aristocrazia. Temevano che Acu\u00f1a potesse attaccare i loro possedimenti come aveva fatto a Tierra de Campos. Il marchese di Villena Diego L\u00f3pez Pacheco y Portocarrero e il duca dell'Infantado Diego Hurtado de Mendoza contattarono Acu\u00f1a e lo persuasero a firmare un patto di reciproca neutralit\u00e0.\nAcu\u00f1a dovette presto confrontarsi con Antonio de Z\u00fa\u00f1iga, nominato da poco comandante dell'esercito monarchico nella zona di Toledo. Z\u00fa\u00f1iga era un priore dei Cavalieri di San Giovanni, che all'epoca mantenevano una base in Castiglia. Acu\u00f1a ricevette informazioni che Z\u00fa\u00f1iga era nella zona di Corral de Almaguer e intraprese una battaglia con lui vicino a Tembleque. Z\u00fa\u00f1iga scacci\u00f2 le forze ribelli e poi lanci\u00f2 un suo contrattacco tra Lillo ed El Romeral, infliggendo una schiacciante sconfitta ad Acu\u00f1a il quale cerc\u00f2 di ridurre al minimo le perdite e arrivando addirittura ad affermare di essere uscito vittorioso dal confronto.\nImperterrito, Acu\u00f1a continu\u00f2 a Toledo. Apparve alla Zocodover Plaza, nel cuore della citt\u00e0, il 29 marzo 1521, Venerd\u00ec Santo. La folla si radun\u00f2 intorno a lui e lo condusse direttamente alla cattedrale, reclamando per lui la cattedra arcivescovile. Il giorno seguente incontr\u00f2 Mar\u00eda Pacheco, moglie di Juan de Padilla e leader di fatto della Comunidad di Toledo in assenza del marito. Tra i due emerse una breve rivalit\u00e0, risolta per\u00f2 dopo i reciproci tentativi di riconciliazione.\nStabilitosi nell'arcidiocesi di Toledo, Acu\u00f1a inizi\u00f2 a reclutare tutti gli uomini che riusciva a trovare, arruolando soldati dai quindici ai sessant'anni. Dopo che le truppe realiste avevano dato fuoco alla citt\u00e0 di Mora il 12 aprile, Acu\u00f1a torn\u00f2 nelle campagne con circa uomini sotto il suo comando. Si trasfer\u00ec a Yepes e da l\u00ec condusse incursioni e operazioni contro le aree rurali controllate dai monarchici. Prima attacc\u00f2 e saccheggi\u00f2 Villaseca de la Sagra, poi affront\u00f2 di nuovo Z\u00fa\u00f1iga in una battaglia inconcludente vicino al fiume Tago a Illescas. Leggere schermaglie nei pressi di Toledo sarebbero continuate fino a quando la notizia di Villalar non avesse posto fine alla guerra.\nBattaglia di Villalar.\nAll'inizio di aprile 1521, la fazione monarchica si mosse per unire i propri eserciti e minacciare Torrelobat\u00f3n. Il Conestabile di Castiglia spost\u00f2 le sue truppe (compresi i soldati recentemente trasferiti dalla difesa della Navarra) a sud-ovest di Burgos per incontrarsi con le forze dell'Ammiraglio vicino a Tordesillas. Nel frattempo, i \"Comuneros\" rafforzarono le loro truppe a Torrelobat\u00f3n, che era molto meno sicura di quanto avrebbero auspicato. Le loro forze soffrirono di diserzioni e la presenza dell'artiglieria monarchica avrebbe reso vulnerabile il castello di Torrelobat\u00f3n. All'inizio di aprile, Juan L\u00f3pez de Padilla pens\u00f2 di ritirarsi a Toro per cercare rinforzi, ma esit\u00f2 ritardando la sua decisione fino alle prime ore del 23 aprile, perdendo molto tempo e quindi lasciando ai realisti di unire le loro forze a Pe\u00f1aflor.\nL'esercito monarchico unificato insegu\u00ec i \"Comuneros\" e, ancora una volta, i realisti si trovarono con un forte vantaggio nella cavalleria, in quanto le loro forze contavano fanti e cavalieri contro fanti e 400 cavalieri a disposizione di Padilla. Inoltre, la forte pioggia rallent\u00f2 la fanteria di Padilla pi\u00f9 di quanto avesse rallentato la cavalleria monarchica e rese quasi inutili le primitive armi da fuoco dei archibugieri dei ribelli. Padilla contava di raggiungere la relativa sicurezza di Toro e le alture di Vega de Valdetronco, ma la sua fanteria era troppo lenta. Quindi, decise di dare battaglia alla feroce cavalleria monarchica nella citt\u00e0 di Villalar. Le cariche di cavalleria ruppero i ranghi ribelli e la battaglia divenne un massacro per i \"Comuneros\" che dovettero contare dalle 500 alle vittime e molte diserzioni.\nI tre capi pi\u00f9 importanti della ribellione vennero catturati: Juan L\u00f3pez de Padilla, Juan Bravo e Francisco Maldonado. Tutti e tre vennero decapitati la mattina seguente nella piazza di Villalar, alla presenza di gran parte della nobilt\u00e0 monarchica. I resti dell'esercito ribelle si frammentarono, con alcuni che tentarono di unirsi all'esercito di Acu\u00f1a vicino a Toledo e altri che disertarono. Alla rivolta era stato inferta un colpo durissimo.\nFine della guerra.\nDopo la battaglia di Villalar, le citt\u00e0 della Castiglia settentrionale soccombettero rapidamente alle truppe realiste e tutta la regione torn\u00f2 entro l'inizio di maggio alla fedelt\u00e0 verso la corona, solo Madrid e Toledo mantennero in vita le loro \"Comunidade\".\nResistenza di Toledo.\nLa prima notizia di Villalar arriv\u00f2 a Toledo il 26 aprile, ma fu largamente ignorata dalla \"Comunidad\" locale. L'entit\u00e0 della sconfitta si \u00e8 manifestata in pochi giorni, dopo che i primi sopravvissuti iniziarono ad arrivare in citt\u00e0 e hanno confermato la morte dei tre capi ribelli. Toledo fu dichiarata in lutto per la morte di Juan de Padilla.\nDopo la morte di Padilla, il vescovo Acu\u00f1a perse popolarit\u00e0 a favore di Mar\u00eda Pacheco, vedova di Padilla. Il popolo inizi\u00f2 a suggerire di negoziare con i realisti, cercando di evitare ulteriori sofferenze in citt\u00e0. La situazione sembr\u00f2 peggiorare ulteriormente dopo che Madrid si era resa l'11 maggio. La caduta di Toledo sembrava solo questione di tempo.\nTuttavia, un barlume di speranza era rimasto ai ribelli: la Castiglia aveva ritirato alcune delle sue truppe dalla Navarra occupata per combattere i \"Comuneros\", e il re Francesco I di Francia colse l'occasione per invaderla con il sostegno dei navarresi. L'esercito monarchico fu, quindi, costretto a marciare verso la Navarra per rispondere alla minaccia rinunciando ad assediare Toledo. Acu\u00f1a lasci\u00f2 Toledo per recarsi in Navarra, ma fu riconosciuto e catturato; vi sono dubbi riguardo a se stesse cercando di unirsi ai francesi e continuare a combattere, o se stava semplicemente fuggendo.\nMar\u00eda Pacheco prese il controllo della citt\u00e0 e dei resti dell'esercito ribelle, vivendo nell'Alc\u00e1zar, raccogliendo tasse e rafforzando le difese. Chiese l'intervento dello zio, il rispettato marchese di Villena Diego L\u00f3pez Pacheco y Portocarrero, per negoziare con il Regio Consiglio, sperando che potesse ottenere migliori concessioni. Il marchese alla fine abbandon\u00f2 i negoziati e Mar\u00eda intraprese trattative personali con il priore Z\u00fa\u00f1iga, il comandante delle forze assedianti. Le sue richieste, sebbene alquanto irritanti da onorare, erano in definitiva minori, come garantire le propriet\u00e0 e la reputazione dei suoi figli.\nAncora preoccupato per l'invasione dei francesi, il governo reale cedette. Con il sostegno di tutte le parti, il 25 ottobre 1521 fu orchestrata la resa di Toledo. Cos\u00ec, il 31 ottobre, i \"Comuneros\" lasciarono l'Alc\u00e1zar di Toledo e furono nominati nuovi funzionari che governassero la citt\u00e0. La tregua garantiva la libert\u00e0 e la propriet\u00e0 di tutti i \"Comuneros\".\nRivolta di febbraio 1522.\nIl nuovo governatore di Toledo ripristin\u00f2 l'ordine e riport\u00f2 la citt\u00e0 sotto il controllo reale. Tuttavia, provoc\u00f2 anche gli ex \"Comuneros\". Mar\u00eda Pacheco continu\u00f2 a risiedere in citt\u00e0 e si rifiut\u00f2 di consegnare tutte le armi nascoste fino a quando Carlo V non firm\u00f2 personalmente gli accordi presi con l'Ordine di San Giovanni. Questa situazione instabile termin\u00f2 il 3 febbraio 1522, quando furono annullate le generose condizioni della resa. I soldati reali occuparono la citt\u00e0 e il governo ordin\u00f2 l'esecuzione di Maria, scatenando disordini come protesta. L'incidente venne temporaneamente rimediato grazie all'intervento di Mar\u00eda de Mendoza, sorella di Mar\u00eda Pacheco, che riusc\u00ec ad ottenere un'altra tregua e, mentre gli ex \"Comuneros\" venivano perseguitati, Mar\u00eda pot\u00e9 approfittare della situazione per fuggire in Portogallo travestita da contadina.\nPerdono del 1522.\nCarlo V torn\u00f2 in Spagna il 16 luglio 1522. Atti di repressione e ritorsione contro gli ex \"Comuneros\" erano continuati, ma solo sporadicamente. Un numero elevato di persone importanti gli aveva sostenuti, o almeno era stato sospettosamente lento nel dichiarare la propria fedelt\u00e0 al re, e Carlo ritenne imprudente insistere troppo sulla questione.\nTornato a Valladolid, Carlo dichiar\u00f2 il perdono generale il 1\u00ba novembre con cui veniva concessa l'amnistia a tutti coloro che erano stati coinvolti nella rivolta ad eccezione di 293 \"Comuneros\", una cifra esigua vista l'enorme numero di ribelli; tra questi vi erano anche Maria Pacheco che Acu\u00f1a. Successivamente furono emessi altri perdoni su pressione delle \"Cortes\"; nel 1527, la repressione era completamente terminata: dei 293, 23 erano stati giustiziati, 20 morirono in prigione, 50 acquistarono l'amnistia e 100 furono graziati in seguito. I destini degli altri sono sconosciuti.\nSviluppi successivi.\nMar\u00eda Pacheco riusc\u00ec a fuggire in Portogallo, dove visse in esilio i restanti dieci anni della sua vita. Il vescovo Acu\u00f1a, catturato in Navarra, fu privato della sua posizione ecclesiastica e giustiziato dopo aver ucciso una guardia mentre cercava di fuggire. Pedro Gir\u00f3n ricevette la grazia a condizione che andasse in esilio a Orano in Nord Africa, dove prest\u00f2 servizio come comandante contro i Mori. La regina Giovanna fu rinchiusa a Tordesillas da suo figlio; vi sarebbe rimasta per trentacinque anni, il resto della sua vita.\nL'imperatore Carlo V continu\u00f2 a governare uno degli imperi pi\u00f9 grandi della storia europea trovandosi quasi costantemente in guerra, contro la Francia, l'Inghilterra, lo Stato Pontificio, i turchi ottomani, gli Aztechi, gli Inca e la protestante lega di Smalcalda. Per tutto questo periodo, la Spagna avrebbe fornito la maggior parte degli eserciti e delle risorse finanziarie agli Asburgo. Di contro, Carlo confer\u00ec ai castigliani li pi\u00f9 alte posizioni di governo, sia in Castiglia che nell'Impero, e generalmente lasci\u00f2 l'amministrazione della Castiglia in mani castigliane. In tal senso, la rivolta pu\u00f2 considerarsi riuscita.\nAlcune delle riforme di Isabella I che riducevano il potere nobiliare furono annullate come prezzo per attirare la nobilt\u00e0 dalla parte monarchica. Tuttavia, Carlo cap\u00ec che l'esclusione dei nobili dal potere era stata una delle cause della rivolta e quindi intraprese un nuovo programma di riforma. Furono sostituiti i funzionari impopolari, corrotti e inefficaci, le funzioni giudiziarie del Regio Consiglio vennero limitate, i tribunali locali furono rivitalizzati. Carlo aggiust\u00f2 anche la composizione del Consiglio Reale: il suo odiato presidente, Antonio de Rojas Manrique, fu sostituito, il ruolo dell'aristocrazia ridotto e pi\u00f9 aristocratici furono aggiunti. Rendendosi conto che l'\u00e9lite urbana aveva bisogno ancora una volta di avere una partecipazione nel governo reale, Carlo diede a molti di loro incarichi, privilegi e stipendi governativi. Le \"Cortes\", pur non cos\u00ec importanti come speravano i \"comuneros\", mantennero tuttavia il loro potere e mantennero la prerogativa di approvare le nuove tasse e di consigliare il re. Inoltre, Carlo scoraggi\u00f2 i suoi funzionari dall'usare metodi eccessivamente coercitivi. La cooptazione della classe media funzion\u00f2 fin troppo bene; quando il successore di Carlo, re Filippo II di Spagna, chiese nel 1580 un grave aumento delle tasse, le \"Cortes\" erano troppo dipendenti dalla Corona per poter resistere efficacemente alle politiche che avrebbero distrutto l'economia.\nInfluenza postuma.\nLa rivolta, profondamente rimasta nella memoria della Spagna, venne citata in diverse opere letterarie durante l'et\u00e0 dell'oro spagnolo. Don Chisciotte fa riferimento alla ribellione in una conversazione con Sancio Panza, e Francisco de Quevedo usa la parola \"comunero\" come sinonimo di \"ribelle\" nelle sue opere.\nNel XVIII secolo, i \"comuneros\" non erano tenuti in grande considerazione dall'Impero spagnolo. Il governo non era disposto a tollerare le ribellioni e usava il termine solo per condannare l'opposizione. Nella Rivolta dei comuneros in Paraguay, i ribelli non accettarono volentieri tale definizione che aveva solamente lo scopo di screditarli come traditori. Un'altra rivolta dei Comuneros a Nuova Granada (l'odierna Colombia) non ebbe nulla in comune con l'originale tranne che nel nome.\nAll'inizio del XIX secolo, l'immagine dei \"comuneros\" inizi\u00f2 a essere riabilitata dagli storici, come Manuel Quintana, riconoscendogli il ruolo di precursori della libert\u00e0 e martiri contro l'assolutismo. Gli studiosi hanno sottolineato di come il declino dell'indipendenza castigliana fosse legato al successivo declino della Spagna. Il primo grande evento commemorativo avvenne nel 1821, terzo centenario della Battaglia di Villalar. Juan Mart\u00edn D\u00edez, un capo militare liberale nazionalista che aveva combattuto nella resistenza contro Napoleone, guid\u00f2 una spedizione per trovare e riesumare i resti dei tre capi giustiziati nel 1521. D\u00edez elogi\u00f2 i \"comuneros\" a nome del governo liberale al potere in quel momento, probabilmente il primo riconoscimento governativo positivo per la loro causa. Questa visione \u00e8 stata contestata dai conservatori che consideravano uno stato centralizzato come moderno e progressista, specialmente dopo l'anarchia e la frammentazione della rivoluzione spagnola del 1868.\nTra il 1897 e il 1900, Manuel Danvila, un ministro del governo conservatore, pubblic\u00f2 sei volumi \"Historia critica y documentada de las Comunidades de Castilla\" , una delle pi\u00f9 importanti opere di studio sulla rivolta. Attingendo a fonti originali, Danvila ha sottolineato le motivazioni fiscali dei \"comuneros\" e li ha definiti tradizionalisti, reazionari, medievali e feudali. Sebbene un liberale, intellettuale, Gregorio Mara\u00f1\u00f3n condividesse l'obiettivo dei \"comuneros\" che ancora una volta prevaleva in Spagna; defin\u00ec il conflitto come quello tra uno stato moderno e progressista, aperto alla benefica influenza straniera, contro una Spagna conservatrice, reazionaria e xenofoba ipersensibile alla devianza religiosa e culturale con un'insistenza sulla purezza razziale.\nAnche il governo del generale Franco, in carica dal 1939 al 1975, incoraggi\u00f2 un'interpretazione sfavorevole riguardante \"comuneros\". Secondo storici accreditati come Jos\u00e9 Mar\u00eda Pem\u00e1n, la rivolta fu fondamentalmente una questione di meschino regionalismo spagnolo, qualcosa che Franco fece del suo meglio per scoraggiare. Inoltre, i \"comuneros\" vennero accusati di non apprezzare adeguatamente il \"destino imperiale\" della Spagna.\nDalla met\u00e0 del ventesimo secolo, altri studiosi hanno cercato le ragioni pi\u00f9 materialiste per la rivolta. Storici come Jos\u00e9 Antonio Maravall e Joseph P\u00e9rez descrissero la rivolta come alleanze di diverse coalizioni sociali attorno a mutevoli interessi economici, con la \"borghesia industriale\" di artigiani e lanaioli che si univa agli intellettuali e alla bassa nobilt\u00e0 contro gli aristocratici e i mercanti. Maravall, che vide la rivolta come una delle prime rivoluzioni moderne, ne sottolinea in particolare il conflitto ideologico e la natura intellettuale, con caratteristiche uniche, come la prima proposta di una costituzione scritta di Castiglia.\nCon la transizione della Spagna alla democrazia, avvenuta dopo la morte di Franco, la celebrazione dei \"comuneros\" inizi\u00f2 a diventare nuovamente ammissibile. Il 23 aprile 1976 si tenne clandestinamente una piccola cerimonia a Villalar; solo due anni dopo, l'evento era diventato un'enorme manifestazione che portava persone a sostenere l'autonomia castigliana. In risposta, venne creata la comunit\u00e0 autonoma di Castiglia e Le\u00f3n, e nel 1986 il 23 aprile \u00e8 stato riconosciuto come giorno di festa ufficiale. Allo stesso modo, dal 1988, ogni 3 febbraio viene celebrata partito nazionalista castigliano la festa \"Tierra Comunera\" a Toledo. La celebrazione mette in risalto i ruoli di Juan L\u00f3pez de Padilla e Mar\u00eda Pacheco, ed \u00e8 celebrata in memoria della ribellione del 1522, l'ultimo evento della guerra."}
{"id": "2046257", "revid": "729019", "url": "https://it.wikipedia.org/wiki?curid=2046257", "title": "Orchiectomia", "text": "L'orchiectomia \u00e8 l'intervento chirurgico di asportazione di uno o entrambi i testicoli. Insieme al testicolo, vengono asportati anche l'epididimo e il tratto prossimale del funicolo spermatico.\nIndicazioni.\nViene eseguito in caso di tumori maligni, di infarto testicolare conseguente a una torsione,di ascesso testicolare refrattario alla terapia medica o ancora in caso di criptorchidismo non altrimenti trattabile tramite orchidopessi.\nNel passato l'orchiectomia bilaterale (castrazione chirurgica) era indicata nel trattamento del carcinoma prostatico, in quanto consentiva di azzerare la secrezione di testosterone nel paziente. Oggi in questi casi si hanno a disposizione i farmaci antiandrogeni o le gonadoreline.\nTipi di intervento.\nA seconda della via d'accesso utilizzata per eseguire l'orchiectomia, ci sono fondamentalmente due tecniche chirurgiche diverse per accedere allo scroto del paziente: l'orchiectomia inguinale e l'orchiectomia scrotale. La scelta fra le due tecniche dipende dalla patologia sottostante.\nOrchiectomia inguinale.\n\u00c8 di scelta in caso di tumore maligno, perch\u00e9 permette di non recidere i vasi linfatici con il rischio di modificare il cammino di eventuali metastasi. In questo modo inoltre il funicolo spermatico pu\u00f2 essere asportato fino all'anello inguinale interno e si pu\u00f2 posizionare all'interno del sacco scrotale un'eventuale protesi. A seconda dello stadio del tumore, in alcuni casi all'orchiectomia deve essere associata la linfoadenectomia lombo-aortica, cio\u00e8 l'asportazione dei linfonodi che si trovano in prossimit\u00e0 dell'aorta addominale.\nOrchiectomia scrotale.\nViene detta anche \"orchiectomia semplice\" e si esegue nel caso di patologie benigne: atrofie testicolari, traumi con necrosi e rottura dell'albuginea, torsione del testicolo, orchiepididimite con ascesso.\nComplicanze.\nLa complicanza pi\u00f9 frequente dopo orchiectomia \u00e8 l'edema dello scroto, che si riassorbe completamente entro qualche settimana. Il riassorbimento \u00e8 favorito dall'utilizzo di un sospensorio.\nComplicanze meno comuni sono: emorragie dal funicolo spermatico e infezioni con possibilit\u00e0 di ascessi."}
{"id": "2046261", "revid": "1543377", "url": "https://it.wikipedia.org/wiki?curid=2046261", "title": "Congregazionalismo", "text": "Il congregazionalismo \u00e8 una forma di governo della chiesa secondo il quale ciascuna chiesa locale si organizza e gestisce in modo indipendente e autonomo; ciascuna congregazione \u00e8 pertanto \"sovrana\".\nLa forma congregazionalista ha origine dall'anabattismo e venne accolta dal puritanesimo in inglese tra il XVI ed il XVII secolo; fu adottata in seguito da molte Chiese riformate conosciute come \"Chiese libere\". \nStoria.\nI primi congregazionalisti puritani, detti \"puritani separatisti\", tentarono di imporre in parlamento la propria riforma religiosa sulla Chiesa d'Inghilterra durante il protettorato di Oliver Cromwell, subito dopo la fine della Rivoluzione inglese (1642-1649), ma i loro piani vennero osteggiati dal ritorno sul trono di Carlo II Stuart. Perseguitati, si rifugiarono prima nei Paesi Bassi, dove vennero influenzati dagli anabattisti mennoniti, poi tornarono in patria, subendo altri soprusi da parte di Carlo II, infine gli fu conferita la libert\u00e0 religiosa da Guglielmo III.\nI primi ad accogliere questa forma di essere Chiesa furono soprattutto alcune Chiese battiste e puritane, che si diffusero anche negli Stati Uniti. Gli aderenti a questa forma ecclesiale sono organizzati in congregazioni indipendenti da qualsiasi giurisdizione che non sia l'autorit\u00e0 della congregazione stessa.\nTeologia.\nI Riformati congregazionalisti sono protestanti che seguono la dottrina di Giovanni Calvino, credono nella Santissima Trinit\u00e0, sostengono il sacerdozio universale e hanno solo due sacramenti, battesimo e Cena del Signore.\nNel rispetto della teologia di Calvino, i principi dottrinali del congregazionalismo si possono trovare nella Dichiarazione di Savoy del 1658 e, con una leggera modifica, nella Confessione di fede di Westminster. I congregazionalisti riformati pongono molta enfasi sul rapporto tra i fedeli e Dio, concepito come \"Alleanza\" e realizzato nella costituzione democratica e nella libert\u00e0 delle varie congregazioni.\nSeparazioni e attualit\u00e0.\nA partire dalla fine dell'epoca puritana e dalla confluenza della maggior parte dei puritani nel presbiterianesimo e nel battismo, le Chiese congregazionaliste rimasero per certi versi isolate, una realt\u00e0 separata dal resto del calvinismo. Alcune di esse, allontanatesi dal cristianesimo tradizionale, rifiutarono la dottrina della Trinit\u00e0, diventando unitariane; sono escluse dal partecipare al Consiglio ecumenico delle Chiese.\nOggi la maggior parte delle Chiese congregazioniste inglesi che si rifanno alla tradizione calvinista fanno parte della United Reformed Church, mentre quelle statunitensi della Chiesa unita di Cristo.\nNel corso del tempo alcune delle nuove denominazioni evangeliche hanno accolto il congregazionalismo e la sua organizzazione. In particolare molte tra le Chiese pentecostali."}
{"id": "2046267", "revid": "256896", "url": "https://it.wikipedia.org/wiki?curid=2046267", "title": "CI di Abbazia", "text": ""}
{"id": "2046268", "revid": "125625173", "url": "https://it.wikipedia.org/wiki?curid=2046268", "title": "Williamina Fleming", "text": "Biografia.\nNata a Dundee, in Regno Unito, il 15 maggio 1857 da Robert Stevens e Mary Walker Stevens, frequent\u00f2 la scuola pubblica nella citt\u00e0. Si spos\u00f2 all'et\u00e0 di 21 anni con James Orr Fleming, con il quale si trasfer\u00ec negli Stati Uniti stabilendosi a Boston, Massachusetts. Mentre era incinta del suo primo e unico figlio, Edward, il marito la abbandon\u00f2 e dovette cercare lavoro per mantenere se stessa e il proprio figlio.\nTrov\u00f2 occupazione come cameriera in casa dell'astronomo Edward Charles Pickering, il quale, deluso dai propri collaboratori presso l'Harvard College Observatory, afferm\u00f2 che la propria cameriera avrebbe svolto un lavoro sicuramente migliore di loro. Nel 1881 Pickering assunse la Fleming presso l'osservatorio come impiegata negli uffici. La sua assunzione si rivel\u00f2 determinante, in quanto diede un forte aiuto nella classificazione stellare assegnando delle lettere in base alla quantit\u00e0 di idrogeno riscontrabile nel loro spettro: le stelle classificate come A sono le pi\u00f9 ricche di idrogeno, quelle di classe B meno ricche, e cos\u00ec via. In seguito Annie Jump Cannon avrebbe implementato questo sistema con lo sviluppo di una classificazione pi\u00f9 semplice, in base alla temperatura superficiale.\nLa Fleming contribu\u00ec alla catalogazione delle stelle che in seguito sarebbero state pubblicate dal Catalogo Henry Draper: in nove anni catalog\u00f2 oltre 10.000 stelle. Durante il suo lavoro, scopr\u00ec 59 nebulose, oltre 310 stelle variabili e 10 novae; nel 1907 pubblic\u00f2 un catalogo di 222 stelle variabili da lei scoperte.\nNel 1888 la Fleming scopr\u00ec la Nebulosa Testa di Cavallo, descrivendo la nebulosa brillante (nota oggi come IC 434) e fornendone le coordinate. William Pickering, che scatt\u00f2 una foto dell'oggetto, ipotizz\u00f2 che si trattasse di una nube di polveri oscure. Le pubblicazioni successive diedero l'impressione di voler nascondere la reale paternit\u00e0 della scoperta, dato che l'autore del primo dei due Index Catalogue, John Dreyer, elimin\u00f2 il nome della Fleming dalla lista di oggetti, che risultavano cos\u00ec scoperti da altri. Nella seconda edizione dell'Index Catalogue, nel 1908, il nome della Fleming riapparve.\nLa Fleming fu messa alla testa di un gruppo di decine di donne incaricate di eseguire delle classificazioni matematiche, riservandosi di editare le pubblicazioni dell'osservatorio;tra le sue pubblicazioni, si annoverano (1907) e (1911).\nMor\u00ec a Boston il 21 maggio 1911 a causa di un attacco di polmonite."}
{"id": "2046272", "revid": "76963", "url": "https://it.wikipedia.org/wiki?curid=2046272", "title": "Zack Ward", "text": "Carriera.\nZack Ward nasce a Toronto nel 1970 da Pam Hyatt, secondogenito dopo Carson Foster.\nDebutta nel mondo dello spettacolo nel 1983 (solo tredicenne) interpretando il bullo Scut Farkus in \"Una storia di natale\". \nRiceve buone critiche per la recitazione nel film per la TV \"Anna dai capelli rossi\", che in seguito ricever\u00e0 vari sequel che per\u00f2 non otterranno lo stesso successo.\n\u00c8 noto per la sua interpretazione nella sit-com \"Titus\"; ha anche fatto piccole parti in serie tv di successo quali \"\", \"NCIS\" e \"Crossing Jordan\".\nDagli anni 2000 \u00e8 notabile la sua presenza in ruoli secondari o marginali in \"Transformers\", \"\" e \"Freddy vs. Jason\".\nHa collaborato col regista tedesco Uwe Boll durante \"\" e \"Postal\", trasposizioni cinematografiche dagli omonimi videogiochi ."}
{"id": "2046275", "revid": "228587", "url": "https://it.wikipedia.org/wiki?curid=2046275", "title": "Compagni di scuola", "text": ""}
{"id": "2046276", "revid": "287204", "url": "https://it.wikipedia.org/wiki?curid=2046276", "title": "Carpineni", "text": ""}
{"id": "2046277", "revid": "1573940", "url": "https://it.wikipedia.org/wiki?curid=2046277", "title": "Erinaceus", "text": "Erinaceus \u00e8 un genere di mammiferi erinaceomorfi della famiglia Erinaceidae.\nTassonomia.\nComprende le seguenti specie:\nBiologia.\nAutosputo.\nL'autosputo \u00e8 un comportamento, tipico delle varie specie di Erinaceus, al quale non \u00e8 stata ancora trovata una spiegazione di carattere scientifico.\nL'animale pratica l'autosputo cospargendosi abbondantemente di saliva gli aculei sui fianchi, generalmente dopo aver annusato o masticato sostanza di natura astringente o con odore o sapore molto marcato come mozziconi di sigari e di sigarette, cuoio, pelle di rospo e vernice: tuttavia esso pu\u00f2 praticare tale azione anche di punto in bianco, come dimostra il fatto che gi\u00e0 i cuccioli di una settimana di vita, ciechi e sordi, possano praticare l'autosputo.\nQuesto processo \u00e8 reso possibile tramite l'utilizzo di un organo dedicato, detto organo di Jacobson, che provoca l'ipersalivazione ed \u00e8 situato sopra la volta palatina dura.\nL'utilit\u00e0 che l'animale ricava da questo gesto \u00e8 ancora sconosciuta: essa infatti non ha effetti sulla pulizia del corpo, n\u00e9 tiene lontano i numerosi parassiti cutanei dai quali esso pu\u00f2 essere tormentato.\nAlcuni autori ritengono che l'autosputo aumenti le difese del riccio, in quanto renda gli aculei blandamente veleniferi grazie alla flora batterica che prolifera nella saliva; altri pensano che tale gesto abbia la funzione di richiamo sessuale, in relazione al fine olfatto dei ricci.\nAlimentazione.\nTutti gli Erinaceus sono predatori principalmente insettivori. Non \u00e8 raro tuttavia che gli adulti si nutrano anche di serpenti, uova e altri piccoli mammiferi."}
{"id": "2046281", "revid": "899609", "url": "https://it.wikipedia.org/wiki?curid=2046281", "title": "Circondario della Frisia", "text": "Il circondario della Frisia (targa FRI) \u00e8 un circondario (\"Landkreis\") della Bassa Sassonia, in Germania.\nComprende 3 citt\u00e0 e 5 comuni.\nIl capoluogo \u00e8 Jever, il centro maggiore Varel.\nSuddivisione amministrativa.\nIl circondario della Frisia comprende 3 citt\u00e0 e 5 comuni, non associati in alcuna comunit\u00e0 amministrativa."}
{"id": "2046289", "revid": "149727", "url": "https://it.wikipedia.org/wiki?curid=2046289", "title": "Frisia (Bassa Sassonia)", "text": ""}
{"id": "2046290", "revid": "149727", "url": "https://it.wikipedia.org/wiki?curid=2046290", "title": "Circondario di Frisia", "text": ""}
{"id": "2046293", "revid": "287204", "url": "https://it.wikipedia.org/wiki?curid=2046293", "title": "Federazione cestistica del Bahrein", "text": "La Federazione cestistisca de Bahrein \u00e8 l'ente che controlla e organizza la pallacanestro in Bahrein.\nLa federazione \u00e8 affiliata alla FIBA dal 1975 e ha sede a Manama. Le squadre che partecipano al maggiore campionato, la 1\u00aa Divisione, sono le seguenti:"}
{"id": "2046315", "revid": "1003477", "url": "https://it.wikipedia.org/wiki?curid=2046315", "title": "Lago di Sils", "text": "Il lago di Sils (in tedesco \"Silsersee\", in romancio \"lai da Segl\", in italiano storico \"lago di Siglio\") \u00e8 un lago dell'Alta Engadina, nel cantone dei Grigioni, in Svizzera. il nome deriva da quello del paese sulle sue sponde, ossia Sils im Engadin/Segl. Seguendo il corso dell'Inn, precede i laghi di Silvaplana e di Sankt Moritz.\nLa penisola coperta da boschi di \"chast\u00e9\" si trova nella parte nord-orientale del lago. Alla fine della penisola \u00e8 stata posta una targa in onore di Friedrich Nietzsche con inciso un passaggio del libro \"Cos\u00ec parl\u00f2 Zarathustra\".\nAll'interno del lago vi \u00e8 anche una piccola isola, chiamata Chaviolas."}
{"id": "2046317", "revid": "2134764", "url": "https://it.wikipedia.org/wiki?curid=2046317", "title": "Warley Silva dos Santos", "text": "Palmar\u00e8s.\nClub.\nGli inizi in Brasile.\nWarley ha iniziato la sua carriera in Brasile, giocando per il Coritiba e l'Atl\u00e9tico Paranaense prima di firmare per l'Udinese nel gennaio 1999. \u00c8 stato prestato al San Paolo fino al giugno 1999.\nL'Udinese ha acquisito met\u00e0 del suo cartellino dalla squadra uruguaiana del Rentistas per 9 milioni di dollari, che di fatto \u00e8 stata ricevuta dall'agente del giocatore. Ha firmato un contratto fino al 30 giugno 2003.\nUdinese e scandalo passaporti.\nHa giocato la sua prima partita di Serie A il 19 settembre 1999 come titolare, nella partita persa contro la Juventus 1-4 senza segnare. Ha giocato 15 partite di campionato durante la stagione. Nel settembre 2000, fu convocato con l'Udinese per la trasferta in Polonia per giocare la partita di Coppa UEFA contro il Polonia Varsavia. Ma funzionari polacchi scoprirono che il suo passaporto portoghese era falso come quello del suo compagno di squadra Alberto. Warley fu immediatamente prestato al Gr\u00eamio per un anno per rispettare la quota di giocatori extra comunitari in rosa. Il sistema delle quote \u00e8 stato abolito a met\u00e0 stagione 2000-2001, ma nel giugno 2001, Warley insieme ad altri 9, tra cui 3 dei suoi compagni di squadra (Alberto, Jorginho Paulista e Da Silva) ed il connazionale Dida sono stati banditi per un anno e 3 giovani giocatori sono stati banditi per 6 mesi. Il divieto in seguito si ridusse e il 13 gennaio 2002 gioc\u00f2 la prima partita di campionato della stagione, insieme a Sergio Bernardo Almiron rimpiazz\u00f2 Gonzalo Mart\u00ednez e David Pizarro al 75\u00ba minuto. Ha giocato la sua prima partita della stagione il 3 marzo perdendo 1-2 contro l'Atalanta. Con la concorrenza in attacco di Roberto Sosa, David Di Michele, Vincenzo Iaquinta, Roberto Muzzi e Siyabonga Nomvethe, Warley gioc\u00f2 solo altre 5 partite di campionato nella stagione 2001-2002. Nella stagione 2002-2003 ha giocato 16 partite di campionato.\nRitorno in Brasile.\nA met\u00e0 del 2003, Warley torn\u00f2 in Brasile al S\u00e3o Caetano dove gioc\u00f2 due stagioni nel Campeonato Brasileiro S\u00e9rie A. Nel 2005 passa al Palmeiras. Ha firmato un contratto di un anno con il Brasiliense nel gennaio 2006, che \u00e8 stato prorogato di un altro anno l'8 dicembre 2006. Nel gennaio 2008, ha firmato un contratto di 1 anno con il N\u00e1utico, ma in agosto si accas\u00f2 alla squadra brasiliana della S\u00e9rie B ABC Futebol Clube. Nel gennaio 2009 firma un contratto per tutta la durata del Campeonato Carioca con il Madureira. Warley \u00e8 stato tagliato prima dell'inizio della S\u00e9rie D brasiliana 2009.\nNel gennaio 2010 firma un contratto con il Villa Nova per il Campeonato Mineiro 2010."}
{"id": "2046319", "revid": "339392", "url": "https://it.wikipedia.org/wiki?curid=2046319", "title": "Statale Flaminia", "text": ""}
{"id": "2046322", "revid": "775372", "url": "https://it.wikipedia.org/wiki?curid=2046322", "title": "Pledge to Africa Act", "text": "Il Pledge to Africa Act (\"An Act to amend the Patent Act and the Food and Drugs Act\"), \u00e8 una legge canadese che modifica la legge sui brevetti (Patent Act) e la legge su farmaci ed alimenti (Food and Drugs Act).\nChiamata Bill C-9 e varata nella terza sessione 37\u00b0 Parlamento Canadese, fu la prima legge riguardante l'applicazione dei TRIPS, dichiarata il 30 agosto del 2003, come decisione del Consiglio Generale. Approvata nel maggio 2004, permette al Canada di emanare licenze obbligatorie per esportare medicine essenziali a nazioni che non posseggano la capacit\u00e0 di produrne da se stessi. Altre nazioni che posseggono una legislazione simile sono Norvegia ed India.\nScopo della legge.\nLo scopo di questo atto \u00e8 migliorare l'accesso ai medicinali alle nazioni in via di sviluppo che non possano produrre i farmaci da se stessi, o che non possano pagarli (in quanto troppo cari).\nNella legge \u00e8 specificatamente dichiarato che i farmaci debbano servire a combattere o\u00f2 virus HIV/AIDS.\nI farmaci che combattono queste malattie sono infatti molto costosi \nIl Pledge to Africa Act permette che i brevetti di questi farmaci siano annullati quando le manifatture producano versioni generiche del farmaco da vendersi nel terzo mondo\nCritiche.\nQuesta legge \u00e8 stata anche criticata:&lt;ref name=\"The Jean Chr\u00e9tien Pledge to Africa Act and its Impact on Improving Access to HIV/AIDS Treatment in Developing Countries\"&gt;Icad-Cisd &lt;/ref&gt;\nPass\u00f2 un anno da quando il documento fu introdotto a quando entr\u00f2 in effetto.\nDa quando l'atto entr\u00f2 in funzione, nel 2005, non vi \u00e8 stato un singolo farmaco prodotto ed esportato.\nIl processo per ottenere la deroga al brevetto \u00e8 costosa e deve essere rinnovata ogni 2 anni, rendendo la produzione del farmaco generico non necessariamente di vantaggio economico per le compagnie\nInoltre l'esportazione a paesi che non partecipano all'accordo TRIPs dell'Organizzazione Mondiale del Commercio \u00e8 resa pi\u00f9 difficile da ulteriori restrizioni."}
{"id": "2046330", "revid": "339392", "url": "https://it.wikipedia.org/wiki?curid=2046330", "title": "Baldini e Castoldi", "text": ""}
{"id": "2046334", "revid": "1748167", "url": "https://it.wikipedia.org/wiki?curid=2046334", "title": "Torrevecchia Teatina", "text": "Torrevecchia Teatina \u00e8 un comune italiano di abitanti della provincia di Chieti in Abruzzo. La cittadina \u00e8 sede dell'Universit\u00e0 telematica Leonardo da Vinci.\nStoria.\nMenzionata inizialmente nel XIV secolo quando viene chiamata Castri Turris e Turris Theatina nel 1743 Federico Valignani fece erigere un palazzo proprio nel centro cittadino , fu chiamata quindi Villa Valignani e segui le vicende della vicina Teate.\nNel 1809 Torrevecchia fu eretto a comune riunendo cos\u00ec i due centri di Castelferrato e Torremontanara."}
{"id": "2046335", "revid": "24099", "url": "https://it.wikipedia.org/wiki?curid=2046335", "title": "Maestro della Crocifissione Grigg", "text": ""}
{"id": "2046336", "revid": "149727", "url": "https://it.wikipedia.org/wiki?curid=2046336", "title": "Landkreis Gifhorn", "text": ""}
{"id": "2046337", "revid": "1543377", "url": "https://it.wikipedia.org/wiki?curid=2046337", "title": "Muravera", "text": "Muravera (\"Mur\u00e8ra\" in sardo) \u00e8 un comune italiano di abitanti della provincia del Sud Sardegna, facente parte della sub-regione sarda del Sarrabus.\nGeografica fisica.\nTerritorio.\nQuesto centro \u00e8 situato nell'area sud-orientale della Sardegna, su una valle fluviale a ridosso di una cerchia di colline che delimitano un sistema lagunare con gli stagni di Feraxi, Colostrai, delle Saline e San Giovanni. Molto probabilmente il primo nucleo abitativo era a diretto contatto con il mare, da cui si dovette poi distanziare per sfuggire ai frequenti attacchi degli invasori e dei corsari, ma l'attuale borgata, che si \u00e8 sviluppata sullo spazio aperto della piana libera da ostacoli naturali, \u00e8 ancora legata al mare.\nLe coste, dal profilo basso, sono interrotte dalle strette valli del rio Picocca. Il territorio costiero si estende in prevalenza a sud del centro abitato. Questo paese \u00e8 conosciuto per le sue grandi spiagge:da San Giovanni,alle Saline di Colostrai; oltre quest'ultima si incontra capo Ferrato, un promontorio di rocce trachitiche. Ancora pi\u00f9 a sud si stende per circa 8\u00a0km la spiaggia di Costa Rei, con l'omonimo insediamento turistico. Nei pressi si possono visitare anche alcuni siti archeologici interessanti; in particolare i menhir di Piscina Rei, nuraghe Scalas e di Cuili Piras.\nStoria.\nGli insediamenti umani nel territorio muraverese si possono far risalire alla preistoria come testimoniano il complesso megalitico di Piscina Rei, e quello di Nuraghe Scalas. La zona fu poi soggetta a insediamenti fenici, punici e romani.\nNel Medioevo il villaggio di \"Murahera\", fece dapprima parte del Giudicato di Cagliari, curatoria del Sarrabus, e poi del Giudicato di Gallura dal 1258. Dopo la scomparsa di quest'ultimo, fu gestito direttamente dalla Repubblica Marinara di Pisa. A seguito dell'invasione Aragonese nel 1324, pass\u00f2 sotto la protezione di varie famiglie, tra le quali la potente famiglia nobiliare dei Carroz, dei Centelles e degli Osorio.\nA causa della sua posizione geografica, Muravera, fu oggetto di continue incursioni dei pirati barbareschi, che spesso venivano respinte dagli abitanti del luogo. A questo scopo, tra la fine del XVI e la prima met\u00e0 del XVII secolo, vennero costruite dagli spagnoli le torri costiere che ancora oggi si possono osservare dalle spiagge: Torre delle saline, Torre dei dieci cavalli, Torre di Capo Ferrato.\nNel 1839, in epoca sabauda, furono aboliti i feudi. Alla fine del XIX secolo avvenne la chiusura delle terre comunali da parte dei notabili del paese.\nMonumenti e luoghi d'interesse.\nArchitetture civili.\nAttiguo alla chiesa, l'ex palazzo comunale della fine dell'Ottocento, recentemente restaurato. Superata la Piazza Sant'Antonio, si giunge al Portico Petretto, piccola costruzione in pietra della fine dell'Ottocento, strutturata a forma di arco sostenente un corridoio balconato che serviva a mettere in comunicazione due case vicine ed evitava l'attraversamento della strada durante i forti acquazzoni.\nLuoghi d'interesse naturalistico.\nUscendo dal paese, in direzione sud-ovest, a 9\u00a0km circa dall'abitato, si trova la foresta di \"Baccu Arrodas\", un fitto bosco di macchia mediterranea, luogo attrezzato per il ristoro nelle lunghe passeggiate primaverili, un tempo la localit\u00e0 era percorsa da carri per il trasporto di minerali estratti dalla vicina miniera d'antimonio e d'argento. L'antica carrettiera (carrareccia) \u00e8 tuttora percorribile almeno fino alla zona di Cuili Paderi, dove \u00e8 necessario guadare il Riu Baccu Arrodas per poter accedere all'omonima foresta ricca di lecci e corbezzoli.\nFa capo al comune la zona umida dello stagno di Piscina Rei.\nSociet\u00e0.\nEtnie e minoranze straniere.\nAl 31 dicembre 2015 gli stranieri residenti nel comune di Muravera sono 157, pari al 3% della popolazione totale. Tra le nazionalit\u00e0 pi\u00f9 rappresentate troviamo:\nLingue e dialetti.\nLa variante del sardo parlata a Muravera \u00e8 il campidanese sarrabese.\nCultura.\nIstruzione.\nMuravera \u00e8 sede di istruzione del bacino del Sarrabus. Infatti ospita una scuola elementare, una media primaria e varie scuole medie secondarie come l'istituto tecnico per il commercio e il turismo, l'istituto tecnico per geometri Luigi Einaudi, l'istituto professionale per l\u2019agricoltura e il liceo scientifico Giordano Bruno.\nEventi.\nSagra degli agrumi.\nLa \"Sagra degli agrumi\" \u00e8 la pi\u00f9 importante manifestazione del paese. La prima edizione si ebbe nel febbraio 1961 per volont\u00e0 degli agrumicoltori e ideata dalla Pro Loco. L'iniziativa ha lo scopo di valorizzare il prodotto principale del luogo, gli agrumi.\nLa manifestazione consiste nella mostra dei migliori prodotti locali ed in una sfilata per la via principale del paese di numerosi gruppi folcloristici provenienti da tutta la Sardegna, accompagnati dalle \"etnotraccas\" (elemento fondamentale della sagra),cio\u00e8 carri trainati da trattori dove si ricostruiscono scene di vita agropastorale e domestica e paesaggi del passato, nella serata esibizione dei gruppi folcloristici accompagnati dalle \"Launeddas\".\nIn maggio la manifestazione \"MURAJ\u00d2\" \u00e8 ricca di appuntamenti culturali e di intrattenimento, tra questi il Maggio Musicale organizzato dall'associazione il Portale onlus, che prevede alcuni concerti di musica classica.\nUn'altra manifestazione di notevole interesse turistico \u00e8 il carnevale estivo, che si svolge nei primi giorni del mese di agosto dove \u00e8 possibile ammirare le pi\u00f9 importanti maschere della tradizione isolana.\nEconomia.\nLe coste sono molto pescose, quasi unite alle lagune rifornite da fresche e limpide acque di antiche sorgenti filtrate da banchi di finissima sabbia che alimentano i diversi stagni di riproduzione. Per questo nel territorio di Muravera sono presenti tre peschiere: una nello stagno in localit\u00e0 Colostrai e una a San Giovanni sono entrambe gestite dalla stessa cooperativa. La terza sorge a Feraxi ed \u00e8 gestita da un'altra cooperativa. Il pescato viene venduto dagli stessi soci della cooperativa, senza intermediari.\nQuesto centro turistico ha puntato anche su un radicato artigianato popolare per la produzione di tappeti, e tessuti realizzati con telai di quercia, manufatti ad intreccio che danno vita a sorprendenti ed eleganti cestini di canne, vimini e giunchi e nella costruzione di strumenti fonici di matrice remotissima, le launeddas, considerate i pi\u00f9 antichi strumenti a fonici del mondo mediterraneo. La zona del Sarrabus ha avuto grandi suonatori di Launeddas, specialmente Villaputzu e San Vito. A Muravera bisogna segnalare un grande costruttore che \u00e8 Attilio Scroccu, personaggio schivo ma di grandissima arte musicale.\nDopo un avvio pionieristico da una quarantina di anni or sono, oggi il territorio di Muravera possiede consolidate strutture turistiche, possibilit\u00e0 di locazione di case private, e di un ospedale regionale. Inoltre nel 1979 fu costruita la centrale agrumicola nel paese, ad uso di una cooperativa (poi posta in liquidazione) i cui soci erano agrumicoltori di tutti i comuni del Sarrabus; nei primi anni ebbe solo la funzione di ricevere e immettere sul mercato il raccolto degli associati.\nSport.\nCalcio.\nLa principale squadra di calcio della citt\u00e0 \u00e8 l\"'A.S.D. Muravera 1965 Calcio\" che milita nel girone G di Serie D. \u00c8 nata nel 1965."}
{"id": "2046341", "revid": "1543377", "url": "https://it.wikipedia.org/wiki?curid=2046341", "title": "Gianpaolo Faelli", "text": "Con pi\u00f9 di 165 match all'attivo, e 19 anni di attivit\u00e0 agonistica alle spalle, \u00e8 uno degli atleti pi\u00f9 esperti e conosciuti del panorama italiano ed \u00e8 inoltre maestro di thai boxe.\nFaelli ha conquistato due titoli mondiali professionistici, nel 1999 e nel 2008, in due diverse sigle internazionali, la WMTA e la WFC, e un titolo europeo professionistico nel 2000, sigla EMTA. Ha conquistato la medaglia di bronzo ai mondiali di Bangkok nel 1995 e la vittoria degli europei IAMTF nel 1994. Diversi i titoli italiani conquistati, tre nella sigla WAKO Pro. Nel corso della sua lunga attivit\u00e0, ha combattuto tra i 63 e i 72\u00a0kg, spaziando dalla categoria dei pesi leggeri a quella dei medi. Faelli \u00e8 specialista delle azioni di clinch, delle tecniche di calcio e delle manovre difensive. Il background tecnico di Faelli affonda le sue radici nel Tae Kwon Do, disciplina in cui ha combattuto e si \u00e8 diplomato maestro, ma che ha presto affiancato alla pratica del kickboxing e della muay thai. Puro striker \"tout-court\", ha combattuto in diverse competizioni internazionali, in giovent\u00f9 in discipline anche molto diverse, arrivando a gareggiare nel Tae Kwon Do, nel kickboxing, nella Savate, nella boxe, e nella thai boxe, disciplina in cui ha ottenuto i massimi risultati.\nTra i suoi avversari, si possono citare: Parinya (n\u00b04 del Lumpinee St.), Willa (n\u00b06 del Rajamedern St.), Fabio Corelli, Giovanni Perlungher, Joan Vidot, Red Valli, Sidi Kone, Dino Orso, Alessandro Alias, Gianpaolo Isabella, Mohamed Mojahid, Marco Santi, Franco Lazzaro, Fabio Campo.\nAllievi.\nTra i suoi allievi spiccano due campioni italiani professionisti di thai boxe: Simone Desirelli e Marco Chiesa."}
{"id": "2046345", "revid": "24099", "url": "https://it.wikipedia.org/wiki?curid=2046345", "title": "Giovanni di Francesco Toscani", "text": ""}
{"id": "2046346", "revid": "438678", "url": "https://it.wikipedia.org/wiki?curid=2046346", "title": "L'Inferno (film 1911 Helios Film)", "text": "L'Inferno \u00e8 un film muto del 1911, diretto da Giuseppe Berardi e Arturo Busnengo.\nStoria.\nIl film venne prodotto dalla piccola casa di produzione Helios Film di Velletri in tutta fretta per battere sul tempo la produzione colossale della Milano Films di un film analogo, ma di maggiore durata e impegno. Cos\u00ec il film riusc\u00ec ad arrivare nelle sale tre mesi prima e sfruttare la grande attesa che nel frattempo si era creata tra il pubblico. Fu proiettato per la prima volta al Teatro Mercadante a Napoli il 10 marzo 1911.\nTrama.\nLa cantica dantesca \u00e8 ricostruita negli episodi principali dell\"'Inferno\"; la selva oscura, la visione di Beatrice, la traversata dell'Acheronte, Paolo e Francesca, Minosse, Farinata degli Uberti, gli usurai sotto la pioggia di fuoco, Ulisse, Pier della Vigna, il Conte Ugolino e Lucifero che sbrana Giuda.\nCaratteristiche.\nIl film \u00e8 composto nella maniera pi\u00f9 tipica dell'epoca, con 25 quadri animati (contro i 54 del film concorrente), resi interessanti da una serie di effetti speciali dispiegati con padronanza, tra i quali spiccano il volo dei lussuriosi e il gigantismo di Minosse.\nEvidente \u00e8 il debito iconografico con le illustrazioni di Gustave Dor\u00e9. Rispetto all'altro film qui c'\u00e8 un tocco pi\u00f9 sensuale sfruttando la nudit\u00e0 dei dannati, come il seno scoperto di Francesca da Polenta. Non c'\u00e8 un uso altrettanto articolato delle didascalie, che sono solo 18 e meno sistematiche."}
{"id": "2046353", "revid": "101333819", "url": "https://it.wikipedia.org/wiki?curid=2046353", "title": "Motori Ecotec", "text": "I motori Ecotec costituiscono una famiglia di motori a ciclo Otto e Diesel. Il nome Ecotec viene utilizzato nell'ambito della produzione motoristica della Casa automobilistica tedesca Opel e del gruppo Stati Uniti General Motors.\nSignificato ed origini.\nLa parola \"Ecotec\" \u00e8 in realt\u00e0 un acronimo che sta per Emissions Control Optimisation TEChnology, cio\u00e8 \"tecnologia per l'ottimizzazione del controllo delle emissioni\". Da qui si deducono le doti di ecocompatibilit\u00e0 dei motori facenti parte della famiglia Ecotec. Questi motori possono essere a benzina o a gasolio e fanno parte di alcune famiglie gi\u00e0 ben definite. La famiglia Ecotec non \u00e8 quindi una famiglia di motori aventi caratteristiche costruttive in comune che li legano tra loro. \u00c8 piuttosto una famiglia trasversale che raggruppa tutti quei motori Opel (o pi\u00f9 spesso del Gruppo General Motors) caratterizzati da particolari doti di rispetto dell'ambiente e di consumi ridotti.&lt;br&gt;\n\"Ecotec\" \u00e8 per\u00f2 prima di tutto un marchio vero e proprio, non solo di propriet\u00e0 della Opel, ma dell'intero Gruppo GM di cui la Casa tedesca faceva parte, prima dell'acquisto della stessa da parte del gruppo francese PSA. I motori Ecotec, infatti, sebbene siano attualmente associati al marchio tedesco, vengono utilizzati anche da altri marchi appartenenti al colosso statunitense. Inoltre, della famiglia \"Ecotec\" non fanno parte solo motori progettati e realizzati all'interno del Gruppo GM, ma anche altri motori di diversa origine.&lt;br&gt;\nLa nascita del marchio \"Ecotec\" viene universalmente collocata nell'anno 1996, ma il nome \"Ecotec\" ha cominciato ad essere utilizzato gi\u00e0 alcuni anni prima, quando l'entrata in vigore della normativa Euro 1 ha spinto la Casa di R\u00fcsselsheim a rinnovare profondamente e a 360 gradi la sua gamma motoristica, in modo da divenire un riferimento nell'ambito dei motori ecologici. Gi\u00e0 nel 1993, quindi, si poteva udire il nome \"Ecotec\" nell'ambito dei motori Opel di nuova generazione, in particolare nell'ambito degli ultimi 1.8 e 1.6 OHC Four. &lt;br&gt;\nL'anno seguente, la tecnologia \"Ecotec\" abbracci\u00f2 anche il 2 litri Family II, che divenne noto quindi come 2 litri Ecotec. \nNel 1996 avvenne la registrazione del marchio da parte del Gruppo GM: il neonato marchio and\u00f2 fin dall'inizio a comprendere il 2 litri Ecotec ed i nuovi motori Family I. In seguito anche altri motori andarono ad aggiungersi alla famiglia \"Ecotec\", tra cui anche numerosi diesel, come il Circle L della giapponese Isuzu ed i motori multijet del Gruppo Fiat. Questi ultimi hanno potuto essere utilizzati dal Gruppo GM grazie ad una joint-venture tra quest'ultimo ed il colosso italiano avutasi nella prima met\u00e0 degli anni 2000.&lt;br&gt;\nNel 2006 la famiglia \"Ecotec\" ha cominciato lentamente a cedere il passo all'ancor pi\u00f9 evoluta famiglia di motori Ecoflex, la quale gradualmente ne prender\u00e0 il posto. Nello stesso periodo vi \u00e8 stato l'ingresso del 2 litri CDTI di origine Fiat, appartenente ai motori Multijet, che verr\u00e0 declinato in pi\u00f9 varianti dalla Opel per essere montato sulla Opel Insignia. Una variante dello stesso motore viene inclusa tra i motori EcoFlex.&lt;br&gt;\nNel 2013 ha debuttato infine il motore SIDI, un 1.6 sovralimentato ad iniezione diretta in grado di erogare fino a 170 CV di potenza massima.\nRiepilogo dei motori Ecotec.\nDi seguito vengono elencate le famiglie di motori appartenenti alla famiglia dei motori Ecotec:"}
{"id": "2046355", "revid": "6923", "url": "https://it.wikipedia.org/wiki?curid=2046355", "title": "Comune di Macao", "text": "I consigli e le assemblee del comune di Macao sono stati aboliti il 1\u00ba gennaio 2002, e le loro funzioni sono state rilevate dall'Instituto para os Assuntos C\u00edvicos e Municipais, meno di due anni dopo che Macao divenne Regione Amministrativa Speciale (SAR) della Repubblica Popolare Cinese. Dal 1512 al 1999 infatti Macao fu una colonia portoghese."}
{"id": "2046359", "revid": "983767", "url": "https://it.wikipedia.org/wiki?curid=2046359", "title": "Barbastella barbastellus", "text": "Il barbastello (Barbastella barbastellus ) \u00e8 un pipistrello della famiglia dei Vespertilionidi diffuso nell'Ecozona paleartica.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 45 e 60\u00a0mm, la lunghezza dell'avambraccio tra 31 e 43\u00a0mm, la lunghezza della coda tra 36 e 52\u00a0mm, la lunghezza delle orecchie tra 12 e 18\u00a0mm e un peso fino a 13,5\u00a0g.\nAspetto.\nLa pelliccia \u00e8 lunga. Le parti dorsali variano dal marrone scuro al nerastro, con le punte dei peli sulle spalle giallo-brunastre, mentre le parti ventrali sono grigio scure. Il muso \u00e8 corto, largo, tronco e con due rigonfiamenti ghiandolari densamente ricoperti di peli sui lati. Il labbro superiore \u00e8 densamente frangiato, mentre le narici si aprono verso l'alto e all'infuori. Le orecchie sono grandi ma non allungate, unite alla base, rivolte in avanti e con un lobo antitragale alla base del bordo esterno. Il trago \u00e8 lungo circa la met\u00e0 del padiglione auricolare, appuntito e ricoperto di peli. Le membrane alari variano dal bruno-grigiastro al bruno-nerastro, sono larghe con l'estremit\u00e0 appuntita e attaccate posteriormente alla base dell'alluce. La punta della coda si estende leggermente oltre l'ampio uropatagio. Gli arti inferiori sono allungati. Il cariotipo \u00e8 2n=32 FNa=50.\nEcolocazione.\nEmette ultrasuoni a basso ciclo di lavoro con impulsi di breve durata a frequenza quasi costante tra 32,6 e 34,8 kHz.\nBiologia.\nComportamento.\nIn estate si rifugia negli edifici, talvolta cavit\u00e0 degli alberi e nella parte pi\u00f9 meridionale dell'areale anche nelle grotte dove forma vivai formati da circa 5-30 femmine. In inverno preferisce grotte, cantine e miniere con temperature di 0-8\u00b0 c, ma molto spesso anche ben al disotto dello zero termico a circa -6 \u00b0C. Potendo resistere per breve tempo anche a temperature fino a -16,5 \u00b0C, questo pipistrello pu\u00f2 cambiare i ricoveri anche in pieno inverno e disporsi vicino alle entrate in presenza di ghiaccio o neve. Entra in ibernazione da ottobre ad aprile solitariamente o in grossi gruppi fino anche a 7.800 individui, talvolta insieme ai pipistrelli nani. L'attivit\u00e0 predatoria solitamente inizia molto presto, anche con la luce del giorno e con cattivo tempo. Stabilisce dei percorsi regolari circolari di circa 50-100 metri di diametro a circa 4-5 metri dal suolo. Il volo \u00e8 agile e manovrato, lento e fluttuante. Pu\u00f2 effettuare spostamenti fino a 290 km, ma principalmente tende ad essere sedentario.\nAlimentazione.\nSi nutre di piccoli insetti catturati in volo o sopra rami di alberi o sul fogliame sopra specchi d'acqua, nei boschi o lungo i loro margini, nei giardini e nelle strade illuminate. \nRiproduzione.\nDanno alla luce un piccolo alla volta a partire da met\u00e0 giugno e dopo una gestazione di 6 mesi. Il nascituro raggiunge le dimensioni adulte dopo 8-9 settimane di vita. L'aspettativa di vita \u00e8 di 21 anni e 9 mesi. Le femmine diventano mature sessualmente dopo due anni di et\u00e0.\nDistribuzione e habitat.\nQuesta specie \u00e8 diffusa in Europa ad est fino alla Bielorussia, Ucraina centrale e Crimea; nel Caucaso, in Marocco, sulle Isole Canarie, Isole Britanniche, Isole Baleari, Corsica, Sardegna e Sicilia. Si \u00e8 probabilmente estinta in Belgio. In Italia \u00e8 presente su tutto il territorio eccetto il versante adriatico dalle Marche alla Puglia.\nVive nelle zone boscose collinari e montane e anche in zone urbane fino a 2.260 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, nonostante abbia un vasto areale \u00e8 generalmente rara, la popolazione \u00e8 frammentata ed \u00e8 riportato un declino della popolazione a causa della perdita del proprio habitat, costituito da alberi maturi, classifica \"B.barbastellus\" come specie prossima alla minaccia (NT)."}
{"id": "2046363", "revid": "486946", "url": "https://it.wikipedia.org/wiki?curid=2046363", "title": "Gironi dell'Inferno", "text": ""}
{"id": "2046369", "revid": "287204", "url": "https://it.wikipedia.org/wiki?curid=2046369", "title": "Federazione cestistica dell'Iran", "text": "La Federazione di Pallacanestro della Repubblica Islamica dell'Iran \u00e8 l'ente che controlla e organizza la pallacanestro in Iran.\n\u00c8 stata fondata nel 1945 e dal 1947 \u00e8 affiliata alla FIBA.\nL'attuale presidente \u00e8 Ramin Tabatabaei."}
{"id": "2046372", "revid": "14691", "url": "https://it.wikipedia.org/wiki?curid=2046372", "title": "Mutua comprensibilit\u00e0", "text": ""}
{"id": "2046373", "revid": "6923", "url": "https://it.wikipedia.org/wiki?curid=2046373", "title": "Concessioni straniere in Cina", "text": "Ecco alcune tra le pi\u00f9 conosciute concessioni straniere in Cina:\nImpero britannico (1841-1997).\nL'occupazione di Hong Kong avviene in tre diversi periodi:\nImpero giapponese (1898-1945).\nOccupate durante la Seconda guerra mondiale le concessioni di:\nImpero Austro-ungarico (1901-1919).\nNote: Dall'11 novembre 1918 al 10 settembre 1919 parte dell'Austria tedesca. L'Ungheria vi rinuncia il 4 giugno 1920. Aggiunta alla Concessione italiana di Tianjin nel giugno 1927."}
{"id": "2046379", "revid": "1543377", "url": "https://it.wikipedia.org/wiki?curid=2046379", "title": "Darren Sproles", "text": "Carriera universitaria.\nAl college, Sproles gioc\u00f2 a football con i Kansas State Wildcats, squadra rappresentativa della Kansas State University, dove vinse il premio Thomas A. Simone, assegnato al miglior giocatore dello stato del Kansas nella stagione 2000.\nCarriera professionistica.\nSan Diego Chargers.\nNel draft 2005, Sproles fu selezionato come 130 scelta dai San Diego Chargers. Debutt\u00f2 l'11 settembre 2005 contro i Dallas Cowboys indossando la maglia numero 43. Nel primo anno, Sproles contribu\u00ec soprattutto nei ritorni su kickoff e su punt.\nNella stagione 2006 si infortun\u00f2 alla caviglia nella pre-stagione e venne messo nella lista infortunati saltando l'intera stagione regolare.\nL'11 novembre del 2007 contro gli Indianapolis Colts riusc\u00ec a realizzare nella stessa partita un touchdown su ritorno di kick off e di punt.\nIl 18 febbraio 2008 venne designato come \"franchise tag\". Il suo contratto per quella stagione fu di 6,621 milioni di dollari.\nNella stagione 2010, dopo esser diventato \"restricted free agent\", il 2 aprile 2010 rifirm\u00f2 un contratto di un anno con i Chargers del valore di 7,3 milioni di dollari.\nNew Orleans Saints.\nIl 29 luglio 2011, Sproles firm\u00f2 un contratto quadriennale del valore di 14 milioni di dollari coi New Orleans Saints. Nel contratto erano inclusi 6 milioni garantiti. Nella gara di debutto con la nuova maglia ritorn\u00f2 un punt in touchdown nella sconfitta della gara di apertura contro i Green Bay Packers.\nIl 26 dicembre 2011, Sproles aiut\u00f2 Drew Brees a superare il record di yard totali passate in una singola stagione (5.084), detenuto da Dan Marino dal 1984, con una ricezione da touchdown da 9 yard nell'ultima giocata offensiva dei Saints nell'ultimo quarto della partita contro gli Atlanta Falcons. Il passaggio diede a Brees 5.087 yard per la stagione regolare 2011 con una gara rimanente.\nSproles super\u00f2 il muro delle mille yard totali in sole sette gare come Saint. Mantenendo una media di 168,5 yard totali a partita Sproles termin\u00f2 la stagione 2011 con 2.696 yard totali, superando il record stagionale NFL, stabilito nel 2000 da Derrick Mason (2.690 yard). A fine stagione, fu votato all'86\u00ba posto nella NFL Top 100, l'annuale classifica dei migliori cento giocatori della stagione.\nNella seconda gara della stagione 2012, i Saints furono sconfitti dai Carolina Panthers: Sproles tuttavia gioc\u00f2 una grande partita ricevendo 13 passaggi per 128 yard. Nel turno successivo, Sproles guid\u00f2 invece la squadra in yard corse con 67.\nNella settimana 4 della stagione 2013, Sproles contribu\u00ec a far rimanere i Saints imbattuti ricevendo 114 yard e segnando due touchdown, uno su corsa e uno su ricezione contro i Miami Dolphins nel Monday Night Football. La sua stagione si concluse con 2 touchdown su corsa e 2 su ricezione.\nPhiladelphia Eagles.\nIl 13 marzo 2014, Sproles fu scambiato coi Philadephia Eagles per una scelta del quinto giro del Draft 2014. Il giorno successivo firm\u00f2 un nuovo contratto triennale del valore di 10,5 milioni di dollari. Nella prima partita con la nuova uniforme contribu\u00ec alla vittoria sui Jaguars correndo 71 yard e segnando un touchdown da 49 yard. Anche la domenica successiva fu decisivo nella vittoria sui Colts ricevendo 7 passaggi per 152 yard (un record in carriera) e segnando un touchdown dopo una corsa da 19 yard, venendo premiato come miglior giocatore offensivo della NFC della settimana. Nel quarto turno, Sproles segn\u00f2 un touchdown su un ritorno di punt da 82 yard, un record personale, che gli valse il premio di miglior giocatore degli special team della NFC della settimana. Nel Monday Night Football della settimana 10, Sproles segn\u00f2 due touchdown, uno su ritorno di punt da 65 yard e uno con una corsa da 8 yard, contribuendo alla vittoria sui Panthers che permise alla sua squadra di rimanere in vetta alla propria division. Per la seconda volta in stagione fu premiato come giocatore degli special team della settimana. A fine anno fu convocato come punt returner per il primo Pro Bowl in carriera e inserito nel Second-team All-Pro dopo essersi classificato al secondo posto nella lega per yard ritornate su punt dopo De'Anthony Thomas dei Chiefs. Fu inoltre votato all'81\u00ba posto nella NFL Top 100, la classifica dei migliori giocatori della stagione\nNel terzo turno della stagione 2015. Sproles ritorn\u00f2 un punt per 89 yard in touchdown e con una seconda marcatura su corsa guid\u00f2 i suoi alla prima vittoria stagionale contro i Jets. Per questa prova fu premiato come giocatore degli special team della NFC della settimana. Nella settimana 13 della stagione 2015 ritorn\u00f2 un altro punt per 83 yard in touchdown, contribuendo alla vittoria a sorpresa sui New England Patriots campioni in carica. A fine stagione fu convocato per il secondo Pro Bowl consecutivo come punt returner.\nIl 29 luglio 2016, Sproles firm\u00f2 un rinnovo annuale con gli Eagles per un valore di 4,5 milioni di dollari. La sua stagione si chiuse con 438 yard corse, 427 yard ricevute e 4 touchdown complessivi, venendo convocato per il suo terzo Pro Bowl al posto di Devonta Freeman impegnato nel Super Bowl LI, la prima selezione nel ruolo di running back.\nNel terzo turno della stagione 2017, Sproles si frattur\u00f2 una gamba contro i New York Giants, venendo inserito in lista infortunati. Si ritir\u00f2 alla fine della stagione 2019."}
{"id": "2046384", "revid": "287204", "url": "https://it.wikipedia.org/wiki?curid=2046384", "title": "Noizi Ito", "text": ""}
{"id": "2046387", "revid": "149485", "url": "https://it.wikipedia.org/wiki?curid=2046387", "title": "Marcello Nizzola", "text": "Carriera.\nMarcello Nizzola crebbe sportivamente nella sua citt\u00e0 natale, Genova, come lottatore in entrambi gli stili (greco-romano e libero). Gi\u00e0 dagli anni venti uno dei migliori lottatori italiani, debutt\u00f2 nelle competizioni internazionali solo nel 1931, essendogli stato preferito, fino a quel momento, Giovanni Gozzi. In quell'anno partecip\u00f2 agli europei di Praga, vincendo la medaglia di bronzo nei pesi gallo.\nAi Giochi olimpici del 1932 a Los Angeles vinse la medaglia d'argento. In finale perse ai punti col campione tedesco Jakob Brendel, da Norimberga. Agli europei del 1934 a Roma si classific\u00f2 solamente quinto, nonostante la vittoria con l'ungherese \u00d6d\u00f6n Zombori. Nel 1935, a Bruxelles, ottenne la sua vittoria pi\u00f9 importante conquistando il titolo di campione europeo dei pesi gallo. Partecip\u00f2 ai Giochi olimpici di Berlino nel 1936 ed agli europei del 1937 a Monaco, senza giungere sul podio.\nMarcello Nizzola fu assassinato a colpi di pistola mentre rientrava a casa il 22 febbraio 1947, probabilmente per motivi politici. Spir\u00f2 poco dopo all'ospedale di San Martino.\nSuo figlio Garibaldo fu anch'egli un noto lottatore che nel 1951 divenne vicecampione del mondo nello stile libero dei pesi leggeri."}
{"id": "2046393", "revid": "19776598", "url": "https://it.wikipedia.org/wiki?curid=2046393", "title": "Ober\u00f6sterreich", "text": ""}
{"id": "2046394", "revid": "19776613", "url": "https://it.wikipedia.org/wiki?curid=2046394", "title": "Nieder\u00f6sterreich", "text": ""}
{"id": "2046395", "revid": "19776620", "url": "https://it.wikipedia.org/wiki?curid=2046395", "title": "K\u00e4rnten", "text": ""}
{"id": "2046398", "revid": "19776666", "url": "https://it.wikipedia.org/wiki?curid=2046398", "title": "Land Salzburg", "text": ""}
{"id": "2046401", "revid": "1516087", "url": "https://it.wikipedia.org/wiki?curid=2046401", "title": "Moyale", "text": "Moyale \u00e8 una citt\u00e0 di confine suddivisa in un'area etiopica e in una keniana.\nIn base ai dati del 2005 la parte etiopica aveva una popolazione di 25.038 abitanti, di cui 13.665 maschi e 11.373 femmine, mentre la parte keniana contava una popolazione di 9.276 abitanti (censimento 1999). Il centro abitato del Kenya, inoltre, era il capoluogo dell'omonimo distretto; nel 2013 \u00e8 entrato a far parte della contea di Marsabit.\nLa popolazione locale \u00e8 formata quasi esclusivamente da borana, ma ci sono anche minoranze di somali, rendille, e sakuye.\nDurante la seconda guerra mondiale, entrambe le parti della citt\u00e0 vennero occupate dagli italiani nel 1940 e riconquistate dagli inglesi il 15 luglio 1941."}
{"id": "2046404", "revid": "767487", "url": "https://it.wikipedia.org/wiki?curid=2046404", "title": "Antonio Gates", "text": "Carriera universitaria.\nAntonio Gates all'inizio della sua carriera universitaria decise di giocare contemporaneamente sia a basket che a football. Originariamente, Antonio aveva scelto la Michigan State University, il cui allenatore nel football era Nick Saban e nel basket Tom Izzo. Saban insisteva per\u00f2 perch\u00e9 Antonio giocasse esclusivamente a football ma questi decise di continuare a giocare anche a basket, spostandosi prima presso la Eastern Michigan University e poi le ultime due stagioni alla Kent State University, nel nord-est dell'Ohio.\nNel 2003, Gates decise di perseguire la carriera esclusivamente nel football.\nCarriera professionistica.\nSan Diego Chargers.\n2003-2007.\nAl draft NFL 2003 GAtes non fu selezionato ma successivamente firm\u00f2 in qualit\u00e0 di free agent con i San Diego Chargers. Debutt\u00f2 nella NFL il 14 settembre 2003 contro i Denver Broncos indossando la maglia numero 85. Al termine della sua stagione da rookie ricevette in totale 24 passaggi per un totale di 389 yard.\nNel 2004, grazie anche all'intesa con Drew Brees, disput\u00f2 una stagione di alto livello, totalizzando 81 ricezioni per 964 yard e 13 touchdown, venendo convocato per il suo primo Pro Bowl, vinto dalla squadra della AFC grazie proprio a una sua ricezione su un passaggio di Peyton Manning.\nIl 23 agosto 2005 firm\u00f2 un prolungamento contrattuale con i Chargers per 6 anni e un totale di 24 milioni di dollari. Con la partenza di Brees verso i New Orleans Saints, Philip Rivers divenne il quarterback titolare, con cui Gates trov\u00f2 presto l'intesa in campo. Al termine della stagione 2006 ricevette 924 yard, segnando 9 touchdown. Il 10 dicembre segn\u00f2 2 touchdown su ricezione nella vittoria contro i Denver Broncos che assicur\u00f2 a San Diego il titolo di division.\n2008-2011.\nNella stagione 2008, Gates chiuse con 16 presenze e 704 yard su ricezione, nonostante l'essere stato rallentato per gran parte della stagione per un infortunio al ginocchio che lo costrinse alla fine dei playoff ad operarsi. Nella stagione 2009 ricevette 79 passaggi per un totale di 1.157 yard, un primato in carriera, e 8 touchdown.\nGates prima dell'inizio della stagione 2010 firm\u00f2 un nuovo contratto di 5 anni per un totale di 36 milioni di dollari, di cui venti milioni garantiti. Nelle sue prime nove partite della stagione Antonio ricevette 40 passaggi e 9 touchdown ma una lesione al piede sinistro ne compromise le prestazioni nel finale, chiudendo la stagione con 782 yard e 10 touchdown. Nella stagione 2011, Gates totalizz\u00f2 64 ricezioni e 778 yard.\n2012.\nIl 10 settembre, i Chargers iniziarono la stagione con il piede giusto, battendo in trasferta gli Oakland Raiders per 22-14. Gates ricevette 4 passaggi per 43 yard. Nella settimana 4 i Chargers si portarono su un record di 3-1 con la vittoria sui Kansas City Chiefs con Antonio che guid\u00f2 la squadra con 59 yard ricevute. La stagione non prosegu\u00ec altrettanto bene per la squadra che concluse col suo primo record negativo dal 2003. Nella settimana 15 contro i Carolina Panthers, Gates pareggi\u00f2 il record di franchigia dell'hall of famer Lance Alworth segnando il suo 81\u00ba touchdown su ricezione. A fine anno fu classificato al numero 73 nella classifica dei migliori cento giocatori della stagione.\n2013.\nGates segn\u00f2 il primo touchdown della stagione nella settimana 3 contro i Tennessee Titans. Nella successiva ricevette 136 yard e un touchdown da 56 yard da Philip Rivers nella vittoria sui Cowboys. Nell'ultima gara della stagione segn\u00f2 il suo quarto touchdown contribuendo alla vittoria ai supplementari e far qualificare i Chargers per l'ultimo posto disponibile nei playoff.\n2014.\nNella settimana 2, Gates arriv\u00f2 a quota novanta touchdown in carriera segnandone tre nella vittoria a sorpresa in casa contro i Seattle Seahawks campioni in carica, venendo premiato come miglior giocatore offensivo della AFC della settimana. Nella settimana 8 in casa dei Broncos, con 54 yard ricevute (e 2 touchdown) divenne il leader di tutti i tempi della storia dei Chargers per yard ricevute in carriera. Nel penultimo turno contribu\u00ec a tenere vivere le flebili speranze di playoff di San Diego segnando due touchdown contro i 49ers, nella vittoria della sua squadra ai supplementari dopo che questa era stata in svantaggio di 21 punti nel secondo tempo. Sette giorni dopo divenne il quarto tight end della storia a raggiungere le 10.000 yard ricevute in carriera, raggiungendo Tony Gonzalez, Jason Witten e Shannon Sharpe. La sua stagione si chiuse guidando i Chargers con 12 TD su ricezione e al secondo posto con 821 yard ricevute, venendo inserito al 52\u00ba posto nella NFL Top 100.\n2015.\nIl 2 luglio 2015, Gates fu sospeso per le prime quattro partite della stagione per essere risultato positivo ai test antidoping. Tornato in campo nel quinto turno contro gli Steelers, segn\u00f2 due touchdown su passaggio di Rivers, diventando il nono giocatore della storia a tagliare il traguardo dei cento TD su ricezione. Quella partita fu l'inizio di una striscia negativa di sei sconfitte per la squadra, in cui non Gates non riusc\u00ec mai a segnare. Il ritorno alla vittoria coincise con quello delle sue marcature, andando in touchdown per due volte nel dodicesimo turno in casa dei Jaguars.\n2017.\nNel 2017, i Chargers si trasferirono a Los Angeles. Nel secondo turno contro i Miami Dolphins, Gates segn\u00f2 il 112\u00ba touchdown in carriera, il massimo della storia per un tight end, superando Tony Gonzalez."}
{"id": "2046410", "revid": "1005847", "url": "https://it.wikipedia.org/wiki?curid=2046410", "title": "Distretto di Moyale", "text": "Il distretto di Moyale (in inglese: Moyale District) era un distretto della provincia Orientale del Kenya, con capoluogo Moyale; aveva una popolazione di 53.479 abitanti e un'area di 9.390\u00a0km\u00b2.\n\u00c8 stato soppresso nel 2013, quando \u00e8 stato accorpato alla contea di Marsabit."}
{"id": "2046411", "revid": "91475", "url": "https://it.wikipedia.org/wiki?curid=2046411", "title": "Oogenesi", "text": ""}
{"id": "2046412", "revid": "1543377", "url": "https://it.wikipedia.org/wiki?curid=2046412", "title": "Explora (programma televisivo)", "text": "Explora \u00e8 stato un programma televisivo italiano di divulgazione scientifica prodotto da Rai Educational in collaborazione con il \"MIUR\" (acronimo del Ministero dell'Istruzione, dell'Universit\u00e0 e della Ricerca) e il Consiglio Nazionale delle Ricerche, in onda tra il 2003 e il 2009 su vari canali della Rai.\nStoria.\nIl programma viene trasmesso nell'estate del 2003 nella mattina di Rai 3 col titolo \"Esplora - La Tv delle scienze\" da un'idea di Aldo Bruno, Luciano Onder e Marco Salvatore e con la conduzione di Luciano Onder. Nel corso degli episodi, vi sono vari ospiti che commentano temi scientifici. Si tratta della prima produzione di Rai Educational realizzata in convenzione con il MIUR e il CNR. In seguito, la programmazione avviene su Rai Edu 2 col titolo di \"Explora\" con cinque puntate settimanali e sempre con la conduzione di Onder. Rispetto alla trasmissione di Rai 3, offre servizi interattivi sul web. Successivamente, nel 2008, passa a Rai Edu 1 con il titolo di \"Explora Science Now\". Gli episodi hanno come ospiti alcuni docenti, ognuno specializzato in una determinata branca della scienza. La prima parte di puntate viene trasmessa dal 5 maggio al 12 giugno 2008, mentre la seconda dall'ottobre al 2 dicembre dello stesso anno, quest'ultime incentrate sulla matematica. Nel 2009 \u00e8 andato in onda su Rai Storia.\nGrazie al programma, otto mila scuole italiane sono state dotate di apparecchi televisivi per seguire gli episodi direttamente in classe.\nTematiche.\nIl programma si occupa principalmente di divulgazione scientifica, con temi sulle nuove tecnologie, matematica, scienze della terra, scienze sociali, scienze umanistiche e ingegneria. Si rivolge a un pubblico perlopi\u00f9 giovanile (studenti universitari e scuola media superiore) e agli scienziati, tecnici e teorici. Le registrazioni avvengono anche nelle scuole, parchi, nei laboratori e in altri luoghi oltrech\u00e9 nello studio televisivo.\nL'obbiettivo della trasmissione \u00e8 quello di essere un ponte tra i cittadini e il campo scientifico e dell'innovazione, come ha affermato Onder in un'intervista. Lo stesso conduttore \u00e8 anche responsabile del progetto di \"Explora\".\nContenuti.\nTra i servizi che il programma offre si trovano:\nVengono anche mostrati documentari originali della BBC e trasmessi in lingua italiana."}
{"id": "2046416", "revid": "1019073", "url": "https://it.wikipedia.org/wiki?curid=2046416", "title": "Bonifazio Incisa di Camerana", "text": "Biografia.\nRampollo della nobile famiglia piemontese di tradizioni militari dei marchesi Incisa di Camerana dei conti Salvi del Pero di Luzzano, Bonifazio decise di intraprendere la carriera militare dopo la guerra, studiando all'Accademia militare di Modena ed alla Scuola di applicazione d'arma a Torino. Fu quindi tenente e capitano del centotrentunesimo artiglieria di Vercelli e istruttore nell'Accademia di Modena. Dal 1963 al 1966 ha frequentato la Scuola di guerra. Ha comandato il primo gruppo del settimo reggimento artiglieria ed \u00e8 stato vicecomandante della Brigata di cavalleria Pozzuolo del Friuli e dal 1983 al 1985 comandante della Brigata motorizzata \"Cremona\". Ha svolto incarichi di stato maggiore nel comando del 5\u00ba Corpo d'armata di Vittorio Veneto e nello stato maggiore dell'Esercito, dove \u00e8 stato capo sezione personale e capo ufficio del sottocapo di stato maggiore. Ha poi avuto incarichi di vicecapo di gabinetto del Ministero della difesa dal 1980 al 1983 e di vicecapo divisione operazioni di SHAPE dal 1985 al 1988.\nIl 28 maggio del 1988 il ministro della difesa Valerio Zanone nominava il generale di corpo d'armata Incisa di Camerana capo di gabinetto del ministero. Il 14 aprile 1992 assunse il Comando della regione militare Nord-ovest.\nFu capo di stato maggiore dell'Esercito dal 1993 al 1997.\nSucceduto al generale Goffredo Canino, dimessosi per contrasti con l'allora ministro della Difesa, Fabio Fabbri, durante il suo comando l'Esercito Italiano fu impegnato con il contingente Italfor Ibis in Somalia e avvenne l'omicidio di Ilaria Alpi e Miran Hrovatin. Nel 1997 \u00e8 stato sostituito nell'incarico dal Generale Francesco Cervoni.\nCongedatosi dal servizio attivo, ha ricoperto l'incarico di presidente di Agalpe, Agenzia per l'Alleanza Euro atlantica ed il Peacekeeping, un'organizzazione di sostegno culturale alla NATO. \u00c8 stato sindaco del Comune di Saluggia, in provincia di Vercelli, dal 1997 al 2002. Il 9 dicembre 1998 gli fu conferita la Croce d'oro al Merito dell'Esercito."}
{"id": "2046418", "revid": "1632387", "url": "https://it.wikipedia.org/wiki?curid=2046418", "title": "Teatro comunale (Bucine)", "text": "Il teatro comunale di Bucine si trova in via del Teatro 14.\nIl teatro venne realizzato in posizione dominante rispetto al centro storico, all'inizio del XX secolo, per iniziativa della Societ\u00e0 Filarmonica di Bucine. La facciata, di forme neoclassiche di ambito eclettico, caratterizza il teatro e gli rende una discreta visibilit\u00e0. Il teatro, come molte strutture nate da sodalizi musicali e filodrammatici locali, ha per\u00f2 subito un progressivo processo di decadimento parallelamente all'estinguersi dell'associazione che l'aveva realizzato. In particolare la struttura sub\u00ec importanti modifiche al suo interno nell'ultimo dopoguerra quando furono rifatti integralmente il pavimento, la nuova galleria e la scala di accesso.\nEstintasi la Societ\u00e0 Filarmonica, il teatro \u00e8 stato affidato all'amministrazione comunale che ne ha acquisito anche la propriet\u00e0 e ha realizzato un piano generale di recupero e adeguamento della struttura su progetto dell'ingegner Franco Matteini e dell'architetto Roberto Verdelli. Il teatro, nella nuova redazione, presenta una sala rettangolare e un ampio loggione in grado di ospitare 265 spettatori; il palcoscenico, discretamente ampio ma non molto profondo, \u00e8 stato comunque completamente rinnovato nelle sue dotazioni sceniche."}
{"id": "2046419", "revid": "15756", "url": "https://it.wikipedia.org/wiki?curid=2046419", "title": "Barbastella", "text": "Barbastella () \u00e8 un genere di pipistrelli della famiglia dei Vespertilionidi.\nDescrizione.\nDimensioni.\nAl genere Barbastella appartengono pipistrelli di piccole dimensioni, con lunghezza della testa e del corpo tra 43 e 60\u00a0mm, la lunghezza dell'avambraccio tra 35 e 45\u00a0mm, la lunghezza della coda tra 40 e 55\u00a0mm e un peso fino a 10\u00a0g.\nCaratteristiche craniche e dentarie.\nIl cranio presenta un rostro esile con una distinta concavit\u00e0 sulla superficie dorsale e una scatola cranica lunga e arrotondata. La bolla timpanica \u00e8 relativamente piccola. Gli incisivi superiori sono ben sviluppati, con la coppia interna pi\u00f9 grande di quella esterna. Quelli inferiori sono tricuspidati.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e soffice. Le parti dorsali variano dal marrone scuro al nerastro brizzolato mentre quelle ventrali possono essere pi\u00f9 chiare o completamente marroni scure. Sono presenti due masse ghiandolari su ogni lato della superficie dorsale del muso, il quale \u00e8 tronco e largo. Le narici si aprono ins\u00f9 e verso l'esterno, dietro un cuscinetto abbastanza pronunciato. Le orecchie sono larghe ma non allungate, rivolte in avanti, con un vistoso incavo sul margine esterno e unite sopra la fronte. Le narici si aprono verso l'alto e esternamente. Il trago \u00e8 grande, triangolare e ricoperto di peli mentre l'antitrago \u00e8 poco pronunciato. La punta della lunga coda si estende oltre l'ampio uropatagio. Il pollice \u00e8 marcatamente corto. Il quinto dito della mano \u00e8 pi\u00f9 lungo del metacarpo e della prima falange sia del terzo che del quarto dito.\nDistribuzione.\nIl genere \u00e8 diffuso nell'Ecozona paleartica, dalla Penisola Iberica e Isole Canarie fino al Giappone.\nTassonomia.\nIl genere comprende 3 specie."}
{"id": "2046428", "revid": "119932000", "url": "https://it.wikipedia.org/wiki?curid=2046428", "title": "Tabernacolo della Madonna del corvo", "text": "Con il nome di Madonna del corvo si intende un tabernacolo posto nella citt\u00e0 di Siena lungo via di Stalloreggi, angolo via Madonna del Corvo. \nSi tratta di una \"Piet\u00e0\" dipinta dal Sodoma negli anni Venti del XVI secolo su commissione dei fratelli Antonio e Caterino di Caterino Mariscotti sulla facciata del palazzo in cui abitavano dagli inizi del secolo. Il Sodoma si ispir\u00f2 alla Piet\u00e0 scolpita da Michelangelo per la Basilica Vaticana ma, per motivi di spazio, verticalizz\u00f2 la composizione sollevando il busto di Cristo. Movimento equilibrato dalla Madonna che con la mano sinistra (abbassata rispetto a quella della scultura) stringe la gambe di Ges\u00f9.\nIl nome dell'affresco non deriva dalla favoletta secondo la quale nel punto in cui si trova sarebbe caduto un corvo che avrebbe portato a Siena l'epidemia di peste del 1348, ma da un'aquila monocipite tratta dallo stemma dei Mariscotti definita da eruditi sette-ottocenteschi \"simile a un corvo\"."}
{"id": "2046433", "revid": "2179318", "url": "https://it.wikipedia.org/wiki?curid=2046433", "title": "Arm\u00e9e de l'air de l'armistice", "text": "LArm\u00e9e de l'air de l'armistice, citata anche come Arm\u00e9e de l'Air de Vichy, fu la componente aerea delle forze armate della Repubblica di Vichy istituita in seguito all'invasione nazista della Francia e all'armistizio da questa stipulato nel 1940.\nL'Arm\u00e9e de l'air de l'armistice rimase operativa tra il dicembre 1940 ed il dicembre 1942 e in gran parte serv\u00ec a difendere i territori all'estero della Francia di Vichy.\nStoria.\nDopo la sconfitta della Francia, il maresciallo Henri-Philippe P\u00e9tain firm\u00f2 l'armistizio con la Germania, il 22 giugno 1940. Ci\u00f2 non fu per\u00f2 la fine dell'aeronautica francese. L'arma presto si divise in due campi: coloro che erano fuggiti dalla Francia e si erano uniti alle Forces fran\u00e7aises libres (Forze (armate) della Francia libera) e quelli che rimasero e volarono nell'Arm\u00e9e de l'air de l'armistice per conto del governo di Vichy. Inizialmente i tedeschi volevano sciogliere completamente la forza aerea, e tutto il personale doveva essere smobilitato entro la met\u00e0 di settembre. Tuttavia, il 3 luglio 1940 la Royal Navy britannica attacc\u00f2 la flotta francese ancorata nei porti algerini di Orano e Mers-el-K\u00e9bir. Irritati, i francesi ruppero ogni rapporto con i britannici. I tedeschi decisero quindi l'addestramento di una forza aerea francese di Vichy.\nDifesa degli interessi di Vichy.\nIn un parallelo di quello che era successo in Germania dopo la prima guerra mondiale, il governo francese, ora con la sua sede trasferita a Vichy, accett\u00f2 di accettare i termini tedeschi per un esercito ed una marina ridotti, entrambi i quali sarebbero stati abbastanza forti solo per mantenere l'ordine in Francia e nelle sue colonie. La Germania ordin\u00f2 che gli aerei militari che erano sopravvissuti alla campagna di Francia, tra cui quelli ora di stanza in Tunisia, Algeria e Marocco, dovevano essere ceduti del tutto o gi\u00e0 smontati, o tutti distrutti - ancora un parallelo di ci\u00f2 che accadde all'aeronautica militare della Germania nel 1919.\nTuttavia, l'aeronautica militare di Vichy venne risparmiata (per il momento) dall'inesistenza a causa delle conseguenze di un evento che avrebbe danneggiato, se non del tutto cambiato, il rapporto tra la Francia occupata e la Gran Bretagna libera. Winston Churchill non aveva alcuna intenzione di permettere alle navi capitali della Marina Francese di rimanere intatte purch\u00e9 non vi fosse alcuna possibilit\u00e0 di farle diventare appendici della \"Kriegsmarine\" (la marina militare tedesca).\nChurchill autorizz\u00f2 un piano - nome in codice \"Operazione Catapult\" - per una formazione navale britannica (Forza H) con sede a Gibilterra di navigare al porto di Mers-el-K\u00e9bir, nei pressi di Orano nell'Algeria francese. Quattro navi capitali ed altre imbarcazioni erano di stanza a Mers-el-Kebir, la Forza H doveva persuadere l'ammiraglio Marcel-Bruno Gensoul a disobbedire agli ordini di Vichy e togliere le sue navi dalla guerra in Europa; navigando nei porti britannici o nelle colonie francesi in Estremo Oriente o anche negli Stati Uniti (ancora neutrali). La proposta venne sonoramente respinta, quindi l'Ammiraglio della Royal James Somerville diede l'ordine di distruggere le navi francesi. marinai francesi morirono durante l'attacco, una corazzata francese venne affondata e altre due gravemente danneggiate. L'incidente discredit\u00f2 i britannici agli occhi francesi e diede ai tedeschi uno strumento di propaganda d'oro posizionando i britannici come veri nemici della Francia. Il 18 luglio, l'aeronautica militare francese bombard\u00f2 senza troppa convinzione Gibilterra in risposta all'attacco sulla flotta francese. Il bombardamento fece pochi danni.\nI governi di Vichy e Berlino decisero, a malincuore, che l'Arm\u00e9e de l'air de l'armistice era ancora necessaria nel caso in cui gli interessi francesi fossero stati attaccati dai britannici ancora una volta - e, naturalmente, per attaccare i britannici stessi. Goering ordin\u00f2 che tutti i velivoli dell'Aeronautica Militare della Francia di Vichy d'ora in poi fossero identificati da marcature speciali sulla fusoliera e sui piani di coda di ciascuno. Inizialmente, la fusoliera posteriore e i piani di coda (escluso il timone) furono dipinti di un giallo brillante, anche se le marcature vennero successivamente modificate in modo che esse raggruppassero strisce rosse e gialle orizzontali. In tutti i casi, i contrassegni nazionali (la coccarda sulla fusoliera ed il tricolore sul piano di coda) vennero conservati come prima.\nQuasi tre mesi dopo, il 23 settembre 1940, l'aeronautica di Vichy rivide l'azione quando i britannici provarono a conquistare Dakar, la capitale dell'Africa Occidentale Francese (attuale Senegal). Come a Mers-el-K\u00e9bir, dopo un tentativo fallito di convincere la Francia di Vichy ad unirsi alla causa alleata, le forze francesi libere e i britannici attaccarono le forze di Vichy. Tuttavia, questa volta la Francia di Vichy riusc\u00ec a respingere gli attacchi siluro dei bombardieri inglesi lanciati dalla portaerei nel corso di diversi giorni di combattimenti con perdite solamente leggere dalla loro parte.\nIl 24 settembre, in risposta all'attacco britannico a Dakar, l'aeronautica di Vichy bombard\u00f2 le strutture britanniche a Gibilterra dalle basi francesi in Nord Africa. Il bombardamento si ferm\u00f2 il giorno successivo - lo stesso giorno in cui i britannici si ritirarono da Dakar - ma solo dopo che Gibilterra subisse pesanti danni.\nLe unit\u00e0 dell'aeronautica di Vichy situate in Siria videro l'azione contro i britannici a partire dall'aprile 1941, quando un \"coup d'\u00e9tat\" in Iraq install\u00f2 brevemente il nazionalista Rashid Ali al-Gilani come primo ministro al fine di garantire le forniture di petrolio vitali a Kirkuk (sotto controllo britannico dal 1934) nell'Iraq nord-occidentale ai nazionalisti pro-Asse che volevano che i britannici fossero espulsi dal paese. Tuttavia, la Royal Air Force (RAF) situata ad Habbaniya resistette ai nazionalisti, e nin maggio i britannici, gli indiani e l'\"Iraqforce\" del Commonwealth invasero l'Iraq \"via\" Bassora. La conseguente guerra anglo-irachena si concluse con la sconfitta dei nazionalisti alla fine di maggio e il ripristino di un governo filo-Alleato in Iraq.\nLe operazioni alleate durante la guerra anglo-irachena inclusero attacchi contro le basi aeree di Vichy in Libano e in Siria, che servirono come posti di sosta per le unit\u00e0 della Regia Aeronautica e della \"Luftwaffe\" per volare a Mosul a sostenere il \"coup\" nazionalista iracheno. Prima che la campagna in Iraq fosse finita, gli Alleati decisero di attaccare le forze di Vichy in Siria e Libano ed occupare quei paesi. L'aeronautica della Francia di Vichy era relativamente forte all'inizio della campagna. Nel 1940, molti dei velivoli di stanza in Siria e in Libano erano stati rimandato in Francia. Ci\u00f2 lasci\u00f2 la Francia di Vichy con solo un certo numero di modelli obsoleti. Tuttavia, allarmata dalla crescente minaccia d'invasione, Vichy invi\u00f2 un gruppo di caccia dall'Algeria. Una volta iniziato il combattimento, altri tre gruppi vennero portati dalla Francia e dal Nord Africa. Ci\u00f2 port\u00f2 la forza dell'aeronautica della Francia di Vichy in Libano e in Siria fino a 289 velivoli, di cui circa 35 caccia Dewoitine D.520 e alcuni nuovi bombardieri leggeri statunitensi Glenn Martin 167. Ci\u00f2 diede inizialmente alla Francia di Vichy un vantaggio numerico sopra le unit\u00e0 aeree alleate.\nL'invasione inizi\u00f2 l'8 giugno 1941. Gli squadroni della RAF e della Royal Australian Air Force (RAAF) lanciarono attacchi diretti agli aeroporti di Vichy, distruggendo molti aerei francesi sul terreno. I D.520 del GC III/6, II/3 e dell\"escadrille\" 1AC affrontarono gli Alleati in combattimenti aria-aria, dove sostennero 31 uccisioni sugli aerei britannici e australiani, mentre la perdita di 11 di loro in combattimento aereo e 24 di per fuoco AA, incidenti e attacchi ai loro aeroporti. Tuttavia, il N. 3 Squadron RAAF - che era stato appena convertito ai nuovi P-40 Tomahawk I - sostenne cinque D.520 distrutti per la perdita di un P-40 in combattimento aereo. In tutto furono 179 i velivoli di Vichy perso durante la campagna, molti dei quali distrutti quando erano ancora a terra. A met\u00e0 luglio 1941, dopo le pesanti perdite, le forze della Francia di Vichy si arresero agli Alleati in Siria e in Libano.\nOperazione Torch.\nLe ultime grandi battaglie contro le forze alleate, in cui l'aeronautica della Francia di Vichy prese parte, ebbero luogo durante l'Operazione Torch, lanciata l'8 novembre 1942 come invasione alleata del Nord Africa. Di fronte alla task force della U.S. Navy guidata dal Marocco, che consisteva delle portaerei , , e , erano, in parte, gli squadroni di Vichy situati presso Marrakech, Mekn\u00e8s, Agadir, Casablanca e Rabat, che tra loro avrebbero potuto radunare circa 86 caccia e 78 bombardieri. Nel complesso, gli aerei avrebbero potuto essere vecchi rispetto ai F4F Wildcats della marina americana, eppure erano ancora pericolosi e capaci nelle mani di veterani che avevano visto l'azione sia contro i tedeschi che contro gli inglesi dall'inizio della guerra.\nGli F4F attaccarono il campo d'aviazione a Rabat-Sal\u00e9 intorno alle 07.30 dell'8 e distrussero nove bombardieri Leo 451 del GB I/22, mentre la serie completa di un'unit\u00e0 di trasporto di vario tipo venne quasi completamente spazzata via. A Casablanca, i bombardieri SBD in picchiata riuscirono a danneggiare l'incrociatore francese \"Jean Bart\" e gli F4F mitragliarono i bombardieri del GB I/32 al campo d'aviazione Camp Cazes, alcuni dei quali esplosero, dato che erano pronti per il decollo con le bombe gi\u00e0 a bordo, garantendo in tal modo che la loro missione non andasse avanti. Anche se la marina americana non ebbe tutta la stessa strada, dato che molti piloti F4F furono abbattuti e fatti prigionieri.\nIl giorno della vittoria il conteggio dei velivoli nemici abbattuti dai piloti da caccia francesi era pari a sette confermati e tre probabili, eppure le loro perdite vennero considerate pesanti - cinque piloti uccisi, quattro feriti e 13 aerei distrutti o in combattimento o a terra - se si considera che il GC II/5, situato a Casablanca, aveva perso solo due piloti uccisi durante tutta la campagna di sei settimane in Francia due anni prima. Nel frattempo, gli F4F dello US Navy Fighter Squadron VF-41 della USS \"Ranger\" mitragli\u00f2 e distrusse tre bombardieri statunitensi Douglas DB-7 del GB I/32, che venivano riforniti di carburante e riarmati a Casablanca, lasciando soli gli altri tre non danneggiati.\nTuttavia, essendo stato rinforzato di altri due bombardieri, il GB I/32 effettu\u00f2 una missione di bombardamento contro le spiagge di Safi, dove la mattina seguente sbarcarono molti soldati statunitensi. Uno dei bombardieri venne danneggiato e tent\u00f2 di fare un atterraggio forzato, solo che esplose al contatto con il suolo, uccidendo l'intero equipaggio. I caccia dell'unit\u00e0 GC I/5 persero quattro piloti in combattimento quel giorno (9 novembre) e fu lo stesso giorno che l\"Adjudant\" (maresciallo) Bressieux ebbe l'onore di diventare l'ultimo pilota dell'aeronautica della Francia di Vichy a rivendicare una vittoria in combattimento, in questo caso un F4F del VF-9. Poco dopo, 13 F4F attaccarono il campo d'aviazione a Mediouna e distrussero un totale di 11 aerei francesi, di cui sei del GC II/5.\nLa mattina del 10 novembre 1942, le unit\u00e0 dell'aeronautica della Francia di Vichy in Marocco avevano solo 37 caccia pronte al combattimento e 40 bombardieri rimasti ad affrontare la potenza dei F4F della marina militare americana. Mediouna venne attaccata ancora una volta e molti dei combattenti vennero lasciati bruciare, mentre due ricognitori Potez furono abbattuti, uno da un F4F e l'altro da un SBD sopra il campo d'aviazione a Chichaoua, dove tre F4F avrebbero poi distrutto altri quattro Potez in un bombardamento d'attacco.\nAlla fine, la presenza della Francia di Vichy in Nord Africa come alleato dei tedeschi si concluse il giorno dell'armistizio, l'11 novembre 1942, quando il generale Charles Nogu\u00e8s, comandante in capo delle forze armate di Vichy, richiese un cessate il fuoco - anche se ci\u00f2 non imped\u00ec ad un'unit\u00e0 di aerei della U.S. Navy di attaccare il campo d'aviazione a Marrakech e distruggere diversi aerei francesi, a quanto pare su iniziativa del comandante dell'unit\u00e0. Una volta che la richiesta di cessate il fuoco venne accettata, la guerra tra gli Alleati e la Francia di Vichy si concluse dopo due anni e mezzo di quella che venne definita lotta \"fratricida\".\n\"Torch\" aveva portato ad una vittoria per gli alleati, anche se era giusto dire che i francesi non avevano altra scelta se non di coinvolgere gli americani, altrimenti gli americani (e lo fecero) si sarebbero impegnati da quando erano tecnicamente nemici. Come risultato, 12 piloti dell'aeronautica e 11 piloti della marina persero la vita negli ultimi quattro giorni di combattimento tra la Francia (Vichy) e gli Alleati durante la Seconda Guerra Mondiale. Appena due settimane dopo, i tedeschi invasero la zona allora occupata della Francia metropolitana e ordinarono la completa dissoluzione delle forze armate della Francia di Vichy il 1\u00ba dicembre 1942.\nComandanti.\nGenerale Jean C. Romatet: 23 settembre 194021 dicembre 1942\nDistintivi di riconoscimento.\nDopo l'armistizio, l'aeronautica militare del nuovo governo continu\u00f2 ad adottare la classica coccarda che gi\u00e0 contraddistingueva la precedente Arm\u00e9e de l'air, ma gli aerei, per differenziarsi dalle forze fedeli alla Alleati del generale De Gaulle, furono dipinti con strisce longitudinali gialle e rosse alternate."}
{"id": "2046443", "revid": "1305772", "url": "https://it.wikipedia.org/wiki?curid=2046443", "title": "Albus", "text": ""}
{"id": "2046446", "revid": "686936", "url": "https://it.wikipedia.org/wiki?curid=2046446", "title": "Nate Kaeding", "text": "Carriera universitaria.\nHa giocato con gli Iowa Hawkeyes squadra rappresentativa dell'universit\u00e0 dell'Iowa, vincendo il Lou Groza Award (2002).\nCarriera professionistica.\nSan Diego Chargers.\nAl draft NFL 2004 \u00e8 stato selezionato come 65\u00aa scelta dai San Diego Chargers. Ha debuttato nella NFL il 12 settembre 2004 contro gli Houston Texans indossando la maglia numero 10. Nel suo anno da rookie ai play-off ha mancato il potenziale field goal della vittoria nel 4\u00ba quarto.\nIl 24 dicembre 2007 durante un \"kickoff\" contro i Denver Broncos si \u00e8 fratturato un osso della gamba, ma ha continuato a giocare per tutta la partita e anche nelle ultime 5 partite che rimanevano della stagione regolare.\nNegli anni successivi ha migliorato la sua percentuale fino ad ottenere nella stagione 2009 il record di 91,4% di field goal messi segnati.\nNella stagione 2010 ha mancato le sue prime 3 partite per un infortunio alla parte destra del bacino.\nDurante la prima partita della stagione regolare del 2011 si infortuna alla prima azione rompendosi il legamento crociato anteriore del ginocchio, perdendo l'intera stagione."}
{"id": "2046447", "revid": "51535", "url": "https://it.wikipedia.org/wiki?curid=2046447", "title": "Shanoa", "text": ""}
{"id": "2046448", "revid": "51535", "url": "https://it.wikipedia.org/wiki?curid=2046448", "title": "Barlowe", "text": ""}
{"id": "2046459", "revid": "385377", "url": "https://it.wikipedia.org/wiki?curid=2046459", "title": "Rupert Graves", "text": "Biografia.\nRupert Graves nasce in un piccolo paese del Somerset, da Richard Harvey Graves, insegnante di musica e Mary Lousilla Roberts, coordinatrice di viaggi. Frequenta la Wyvern Secondary School, ma la lascia a 15 anni per lavorare in un circo come clown ed entra a far parte di una compagnia di commedianti. Gli inizi non sono propriamente facili e Rupert alterna piccoli ruoli televisivi come in \"Il ritorno di Simon Templar\", nel 1978, \"Vice Versa\", del 1981, a piccoli lavoretti come operaio e commesso in una friggitoria. \u00c8 sposato con Susie Lewis, produttrice, hanno cinque figli.\nCinema.\nL'occasione arriva quando il regista James Ivory lo sceglie per il suo film \"Camera con vista\" del 1985, accanto a Helena Bonham Carter e Maggie Smith. Ivory lo sceglie nuovamente per il film \"Maurice\" del 1987, accanto a James Wilby e Hugh Grant, entrambi dall'adattamento dei romanzi di E. M. Forster.\nIn seguito Graves si distingue sia in ruoli drammatici, in film come \"Il matrimonio di Lady Brenda\" (1988), \"Monteriano-dove gli angeli non osano metter piede\" (1991), \"Mrs. Dalloway\" (1997), \"Bent\" (1997) e \"V per Vendetta\" (2005), che in ruoli comici, in film come \"Le donne non sono tutte uguali\" (\"Different for girls\", 1996), \"Rag Tale\" (2005) e \"Funeral Party\" (2007).\nTeatro.\nIl suo primo amore resta il teatro dove ha mosso i primi passi. A 20 anni ottiene il suo primo ruolo in \"Torch Song Trilogy\", 1985 all'Albery Theatre. Drammi come \"Closer\" (1999); \"The Elephant Man\" (2002) in teatri di Broadway gli portano molti riconoscimenti, tanto che nel 1991 vince il \"Bass Charrington Best Actor Award\" per la sua interpretazione di Presley Stray in \"Philip Ridley's The Pitchfork Disney\" (1991). Nel 1998 \u00e8 nominato a Laurence Olivier Award per la sua performance in \"HurlyBurly\", 1997.\nAltro.\nRupert si \u00e8 cimentato, oltre che come attore, anche in prove da doppiatore, prestando la voce nella miniserie televisiva inglese \"The Great war &amp; The Shaping of the 20th Century\" (1996), assieme ad altre star britanniche, e nel documentario naturalistico \"Pride\" (2004), dove doppia il leone Linus assieme a star del calibro di Kate Winslet, Helen Mirren e Sean Bean.\n\u00c8 stato protagonista assieme a James Wilby e Hugh Grant del documentario \"The Story of Maurice\". Nel 1991 ha partecipato alla serie televisiva \"Una questione privata\". Per la sua interpretazione in \"Intimate relations\" ha vinto il Premio Miglior Attore al Festival di Montr\u00e9al nel 1996.\nMolto acclamata \u00e8 la sua interpretazione nella miniserie televisiva del 2002 prodotta dalla ITV production, \"La saga dei Forsyte\", tratta dai romanzi di John Galsworthy.\nHa partecipato inoltre a molte rappresentazioni in costume come: \"The Tenent of Widfell Hall\" (1994), \"La pazzia di Re Giorgio\" (1994) assieme a Nigel Hawthorne e Rupert Everett. \"Cleopatra\" (1999) per la regia di Franc Roddam in cui \u00e8 Ottaviano. Prende parte anche ad alcune serie televisive come \"Son of the Dragon\" (2006) e \"Charles II- The power &amp; The passion\" (2003). \u00c8 famoso anche per aver interpretato il Detective Ispettore Gregory Lestrade nella serie televisiva \"Sherlock\" della BBC (2010). Nel 2016 prende parte ad un'altra serie televisiva, \"The Family\".\nDoppiatori italiani.\nNelle versioni in italiano, Rupert Graves \u00e8 stato doppiato da:"}
{"id": "2046490", "revid": "767487", "url": "https://it.wikipedia.org/wiki?curid=2046490", "title": "Provincia di Chumphon", "text": "La provincia di Chumphon si trova in Thailandia, nella regione della Thailandia del Sud. Si estende per 6.009 km\u00b2, ha 446.206 abitanti ed il capoluogo \u00e8 il distretto di Mueang Chumphon. La citt\u00e0 principale \u00e8 Chumphon.\nSuddivisione amministrativa.\nLa provincia \u00e8 suddivisa in 8 distretti (\"amphoe\"). Questi a loro volta sono suddivisi in 70 sottodistretti (\"tambon\") e 674 villaggi (\"muban\")."}
{"id": "2046492", "revid": "767487", "url": "https://it.wikipedia.org/wiki?curid=2046492", "title": "Marleen Gorris", "text": "Molto conosciuta per aver spesso affrontato temi femministi, ha raggiunto la fama internazionale con \"L'albero di Antonia (Antonia)\" che nel 1996 si aggiudicato l'Oscar come migliore film straniero."}
{"id": "2046493", "revid": "118000146", "url": "https://it.wikipedia.org/wiki?curid=2046493", "title": "Provincia di Krabi", "text": "La provincia di Krabi si trova in Thailandia, nella regione della Thailandia del Sud. Si estende per 4.708,5 km\u00b2, ha 336.201 abitanti ed il capoluogo \u00e8 il distretto di Mueang Krabi. La citt\u00e0 principale \u00e8 Krabi.\nKrabi dista 180 chilometri da Phuket, \u00e8 collegata giornalmente da un servizio di bus della durata di circa quattro ore.\nAlla provincia di Krabi appartengono anche le isole Phi Phi.\nSuddivisioni amministrative.\nLa provincia di Krabi \u00e8 suddivisa in 8 distretti (\"amphoe\"), che a loro volta comprendono 53 comuni (\"tambon\") e 374 villaggi (\"muban\")."}
{"id": "2046495", "revid": "123907180", "url": "https://it.wikipedia.org/wiki?curid=2046495", "title": "Olivera Jevti\u0107", "text": "Biografia.\nHa vinto l'argento agli europei di atletica del 2006 a G\u00f6teborg nella maratona, ed ha collezionato cinque bronzi agli campionati europei di corsa campestre (1997, 1998, 1999, 2000 e 2006). Ha disputato anche due maratone olimpiche: Atene 2004 (sesto posto) e Pechino 2008 (la Jevti\u0107 si \u00e8 ritirata).\nHa preso parte anche ai giochi del Mediterraneo del 2001, dove ha vinto un argento nei 10.000 m ed un bronzo nei 5.000, e del 2005, raccogliendo due bronzi (mezza maratona e 10.000 m piani).\nHa vinto per due volte la Corrida Internacional de S\u00e3o Silvestre di San Paolo (1998 e 2005), una la Maratona di Amsterdam (2003) ed una la Maratona di Belgrado (2008). Tra le altre maratone pi\u00f9 prestigiose, vanta un terzo posto a quella di New York (2002, suo debutto sulla distanza) ed a quella di Boston (2004)."}
{"id": "2046496", "revid": "287204", "url": "https://it.wikipedia.org/wiki?curid=2046496", "title": "Olivera Jevtic", "text": ""}
{"id": "2046497", "revid": "125356325", "url": "https://it.wikipedia.org/wiki?curid=2046497", "title": "Genoa Cricket and Athletic Club 1898", "text": "Questa voce raccoglie le informazioni riguardanti il Genoa Cricket and Athletic Club nelle competizioni ufficiali della stagione 1898.\nStagione.\nIl 6 gennaio 1898 i genoani giocarono una partita contro una rappresentativa composta da calciatori di due club torinesi, l' ed il , persa dai genovesi uno a zero. Il 6 marzo venne giocata la rivincita, e questa volta la vittoria arrise ai genoani, che batterono la rappresentativa torinese per uno a zero grazie ad un gol di Shaffhauser.\nSi disputarono anche amichevoli vinta contro l', conclusasi con la vittoria sul campo dei grigi, una delle societ\u00e0 fondatrici della Federazione Italiana del Football, e quello che potrebbe considerarsi come il primo derby di Genova contro il , giocato il 27 marzo 1898 con soli sette uomini ma vinto ugualmente per quattro a due. Nell'autunno seguente venne disputata la gara di rivincita, terminata con il punteggio di 4-1 per i genoani.\nIl Genoa inoltre gioc\u00f2 due incontri contro l'equipaggio della nave britannica Clementine, terminati entrambi con l'affermazione dei genovesi, ed uno disputato contro gli ufficiali della HMS Revenge, che si imposero sui genoani.\nLa Federazione Italiana Football, l'8 maggio 1898, tramite il , organizza il primo campionato italiano ufficiale di calcio. Partecipano 3 squadre di Torino e il Genoa: il campo scelto per la disputa fu quello del Velodromo Umberto I. Al mattino, semifinali e nel pomeriggio la finale vinta dal Genoa dopo i tempi supplementari.\nCospicuo incasso per quest'ultimo incontro: 197 lire e 50 centesimi. Oltre alla percentuale pattuita, vanno al Genoa undici medaglie d'oro per gli atleti e una coppa d'argento per la societ\u00e0.\nMaglie.\nLa divisa utilizzata per gli incontri di campionato era una camicia bianca.\nOrganigramma societario.\nArea direttiva\nArea tecnica\nRisultati.\nI risultati degli incontri sono presi dal \"Corriere dello Sport \u2013 La Bicicletta\" di Milano dell'11 maggio 1898, la prima fonte diretta relativa al torneo."}
{"id": "2046499", "revid": "125057792", "url": "https://it.wikipedia.org/wiki?curid=2046499", "title": "Locomotiva FS 245", "text": "Le locomotive del gruppo 245 delle Ferrovie dello Stato sono locomotive di rodiggio \"C\" a scartamento normale, con motore Diesel e trasmissione idrodinamica (ed in parte idrostatica), che dal 1963 prestano servizio da manovra negli impianti ferroviari italiani. Sono state costruite in grande numero ed in varie serie diverse in tempi ed ordinazioni successive.\nStoria.\nIl folto ed eterogeneo gruppo di locomotive da manovra 245 nasce dall'esigenza delle Ferrovie dello Stato italiane di ammodernare il proprio parco di rotabili sostituendo nel contempo le sempre pi\u00f9 antieconomiche locomotive a vapore che oltre ai consumi elevati di carbone richiedevano un equipaggio di due agenti di macchina e tutta una struttura di accudienza e manutenzione nei depositi. All'inizio degli anni sessanta il Servizio Materiale e Trazione di Firenze appront\u00f2 un progetto in collaborazione con l'affermata azienda austriaca produttrice di locomotive Jenbacher Werke; dopo un periodo di prova di un prototipo nel 1963 venne consegnata una piccola serie di 9 unit\u00e0, costruite su licenza dalla Officine Meccaniche della Stanga di Padova; queste vennero immatricolate come \"245.6001-6009\" ed assegnate ai compartimenti ferroviari di Milano e di Venezia. La loro caratteristica principale era un cambio idraulico Voith L24 e l'innovativa trasmissione mediante alberi cardanici e i ponti riduttori sulle sale montate. In seguito la trasmissione Voith L24, costruita su licenza in italia della Breda, venne applicata a tutte le locomotive da manovra fino all'avvento delle D255.\nNello stesso periodo le FS effettuarono un ordinativo, a pi\u00f9 riprese per complessive 58 unit\u00e0, alla Badoni di Lecco anch'essa prestigiosa azienda produttrice di locomotive da manovra che aveva sviluppato una sua offerta di \"245\" ma con trasmissione \"idrostatica\" e biella di accoppiamento dei 3 assi. Queste entrarono in servizio tra il 1964 e il 1968 e vennero immatricolate come 245.0001-0058. Badoni propose alcune di queste locomotive, con l'identificazione \"Tipo X\", anche ad alcune ferrovie private tra cui la SATTI.\nAlla fine del 1963, valutato il positivo riscontro pratico nell'esercizio delle \"245\" del progetto Jenbach, le ferrovie ordinarono un lotto di 155 locomotive che vennero dette di \"tipo unificato\" (cio\u00e8 del tipo con trasmissione idrodinamica \"Voith\" e alberi cardanici) all'industria coinvolgendo nella commessa i \"Cantieri Navali Riuniti\", le \"Reggiane\" e la OM; le consegne iniziate nel 1966 si conclusero nel 1970.\nPer un breve periodo le FS acquisirono tre locomotive Jung R42C di propriet\u00e0 dell'impresa Lagorara di Genova immaticolandole nel gruppo D245.8001-8003. Le locomotive confluirono poi nel parco locomotive dell'Autorit\u00e0 portuale del Porto di Genova perdendo l'immatricolazione FS.\nTra il 1973 e il 1980 una nuova commessa di costruzione di D245 fu assegnata a varie industrie come IMER, Ferrosud, Greco e Badoni. La serie, ultima per il gruppo, venne immatricolata come 245.2101-2237 e fu frutto della progettazione della Breda di Pistoia che decise di equipaggiare la locomotiva con la pi\u00f9 tradizionale trasmissione a bielle seppur modernizzata con l'adozione di cuscinetti a rulli. In seguito furono costruite ulteriori unit\u00e0 di tale serie, cio\u00e8 le 245.2238-2286, consegnate entro il 1987, portando il numero totale della serie 2100 a 186 unit\u00e0 (in sostituzione dell'ulteriore unit\u00e0 245.2287 prevista in ordine, venne fornito il prototipo 255.2101).\nNel 1986 la 245.2014 fu trasformata nel prototipo del nuovo gruppo di locomotive Diesel da manovra 250.2001 che presentava come principale caratteristica l'adozione della nuova trasmissione Voith L3r4 all'epoca ampiamente diffusa sulle locomotive da manovra dei maggiori costruttori europei.\nCaratteristiche.\nSotto la denominazione di \"locomotiva 245\" sono state immatricolati rotabili che di comune avevano soltanto il rodiggio e la meccanica di massima. Si possono suddividere in due grandi categorie:\nLe prestazioni della locomotiva, di tutto rispetto, permettono il traino in manovra di 1000 t su pendenza massima del 3 per mille.\nLa locomotiva \u00e8 dotata di impianto frenante a ceppi ad aria compressa con freno Westinghouse. Anche le sabbiere sono azionate ad aria compressa. Tutte le locomotive con cambio idrodinamico Voith L24 erano dotate di un selettore della gamma di velocit\u00e0 \"alta\" o \"bassa\" ovvero 64\u00a0km/h o 32\u00a0km/h utilizzabili per i servizi di manovra o le tradotte in linea.\n\"D245.0001-0058\"\nLa serie 245.0000 montava la trasmissione brevettata \"Hydro-Titan\" di tipo idrostatica composta da una pompa e motore idraulici interconnessi da tubazioni ad alta pressione. L'inversione di marcia era ottenuta mediante la variazione dell'orientamento dei pistoncini del motore. Questa tipologia di trasmissione poteva agire anche da freno idrostatico. Il motore diesel era un OM.\nA partire dal 1975 le locomotive \"idrostatiche\" sono state modificate a causa della onerosit\u00e0 di manutenzione, unificandole alle altre mediante lo smontaggio del sistema idrostatico e adottando la trasmissione Voith L24 al pari delle altre unit\u00e0 idrodinamiche.\n\"D245.6001\" - 6020\nLa serie 245.6000 presentava trasmissione idraulica Voith, alberi cardanici e ponti riduttori; il motore diesel era a 2 tempi costruito su licenza dalla Jenbach Diesel srl a Bolzano.\n\"D245 \"unificate\"\"\nLe locomotive di serie \"unificate\" condividevano le stesse soluzioni sviluppate da Jenbach per i prototipi, con la differenza dei ponti di trasmissione di costruzione differente. Per la serie 6010-6124 il motore era il medesimo Jenbach JW 600 ciclo due tempi, la serie 1001-1020 montava un motore Mercedes-Benz Mb836 costruito da Fiat su licenza, la serie 2001-2020 montava un motore Breda ID36. Le D245.1001-1020 originariamente nacquero con una trasmissione OM tipo S, anche in questo caso le FS decisero successivamente per l'adozione dell'ormai prescelta Voith L24.\n\"D245.2101\"-2286\nLa serie 245.2100 venne completamente rivista a partire dalla trasmissione del moto seppure il cambio e il motore rimase lo stesso delle D245.2000; le bielle, piuttosto insolite per una locomotiva progettata negli anni '70, vennero installate su cuscinetti creando cos\u00ec una soluzione moderna.\n\"D245.8001-8003\"\nLe locomotive Jung R42C confluite nel gruppo D245.8000 erano fortemente diverse dalle contemporanee D245.6000 o D245.0000; il cambio era il pi\u00f9 grande Voith L37 a tre velocit\u00e0, all'epoca il pi\u00f9 diffuso sul mercato tedesco (equipaggia ad esempio le famose V60 delle DB). Il motore era un MAN W8V turbo da 440 CV.\n\"Unificazione delle motorizzazioni\"\nA partire dagli anni '90 per le D245.6000 venne avviato un programma unificazione delle motorizzazioni che prevedeva la rimozione del vecchio JW 600 a due tempi a favore del BRIF ID36.\nUnit\u00e0 assegnate a Mercitalia Rail.\nDal 2017 le locomotive 245 assegnate a Mercitalia Rail (ex Trenitalia Cargo) sono in totale 105."}
{"id": "2046501", "revid": "110157", "url": "https://it.wikipedia.org/wiki?curid=2046501", "title": "Provincia di Nakhon Si Thammarat", "text": "La provincia di Nakhon Si Thammarat si trova in Thailandia, nella regione della Thailandia del Sud. Si estende per 9.942,5\u00a0km\u00b2, ha 1.519.811 abitanti ed il capoluogo \u00e8 il distretto di Mueang Nakhon Si Thammarat. La citt\u00e0 principale \u00e8 Nakhon Si Thammarat.\nSuddivisioni amministrative.\nLa provincia di Nakhon Si Thammarat \u00e8 suddivisa in 23 distretti (\"amphoe\"). I distretti sono a loro volta suddivisi in 165 sottodistretti (\"tambon\") e 1428 villaggi (\"muban\"). I distretti sono:&lt;br&gt;"}
{"id": "2046502", "revid": "767487", "url": "https://it.wikipedia.org/wiki?curid=2046502", "title": "The Paris Review", "text": "The Paris Review \u00e8 una rivista letteraria statunitense con sede a New York. Fu fondata nel 1953 a Parigi e, sin da allora, pubblica poesie e racconti di autori famosi e di esordienti. La celebre serie \"Writers at Work\" include interviste a Ezra Pound, Ernest Hemingway, Truman Capote, Joan Didion, T. S. Eliot, Ralph Ellison, William Faulkner, Irwin Shaw, Elizabeth Bishop e Vladimir Nabokov tra gli altri.\nAlcuni dei migliori articoli pubblicati sulla rivista sono stati antologizzati in una serie di libri.\nStoria.\nNel primo numero del periodico, William Styron, in un suo editoriale, scrisse:\nI fondatori della Paris Review furono William P\u00e8ne du Bois, Thomas H. Guinzburg, Harold L. Humes, Peter Matthiessen, George Plimpton (che ne fu direttore responsabile sino alla sua morte, nel 2003) e John P.C. Train. Il primo editore fu, invece, il principe Sadruddin Aga Khan, mentre l'attuale proprietario della rivista \u00e8 Drue Heinz.\nDu Bois, il primo art director, cre\u00f2 il logo del periodico, l'\u00abaquila della Paris Review\u00bb. Il simbolo ha un significato sia per gli americani sia per i francesi: l'aquila \u00e8 di razza americana; tiene una penna ed indossa un cappello frigio, icona della Rivoluzione francese.\nLa prima sede della rivista era una piccola camera di propriet\u00e0 della casa editrice \"Les Editions de la Table Ronde\" (Le Edizioni della Tavola rotonda).\nL'appartamento di George Plimpton sulla 72nd Street divenne la sede della rivista quando nel 1973 si trasfer\u00ed da Parigi a New York.\nLa \"Review\" ha pubblicato scrittori che poi sarebbero diventati celebri e conosciuti dal grande pubblico. Tra questi si possono ricordare Philip Roth, T. Coraghessan Boyle, Mona Simpson, Edward P. Jones e Rick Moody. Alcuni brani del romanzo \"Molloy\" di Samuel Beckett, una delle sue prime pubblicazioni in inglese, vennero pubblicati sul quinto numero della rivista. La rivista fu inoltre tra le prime a riconoscere il talento di Kerouac con la pubblicazione nel 1955 del racconto \"The Mexican Girl\". Altre perle della letteratura contemporanea fecero la loro prima comparsa sulle pagine della \"Review\": \"Ultimo viene il corvo\" di Italo Calvino, \"Goodbye Colubus\" di Philip Roth, \"Alice\" di Donald Barthelme, \"The basketball diaries\" di Jim Carroll, \"Far Tortuga\" di Matthiessen, \"The virgin suicides\" di Jeffrey Eugenides e \"The corrections\" di Jonathan Franzen."}
{"id": "2046505", "revid": "1573940", "url": "https://it.wikipedia.org/wiki?curid=2046505", "title": "Nyctalus noctula", "text": "La nottola comune (Nyctalus noctula ) \u00e8 un pipistrello della famiglia dei Vespertilionidi diffuso nell'Ecozona paleartica.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 60 e 89\u00a0mm, la lunghezza dell'avambraccio tra 47 e 60\u00a0mm, la lunghezza della coda tra 40 e 66\u00a0mm, la lunghezza del piede tra 12 e 14\u00a0mm, la lunghezza delle orecchie tra 16 e 21\u00a0mm e un peso fino a 44\u00a0g.\nAspetto.\nLa pelliccia \u00e8 corta e lucida. Le parti dorsali sono bruno-rossastre, mentre le parti ventrali sono pi\u00f9 chiare. Il muso \u00e8 largo, piatto e con due grosse masse ghiandolari sui lati. Le orecchie sono corte, larghe, triangolari e con l'estremit\u00e0 arrotondata. Il trago \u00e8 corto, curvato in avanti, con l'estremit\u00e0 allargata e una piccola proiezione appuntita alla base del margine posteriore. Le membrane alari sono marroni scure e attaccate posteriormente sulle caviglie. I piedi sono tozzi, con le dita corte. Il pollice \u00e8 corto con una piccola callosit\u00e0 alla base. La punta della coda si estende leggermente oltre l'ampio uropatagio, il quale \u00e8 ricoperto di peli alla base. Il calcar \u00e8 lungo e con un lobo terminale rotondo e ben sviluppato. Il cariotipo \u00e8 2n=42 FNa=54.\nEcolocazione.\nEmette ultrasuoni a basso ciclo di lavoro sotto forma di impulsi di durata intermedia a frequenza modulata iniziale di 52\u00a0kHz e finale di 18\u00a0kHz.\nBiologia.\nComportamento.\nIn estate si rifugia nelle cavit\u00e0 degli alberi, pi\u00f9 frequentemente in querce, pioppi e pini e talvolta in edifici. In inverno entra in ibernazione dalla fine di settembre o met\u00e0 novembre fino a marzo o ai primi di aprile nelle fessure rocciose, nelle grotte, per lo pi\u00f9 nella parte pi\u00f9 meridionale del suo areale e occasionalmente in strutture artificiali dove forma colonie fino a 10.000 individui. Forma vivai di 20-50 femmine principalmente nell'Europa orientale. In primavera e in estate prima della stagione degli amori i maschi occupano e difendono un determinato territorio dove successivamente li raggiungeranno da 4 a 9 femmine. Condivide i ricoveri insieme al pipistrello di Nathusius, il pipistrello nano e il serotino bicolore. L'attivit\u00e0 predatoria inizia poco dopo il tramonto, talvolta anche di giorno, si svolge a circa 10-40 metri dal suolo ed \u00e8 costituita da un unico volo dalla durata di circa un'ora, raddoppiato in estate da un altro effettuato poco prima dell'alba. Il volo \u00e8 veloce, rettilineo e intervallato da planate, brusche variazioni di direzione e dall'alternarsi d'intensit\u00e0 di battiti alari. Effettua migrazioni stagionali dall'Europa centrale a quella sud-occidentale fino a 1.546\u00a0km.\nAlimentazione.\nSi nutre di insetti, in particolare falene, coleotteri e chironomidi, catturati in volo sopra specchi d'acqua, ai margini dei boschi, radure, nelle discariche e pi\u00f9 raramente negli abitati.\nRiproduzione.\nDanno alla luce uno o due piccoli alla volta tra giugno e luglio. Talvolta si verificano anche parti trigemini, particolarmente nell'Europa centrale. Gli accoppiamenti avvengono da agosto a ottobre o novembre, talvolta anche durante l'ibernazione. Le femmine raggiungono la maturit\u00e0 sessuale al primo anno di vita. I nascituri sostituiscono la dentatura da latte ed iniziano a volare dopo 4 settimane dalla nascita.\nDistribuzione e habitat.\nQuesta specie \u00e8 diffusa in Europa dalla Penisola Iberica fino al Caucaso, nell'Asia centrale dall'Iran settentrionale fino alla Cina occidentale, nella parte settentrionale del Subcontinente indiano e in Indocina. Popolazioni isolate sono presenti in Libano, Israele e nell'Oman. In Italia \u00e8 presente su tutto il territorio eccetto le isole.\nVive nei boschi umidi di latifoglie o misti ed in ambienti urbani fino a 1.900 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale e l'abbondanza, sebbene sia stato osservato un declino nella popolazione in alcune zone ma entro limiti sostenibili, classifica \"N.noctula\" come specie a rischio minimo (LC)."}
{"id": "2046514", "revid": "92723", "url": "https://it.wikipedia.org/wiki?curid=2046514", "title": "Joseph Gabriel Rheinberger", "text": "Biografia.\nGi\u00e0 a sette anni Rheinberger era organista della chiesa parrocchiale di Vaduz e la sua prima composizione fu eseguita l'anno successivo. Nel 1851 entr\u00f2 al Conservatorio di Monaco di Baviera, dove pi\u00f9 tardi divenne professore di pianoforte e successivamente professore di composizione. Quando il Conservatorio fu sciolto, fu nominato ripetitore al Teatro di Corte, incarico da cui si dimise nel 1867.\nRheinberger spos\u00f2 la sua ex allieva Franziska von Hoffnaass nel 1867. Andrew de Ternant, in \"The Musical Times\", suggerisce che la moglie abbia avuto una significativa influenza sulla concezione artistica di Rheinberger. Rheinberger era influenzato anche dalla pittura e dalla letteratura (specialmente inglese e tedesca).\nNel 1877 fu promosso al rango di direttore d'orchestra della Corte reale di Baviera, una posizione che gli assegnava la responsabilit\u00e0 della musica nella cappella reale. Successivamente gli fu riconosciuta la laurea \"honoris causa\" in filosofia dall'Universit\u00e0 Ludwig Maximilian di Monaco.\nRheinberger fu un compositore prolifico. Le sue opere religiose comprendono dodici Messe (uno per doppio coro, tre per quattro voci \"a cappella\", tre per voci femminili e organo, due per voci maschili e una per orchestra), un requiem, e uno Stabat Mater. Le altre opere annoverano parecchie opere, sinfonie, musica da camera e musica corale. Oggi \u00e8 ricordato quasi esclusivamente per le sue composizioni per organo, elaborate e impegnative, che comprendono 2 concerti, 20 sonate, 22 trii, 12 meditazioni, 24 fughette e 36 pezzi solisti. Le sue sonate furono un tempo salutate come\nQuando fu fondato a Monaco l'attuale Conservatorio, Rheinberger fu nominato professore di organo e di composizione, una posizione che ricopr\u00ec fino alla morte. Gli fu anche attribuito il titolo di \"Regio Professore\"."}
{"id": "2046526", "revid": "583609", "url": "https://it.wikipedia.org/wiki?curid=2046526", "title": "Nicholas Hytner", "text": "Biografia.\nPrimo di quattro figli, \u00e8 figlio del giudice Benet Hytner e della produttrice Joyce Myers e ha studiato Inglese al Trinity Hall dell'Universit\u00e0 di Cambridge. Ha debuttato a teatro come regista di opere liriche alla Kent Opera, al Wexford Festival Opera e allEnglish National Opera, prima di darsi al teatro di prosa alla Leeds Playhouse e diventare direttore artistico del Royal Exchange Theatre di Manchester dal 1985 al 1989. Il successo arrivo a 34 anni quando Cameron Mackintosh lo ingaggi\u00f2 per dirigere il musical \"Miss Saigon\", che si rivel\u00f2 un grande successo internazionale: rimase in scena nel West End londinese per 4274 repliche e oltre dieci anni, mentre a Broadway rimase in cartellone per oltre nove anni e 4092 spettacoli. Nel 1990 venne nominato co-direttore artistico del Royal National Theatre da Richard Eyre e inizi\u00f2 a collaborare con il drammaturgo Alan Bennett quando diresse la sua pi\u00e8ce \"The Madness of George III.\" Bennett volle che Hynter dirigesse anche l'adattamento cinematografico della commedia e nel 1994 Hynter debutt\u00f2 nel mondo del cinema con \"La pazzia di Re Giorgio.\" Nei successivi sei anni diresse atri tre film: \"La seduzione del male\" (1997), \"L'oggetto del mio desiderio\" (1998) e \"Il ritmo del successo\" (2000). Dopo lo scadere del contratto di Trevor Nunn, Hynter divenne direttore del National Theatre, una posizione che continu\u00f2 a ricoprire fino al 2015: in questi anni ha diretto grandi successi, tra cui un acclamato revival di \"Carousel\" (in scena a Londra nel 1993 e a Broadway nel 1994, che gli valse il Tony Award alla miglior regia di un musical), \"The History Boys\" (in scena a Londra nel 2004 e a Broadway nel 2006) e \"Fedra\" con Helen Mirren e Dominic Cooper (2009). Come direttore artistico del National Theatre ha promosso una ricostruzione e valorizzazione del South Bank, ha reso il NT accessibile al grande pubblico riducendo il costo dei biglietti e facendo filmare alcune produzioni per essere trasmesse dal vivo nei cinema di tutto il mondo. Nel 2017 termina il suo progetto della costruzione del Bridge Theatre, di cui \u00e8 regista e direttore artistico.\n\u00c8 dichiaratamente gay."}
{"id": "2046530", "revid": "36426", "url": "https://it.wikipedia.org/wiki?curid=2046530", "title": "Palazzo Vescovile (Sovana)", "text": "Il Palazzo Vescovile, noto anche come Palazzo dell'Episcopio o come Canonica della Cattedrale, \u00e8 uno storico edificio situato nel centro di Sovana, frazione del comune di Sorano. La sua ubicazione \u00e8 all'estremit\u00e0 occidentale del borgo, in Piazza del Duomo, addossato alla Cattedrale di Sovana.\nStoria.\nUn edificio che ospitava la residenza dei vescovi di Sovana era gi\u00e0 presente nel VII secolo, seppur con caratteristiche architettoniche e stilistiche completamente diverse rispetto a quello attuale.\nNel tardo Trecento, infatti, furono effettuati profondi lavori di ristrutturazione che hanno modificato l'originario aspetto del palazzo. Questi lavori furono ultimati nel 1380, anno in cui venne realizzato il nuovo portale di accesso sul fianco laterale sinistro dell'attigua Cattedrale dei Santi Pietro e Paolo. Il palazzo venne ad assumere da allora l'aspetto planimetrico rettangolare, con la facciata principale addossata senza soluzioni di continuit\u00e0 alla parete esterna del fianco laterale del Duomo, mentre la facciata principale della medesima cattedrale venne a ritrovarsi praticamente incorporata all'ala sinistra del Palazzo Vescovile.\nUna serie di lavori di restauro furono effettuati tra il 1439 e il 1446 per risanare alcune parti del complesso che versavano in precarie condizioni, senza tuttavia alterare l'aspetto estetico conferito dalla ricostruzione tardomedievale.\nIl palazzo fu la principale residenza vescovile della diocesi locale fino al 1777, anno in cui i vescovi trasferirono la loro residenza all'interno del Palazzo Orsini di Pitigliano, tuttora ospitata all'interno del monumentale palazzo pitiglianese. Da allora il Palazzo Vescovile di Sovana divenne la canonica dei parroci della cattedrale.\nDescrizione.\nIl Palazzo Vescovile si presenta a pianta rettangolare, disposto su due livelli, con strutture murarie esterne completamente rivestite in conci di pietra e di tufo.\nLa facciata principale, posta sul lato lungo settentrionale che si affaccia sulla piazza, presenta un portale d'ingresso architravato che si apre nella parte sinistra, sopra il quale un arco racchiude una piccola lunetta. Al pian terreno, a sinistra del portale d'ingresso, si apre una monofora ad arco tondo, mentre nella parte destra della facciata vi \u00e8 un portale d'ingresso secondario, anch'esso di forma rettangolare. Al piano rialzato si aprono tre finestre di forma rettangolare, di cui due affiancate nella parte sinistra ed una pi\u00f9 isolata nella parte destra. Sulla facciata sono presenti anche due stemmi raffiguranti i simboli ecclesiastici (uno collocato sopra l'arco del portale d'ingresso principale e l'altro compreso tra le due finestre di sinistra al livello superiore).\nL'interno si sviluppa in modo articolato, con una pregevole scala che dall'ala sinistra dell'edificio conduce al piano rialzato; nei pressi della rampa vi \u00e8 la parete che delimita il fianco sinistro del palazzo e la facciata anteriore della Cattedrale di Sovana, a cui si accede direttamente dall'interno dell'antica residenza dei vescovi."}
{"id": "2046533", "revid": "92723", "url": "https://it.wikipedia.org/wiki?curid=2046533", "title": "Josef Gabriel Rheinberger", "text": ""}
{"id": "2046534", "revid": "92723", "url": "https://it.wikipedia.org/wiki?curid=2046534", "title": "Joseph Rheinberger", "text": ""}
{"id": "2046535", "revid": "92723", "url": "https://it.wikipedia.org/wiki?curid=2046535", "title": "Josef Rheinberger", "text": ""}
{"id": "2046542", "revid": "53618564", "url": "https://it.wikipedia.org/wiki?curid=2046542", "title": "Motori Ecoflex", "text": "I motori EcoFlex sono una famiglia di motori nata nel 2008 per mano del gruppo automobilistico statunitense General Motors con l'intento di riunire differenti motori utilizzati da alcuni marchi del colosso americano ed accomunati dal fatto di possedere notevoli qualit\u00e0 di risparmio energetico e di ecocompatibilit\u00e0.\nSignificato ed origini.\nIn pratica i \"motori EcoFlex\" sono un'evoluzione della gi\u00e0 parsimoniosa famiglia di motori Ecotec, rispetto alla quale differiscono per pochi accorgimenti volti ad ottimizzarne ulteriormente i consumi e quindi a ridurre le emissioni nocive. Tra questi accorgimenti va ricordata la riduzione degli attriti degli organi in movimento radente tra loro: tale accorgimento permette uno spreco inferiore di energia termica, che rimane quindi a disposizione del propulsore stesso, che pu\u00f2 quindi contare su una leggera diminuzione dello sforzo. Si ha in parole povere un migliore rendimento termico.&lt;br&gt;\nI primi motori appartenenti alla famiglia \"EcoFlex\" sono il 1.3 CDTI di origine Fiat, che mantiene inalterate le sue doti prestazionali (vedi Motore Multijet), ma che richiede fino a quasi mezzo litro di carburante in meno ogni 100 km, ed il 1.7 Z17DTJ appartenente alla famiglia \"Circle L\" della giapponese Isuzu.&lt;br&gt;\nIn seguito \u00e8 avvenuta l'inclusione in tale famiglia del nuovo 2 litri CDTI da 160 CV, anch'esso originario della famiglia Multijet.&lt;br&gt;\nTra la fine del 2009 e l'inizio del 2010, alla famiglia Ecoflex viene aggiunto un motore a benzina, vale dire il nuovo 1.4 Family 0 da 1398 cc."}
{"id": "2046548", "revid": "117458130", "url": "https://it.wikipedia.org/wiki?curid=2046548", "title": "Post meridiem", "text": "Post meridiem \u00e8 un'espressione latina, comunemente abbreviata in P.M., p.m., o pm, che indica le ore da mezzogiorno alle undici di sera. Post Meridiem significa - letteralmente - \"dopo il mezzogiorno\", indicando quindi l'orario che va dalle 12:00:00 alle 23:59:59. La parola opposta indica le restanti ore della giornata ed \u00e8 Ante meridiem. \nTale espressione viene utilizzata negli stati anglosassoni per indicare l'ora.\nLe ore della sezione pomeridiana sono:\nCon la precisazione che le 12:00 PM sono le dodici di mezzogiorno mentre le 12:00 AM sono le dodici di mezzanotte."}
{"id": "2046555", "revid": "686936", "url": "https://it.wikipedia.org/wiki?curid=2046555", "title": "Philip Rivers", "text": "Fu scelto come quarto assoluto nel Draft NFL 2004 dai New York Giants, che lo cedettero ai San Diego Chargers in cambio della prima scelta assoluta, il quarterback Eli Manning. Rivers fu selezionato al Pro Bowl otto volte e nel fu nominato NFL Comeback Player of the Year. Al college ha giocato a football alla North Carolina State University.\nCarriera universitaria.\nDopo aver giocato alle scuole superiori con Athens High School, Philip all'universit\u00e0 gioc\u00f2 con i North Carolina State Wolfpack, squadra rappresentativa dell'Universit\u00e0 statale della Carolina del Nord, stabilendo il record dell'Atlantic Coast Conference in passaggi effettuati e il record NCAA in passaggi completati consecutivi con 51.\nRiconoscimenti vinti:\nCarriera professionistica.\nDraft 2004.\nRivers era inizialmente ritenuto una delle potenziali prime scelte del Draft del 2004, grazie all'estrema accuratezza nei passaggi messa in mostra al college. A causa dei suoi movimenti poco ortodossi nei lanci e di una massa muscolare non ritenuta all'epoca sufficiente, slitt\u00f2 nelle previsioni degli analisti all'undicesima scelta, detenuta dai Pittsburgh Steelers.\nI Chargers optarono per scegliere con la prima scelta assoluta Eli Manning che per\u00f2 fece sapere di non essere intenzionato a giocare con la franchigia, costringendo la squadra quello stesso giorno ad imbastire uno scambio con i New York Giants. Questi con la quarta scelta assoluta selezionarono Rivers, scambiandolo poi con i Chargers per Manning. Tale scelta fu indirizzata dall'allora general manager dei Chargers Marty Schottenheimer, impressionato dalla prestazione di Rivers al Senior Bowl del gennaio precedente.\nLa classe dei quarterback del 2004.\nRivers fu uno dei quattro quarterback selezionati al primo giro del draft 2004 in compagnia di Manning, Ben Roethlisberger e J.P. Losman. Manning, Roethlisberger e Rivers furono tutti selezionati per il Pro Bowl una volta diventati titolari, nessuno produsse stagioni con un record negativo fino al 2012, quando Rivers la speriment\u00f2 coi Chargers (Manning e Roethlisberger invece ebbero al massimo una stagione da 8-8) e Big Ben e Manning vinsero due Super Bowl a testa. Essi vennero accostati alla classe dei quarterback del 1983, che incluse i quarterback Hall of Famer Dan Marino, John Elway e Jim Kelly.\nSan Diego Chargers.\nStagione 2004.\nNel mese di agosto Philip ha firmato un contratto con i San Diego Chargers dalla durata di sei anni da 40,5 milioni di dollari con un bonus alla firma di 14,5 milioni.\nNonostante il sostanzioso contratto firmato da Philip gi\u00e0 dalla pre-stagione 2004, egli non riusc\u00ec a trovare posto come quarterback titolare, posto detenuto da Drew Brees, che quell'anno ottenne la sua prima convocazione per il Pro Bowl, vincendo a fine anno il premio come NFL Comeback Player of the Year Award.\nIl minutaggio di Philip in campo fu di conseguenza molto limitato, vedendo preferito anche il veterano Doug Flutie come seconda scelta dietro Brees.\nCon la conquista anticipata dei playoff e del titolo della AFC West, Philip si guadagn\u00f2 la possibilit\u00e0 di giocare le ultime due partite. Nella prima disput\u00f2 pochi minuti contro i Kansas City Chiefs mentre nella seconda rimase in campo per due quarti di gara.\nStagione 2005.\nAll'inizio della stagione 2005, con la partenza di Floutie verso i New England Patriots, Rivers fu promosso come secondo quarterback nelle gerarchie della squadra, dietro a Drew Brees.\nDurante una partita contro i Denver Broncos, Brees si infortun\u00f2 una spalla a causa di un placcaggio del difensore John Lynch. Rivers entr\u00f2 in campo a met\u00e0 partita chiudendo con 12 passaggi completati su 22 tentativi per un totale di 115 yard, con un intercetto e due fumble. La partita termin\u00f2 con la vittoria dei Broncos per 20-7 ma dalla sua entrata in campo, gli avversari segnarono solo quattro punti.\nStagione 2006.\nDopo l'infortunio di Drew Brees nella partita contro i Broncos, i Chargers scelsero di non rinnovargli il contratto per la stagione 2006, puntando su Rivers come titolare, mentre Brees si accas\u00f2 ai New Orleans Saints dove ebbe una carriera di successo, guidandoli al loro primo titolo nel 2009.\nL'11 settembre Rivers part\u00ec per la prima volta in carriera come titolare contro gli Oakland Raiders, chiudendo con 8 passaggi completati su 11 tentativi e un touchdown nella vittoria per 27-0, risultando il miglior quarterback della lega in quel turno con un passer rating di 133,9. Al termine della stagione fu convocato per il suo primo Pro Bowl. I Chargers chiusero con un record di 14-2 ma persero al primo turno di playoff contro i Patriots. Al termine della stagione, a soli 25 anni, fu votato dalla rivista \"Sports Illustrated\" come secondo miglior quarterback della lega in quell'annta.\nStagione 2007.\nNella stagione 2007, dopo un inizio con una sola vittoria nelle prime quattro partite, i Chargers cambiarono capo-allenatore assumendo Norv Turner.\nRivers chiuse la stagione regolare completando 277 passaggi su 460 tentativi per un totale di 3.152 yard e 21 touchdown, disputando come titolare tutte le 16 partite. I Chargers terminarono con un record di 11-5 vincendo nuovamente il titolo della AFC West division.\nNei playoff la squadra, dopo aver eliminato i Tennessee Titans e gli Indianapolis Colts, perse la finale della AFC ancora contro i Patriots per 21-12. In quella sfida, Rivers scese in campo malgrado una lesione al legamento crociato anteriore, infortunio per il quale avrebbe subito in seguito un'operazioe chirurgica.\nStagione 2008.\nNella stagione 2008, Rivers guid\u00f2 la NFL in passaggi da touchdown, passer rating (105,5) e yard medie guadagnate per passaggio.\nNel divisional round dei playoff contro i Pittsburgh Steelers, Rivers gioc\u00f2 una gara di alto profilo passando 300 yard e 3 touchdown, non riuscendo tuttavia ad evitare la sconfitta dei Chargers per 35-24.\nStagione 2009.\nIl 24 agosto 2009, Rivers firm\u00f2 un rinnovo contrattuale da 92 milioni di dollari in sei anni, di cui 38 milioni di dollari garantiti.\nIl 29 dicembre fu convocato per il secondo Pro Bowl in carriera, chiudendo la stagione con un passer rating di 104,4 (al terzo posto nella lega) con 4.254 yard guadagnate su passaggio, 28 touchdown e 9 intercetti. I Chargers si piazzarono al secondo posto nella AFC con un record di 13-3, qualificandosi per il sesto anno consecutivo ai playoff.\nContro i New York Jets, nel divisional round dei playoff, Rivers chiuse con 27 passaggi completati su 40 tentativi, per un totale di 298 yard con un touchdown e due intercetti subiti, nella sconfitta per 17-14 della sua squadra.\nStagione 2010.\nNella stagione 2010, Rivers guid\u00f2 la NFL con 4.710 yard passate (record della carriera), guadagnando la terza convocazione in carriera per il Pro Bowl. Nonostante i suoi numeri, i Chargers non riuscirono a qualificarsi per i play-off, chiudendo tuttavia la stagione con un record vincente di 9-7.\nNella terza settimana, contro i Seattle Seahawks, Rivers pass\u00f2 455 yard con 2 touchdown nella sconfitta per 20-27. In quella partita, Philip stabil\u00ec il record di franchigia per yard passate in una singola gara, superando il precedente primato di Dan Fouts di 444 stabilito nel 1982. A fine stagione, Rivers fu premiato come miglior quarterback della lega dall'associazione \"NFL Alumni\".\nStagione 2011.\nNella stagione 2011, Rivers pass\u00f2 per 4.624 yard e 27 touchdown che non furono per\u00f2 sufficienti per far qualificare i Chargers ai playoff, dopo che questi chiusero con un record di otto vittorie e otto sconfitte.\nStagione 2012.\nIl 10 settembre, i Chargers iniziarono la stagione con il piede giusto, battendo in trasferta gli Oakland Raiders per 22-14. Rivers complet\u00f2 24 passaggi su 33 tentativi per 231 yard e un passaggio da touchdown. San Diego vinse anche la seconda gara della stagione superando i Tennessee Titans per 38-10 con Rivers che continu\u00f2 a giocare bene passando 284 yard, 3 touchdown e un intercetto. Nel turno successivo, San Diego perse la prima gara della stagione contro gli Atlanta Falcons: Rivers pass\u00f2 173 yard senza touchdown e subendo due intercetti.\nNella settimana 4 i Chargers si portarono su un record di 3-1 con la vittoria sui Kansas City Chiefs: Rivers complet\u00f2 18 passaggi su 23 per 202 yard, due touchdown e un intercetto. Nella settimana 5 San Diego perse la seconda gara della stagione contro i Saints con il quarterback che pass\u00f2 354 yard con 2 touchdown e un intercetto.\nNella settimana 6, i Chargers sprecarono un vantaggio di 24-0 sui Denver Broncos alla fine del primo tempo nel Monday Night Football, perdendo 35-24: Rivers gioc\u00f2 una pessima seconda met\u00e0 di gara subendo 4 intercetti, tre dei quali solo nel terzo periodo.\nI Chargers persero la terza gara consecutiva nella settimana 8 con il quarterback che pass\u00f2 154 yard senza touchdown e intercetti. Nella settimana 10, San Diego perse contro i Buccaneers col quarterback che lanci\u00f2 tre touchdown ma anche due intercetti, di cui uno nel quarto periodo che pose fine alle speranze di rimonta della sua squadra. Stessa sorte tocc\u00f2 alla squadra nel gara della settimana seguente persa coi Broncos, con altri 2 touchdown e 2 intercetti del quarterback.\nNella settimana 12 San Diego si fece rimontare un vantaggio di 10 punti dai Baltimore Ravens perdendo ai supplementari. Rivers pass\u00f2 228 yard con un touchdown.\nRivers interruppe una striscia di 4 sconfitte consecutive guidando i Chargers alla vittoria nella settimana 14 sugli Steelers con 200 yard passate e 3 touchdown.\nCon la sconfitta contro i Panthers nella settimana 15, per Rivers giunse l'ufficialit\u00e0 della prima stagione con un record negativo dal suo arrivo nella franchigia della California. L'intercetto subito nella gara fu il 21\u00ba in stagione e il 46\u00ba nelle ultime due annate. Nell'ultima gara dell'anno, Rivers e San Diego superarono gli Oakland Raiders con 155 yard passate e 2 touchdown, terminando con un record di 7-9.\nStagione 2013.\nNella settimana 1 i Chargers sprecarono un vantaggio di 21 punti a met\u00e0 del terzo quarto, venendo sconfitti dagli Houston Texans. Rivers lanci\u00f2 quattro touchdown nella prima parte della gara ma sub\u00ec anche l'intercetto che Brian Cushing ritorn\u00f2 in touchdown, pareggiando momentaneamente la partita. Si rifece nella gara successiva disputando una prestazione dominante nella vittoria contro gli Eagles, conclusa con 419 yard e 3 touchdown, tutti per Eddie Royal, venendo premiato come miglior giocatore offensivo della AFC della settimana. Dopo una sconfitta coi Titans, il quarterback disput\u00f2 un'altra ottima prova battendo nettamente i Dallas Cowboys nella settimana 4 con 401 yard passate e 3 touchdown (un intercetto subito), venendo premiato come giocatore offensivo della AFC della settimana.\nDopo una sconfitta a sorpresa contro i Raiders nella settimana 5, San Diego torn\u00f2 alla vittoria battendo i Colts nel Monday Night con Rivers che pass\u00f2 237 yard e un touchdown. La seconda vittoria consecutiva giunse la settimana successiva contro i derelitti Jaguars in cui Rivers gioc\u00f2 una gara quasi perfetta completando i suoi primi 14 passaggi e terminando con 22/26 per 285 yard e un touchdown nella netta vittoria. Dopo questa gara segu\u00ec una striscia negativa di tre sconfitte consecutive, interrotta nella settimana 12 battendo i Chiefs, in quel momento in possesso del miglior record della AFC, grazie al passaggio da touchdown vincente di Rivers a 24 secondi dal termine. In una partita dalle mille emozioni, la sua prestazione termin\u00f2 con 392 yard passate e tre touchdown. Per questa prova fu premiato per la quarta volta in carriera come miglior quarterback della settimana.\nDopo una sconfitta contro i Bengals, i Chargers e Rivers tornarono a vincere nella settimana 14 contro i Giants in cui pass\u00f2 249 yard e tre touchdown, due dei quali per il rookie Keenan Allen. Il gioved\u00ec successivo, in una delle pi\u00f9 grosse sorprese dell'anno, San Diego super\u00f2 i Denver Broncos, la squadra col miglior record della AFC, infliggendo loro la prima sconfitta in casa stagionale. Rivers termin\u00f2 con 166 yard passate e altri due touchdown per Allen. Con una vittoria sui Raiders nella settimana 16, San Diego sal\u00ec a un record di 8-7, potendo ancora sperare in un posto come wild card nei playoff. Il 27 dicembre fu premiato con la quinta convocazione al Pro Bowl in carriera. Il 29 dicembre grazie alla vittoria nei tempi supplementari contro i Kansas City Chiefs, privi di molti titolari, Rivers riport\u00f2 i Chargers ai playoff lanciando 3 touchdown per un totale di oltre 229 yard. La sua stagione regolare si concluse al quinto posto nella lega per yard passate (4.478) e al quarto per passaggi da touchdown (32), con 11 intercetti subiti e un ottimo passer rating di 105,5.\nNel primo turno di playoff i Chargers affrontarono in trasferta i Cincinnati Bengals, i quali erano stati l'unica squadra a concludere la stagione regolare imbattuta in casa. San Diego, dopo aver terminato in svantaggio il primo tempo, sovvert\u00ec i pronostici grazie a un parziale di 20-0 nel secondo tempo, andando a vincere per 27-10. Rivers concluse la gara con 12 passaggi completati su 16 per 128 yard e un touchdown. La stagione di San Diego si concluse la domenica successiva con la sconfitta in casa dei Broncos, numero 1 del tabellone della AFC, in cui il quarterback pass\u00f2 217 yard e 2 touchdown. Il 1\u00ba febbraio, Rivers fu premiato con l'NFL Comeback Player of the Year Award e fu votato al 34\u00ba posto nella NFL Top 100 dai suoi colleghi.\nStagione 2014.\nI Chargers aprirono la stagione 2014 con una sconfitta in rimonta in casa dei Cardinals in cui Rivers pass\u00f2 238 yard, un touchdown e sub\u00ec un intercetto. Si rifecero la settimana successiva giocando una partita quasi perfetta, battendo i Seattle Seahawks campioni in carica, con Rivers che pass\u00f2 284 yard e 3 touchdown, tutti per Antonio Gates, venendo premiato per la quinta volta in carriera come quarterback della settimana. La domenica seguente, i Chargers in trasferta inflissero la prima sconfitta stagionale ai Bills con 256 yard passate e 2 touchdown del quarterback. La terza vittoria consecutiva giunse contro i Jacksonville Jaguars in cui pass\u00f2 377 yard e 3 touchdown, vincendo per la seconda volta in stagione il titolo di quarterback della settimana. Quattro giorni dopo fu premiato come miglior giocatore offensivo della AFC del mese di settembre, in cui pass\u00f2 1.115 yard, nove touchdown e un solo intercetto, con un passer rating di 114,5, il migliore della lega.\nLa quarta vittoria consecutiva per San Diego giunse nella settimana 5 per 31-0 sui Jets, dove Philip pass\u00f2 288 yard, 3 touchdown e il secondo intercetto stagionale. Nella vittoria pi\u00f9 difficoltosa del previsto contro i Raiders, Rivers termin\u00f2 con un passer rating sopra il 120 per la quinta gara consecutiva, stabilendo un nuovo record NFL. Super\u00f2 il vecchio primato di quattro stabilito da Johnny Unitas nel 1965 e Kurt Warner nel 2009. Per i Chargers segu\u00ec per\u00f2 un periodo negativo in cui persero tre gare consecutive, incluso un pesante 37-0 nella settimana 9 in casa dei Dolphins in cui il quarterback sub\u00ec tre intercetti.\nDopo la settimana di pausa, la vittoria torn\u00f2 nella settimana 11 coi Raiders, cui fece seguito una sui Rams in cui Rivers si riprese da un intercetto subito ritornato per 99 yard in touchdown a inizio gara, passando il touchdown da 29 yard del definitivo sorpasso a Keenan Allen nel quarto periodo. Sette giorni dopo, San Diego si trov\u00f2 in svantaggio per 30-20 in casa dei Ravens a 6 minuti dal termine. La squadra riusc\u00ec per\u00f2 a rimontare, culminando nel passaggio da touchdown di Rivers per Eddie Royal a 28 secondi dal termine, per il definitivo 34-33. La sua gara si concluse con 383 yard passate e tre touchdown.\nDopo due sconfitte con New England e Denver, nel penultimo turno San Diego tenne vive le sue flebili speranze di playoff rimontando 21 punti nel secondo tempo e andando a vincere con un field goal ai supplementari contro i 49ers. Rivers pass\u00f2 il touchdown del pareggio, il quarto della sua giornata, a 29 secondi dal termine, concludendo con 356 yard passate e tre intercetti subiti, venendo premiato come giocatore offensivo della AFC della settimana e come quarterback della settimana. Nell'ultima partita, a San Diego sarebbe stata sufficiente una vittoria contro Kansas City per ottenere l'ultimo posto disponibile per i playoff, invece fu sconfitta per 19-7 in una sfida in cui il quarterback pass\u00f2 291 yard e sub\u00ec due intercetti. La sua stagione si chiuse con 4.286 yard passate, 31 touchdown e 18 intercetti subiti, quest'ultimo il peggior risultato della lega assieme a Jay Cutler.\nStagione 2015.\nIl 15 agosto 2015, Rivers firm\u00f2 coi Chargers un rinnovo contrattuale quadriennale del valore di 83,25 milioni di dollari, inclusi 65 milioni garantiti. Nella prima gara dell'anno, i Chargers si trovarono in svantaggio 21-3 contro i Lions ma andarono a segnare 30 punti consecutivi, vincendo per 33-28. Rivers complet\u00f2 35 passaggi su 42 per 404 yard e 2 touchdown. 15 di quei passaggi furono per Keenan Allen, che pareggi\u00f2 il record di franchigia di Kellen Winslow del . Per questa prova fu premiato come quarterback della settimana per la nona volta in carriera. Sette giorni dopo super\u00f2 Dan Fouts come recordman di tutti i tempi per passaggi da touchdown nella storia dei Chargers. Nel quarto turno, Rivers pass\u00f2 358 yard e 3 touchdown nella vittoria interna sui Browns che gli valsero il premio di giocatore offensivo della AFC della settimana e di quarterback della settimana.\nNel sesto turno, Rivers stabil\u00ec i nuovi primati di franchigia per yard passate (503), passaggi tentati (65) e completati (43) al Lambeau Field, da cui i Chargers per\u00f2 uscirono sconfitti. Per la terza volta in stagione, grazie a questa prova, fu premiato come quarterback della settimana. Nella settimana 8, Rivers stabil\u00ec un nuovo record dei Chargers con la quinta gara consecutiva da oltre 300 yard passate, ma San Diego perse la quarta consecutiva, precipitando a un record di 2-6. La striscia negativa si estese a sei gare, fino al ritorno della vittoria nella settimana 12 in casa dei Jaguars, in cui pass\u00f2 300 yard e 4 touchdown che gli permisero di superare Joe Montana e Vinny Testaverde all'undicesimo posto nella classifica di tutti i tempi per TD passati.\nDopo altre due sconfitte, Rivers e i Chargers, coinvolti nelle insistenti voci di un possibile trasferimento a Los Angeles e all'ipotetica ultima gara della loro storia al Qualcomm Stadium, batterono i Dolphins in una gara in cui il quarterback pass\u00f2 tre touchdown, tutti per Danny Woodhead. La sua annata si chiuse guidando la NFL in passaggi tentati (661) e completati (437) e al secondo posto con 4.792 yard passate, con 29 touchdown e 13 intercetti, mentre i Chargers terminarono all'ultimo posto della division con un bilancio di 4-12.\nStagione 2016.\nIl 2016 fu l'ultima stagione dei Chargers a San Diego. Nel secondo turno, Rivers fu premiato come quarterback della settimana dopo avere passato 220 yard e 4 touchdown nella vittoria per 38-14 sui Jaguars. Il 13 ottobre super\u00f2 Dan Fouts come leader di tutti i tempi dei Chargers per yard passate in carriera. Il 13 novembre, nella sconfitta coi Miami Dolphins, divenne il nono giocatore della storia a passare 300 touchdown in carriera. La sua annata si chiuse al quinto posto della lega con 4.386 yard passate e al quarto con 33 passaggi da touchdown. I suoi 21 intercetti subiti furono invece il peggior risultato della NFL e della sua carriera, venendo tuttavia convocato per il Pro Bowl dopo la defezione per infortunio di Ben Roethlisberger. Per i Chargers fu un'altra stagione avara di soddisfazioni, terminata con 5 vittorie e 11 sconfitte all'ultimo posto della propria division. A fine anno, la squadra ufficializz\u00f2 il suo trasferimento a Los Angeles.\nStagione 2017.\nI Chargers iniziarono la prima stagione nella nuova citt\u00e0 con quattro sconfitte consecutive prima di battere in trasferta i Giants in una gara in cui Rivers pass\u00f2 258 yard e 3 touchdown. In quella partita super\u00f2 Fran Tarkenton al decimo posto di tutti i tempi per yard passate in carriera. La terza vittoria consecutiva, contro i Denver Broncos, fu per Rivers la centesima della carriera. Il 23 novembre, nella gara del Giorno del Ringraziamento, pass\u00f2 un massimo stagionale di 443 yard con 3 touchdown nella vittoria sui Dallas Cowboys, terminando con un passer rating di 149,1 e venendo premiato come giocatore offensivo della AFC della settimana e come quarterback della settimana. Nell'ultima gara dell'anno super\u00f2 le 50.000 yard passate in carriera e fu nuovamente premiato come giocatore offensivo e come quarterback della settimana dopo avere passato 387 yard e 3 touchdown ma i Chargers, nonostante la vittoria sui Raiders e un record di 9-7, rimasero fuori dai playoff. A fine stagione fu convocato per il suo settimo Pro Bowl dopo essersi classificato secondo nella NFL con 4.515 yard passate.\nStagione 2018.\nLa stagione 2018 fu una delle migliori di Rivers a livello statistico in carriera. Nella settimana 12 stabil\u00ec un record NFL completando i primi 25 passaggi, superando il vecchio primato di Mark Brunell del 2006. La sua gara termin\u00f2 con 28 passaggi completati su 29 (96,6%) nella vittoria per 45-10 sugli Arizona Cardinals, superando il record di completamento del 92,3% precedentemente stabilito da Kurt Warner., venendo premiato come giocatore offensivo della AFC della settimana. Tale primato fu superato l'anno seguente da Drew Brees. Nel tredicesimo turno fu premiato come quarterback della settimana dopo 299 yard passate e 2 touchdown nella vittoria per 33-30 sugli Steelers.\nNell'anticipo del 15\u00ba turno, con i Chiefs in svantaggio di due touchdown a quattro minuti dal termine contro i Chiefs, Rivers pass\u00f2 due TD, portando i Chargers alla vittoria in rimonta e alla prima qualificazione ai playoff dal 2013, venendo premiato come QB della settimana. A fine stagione fu convocato per il suo ottavo Pro Bowl dopo avere chiuso una delle migliori annate a livello statistico con 4.308, 32 touchdown e 12 intercetti. Nei playoff i Chargers batterono i Ravens, venendo eliminati nel turno successivo dai Patriots.\nStagione 2019.\nNel 2019 i Chargers erano considerati da alcuni analisti come una possibile candidata al Super Bowl ma terminarono con un record di 5-11 all'ultimo posto della division. Rivers si piazz\u00f2 quarto nella NFL con 4.615 yard passate ma fu anche il terzo peggiore della lega con 20 intercetti subiti. Il 10 febbraio 2020, i Chargers annunciarono la rescissione consensuale del contratto di Rivers che sarebbe divenuto free agent per la prima volta in carriera. Il quarterback lasci\u00f2 come leader di tutti i tempi della franchigia in vittorie (123), passaggi completati (4.908), passaggi tentati (7.591), percentuale di completamento (64,7), yard passate (59.271) e passaggi da touchdown (397).\nIndianapolis Colts.\nIl 17 marzo 2020 Rivers firm\u00f2 con gli Indianapolis Colts un contratto di un anno del valore di 25 milioni di dollari. Nella prima partita con una nuova maglia il quarterback sembr\u00f2 in controllo del nuovo attacco ma le troppe occasioni sprecate portarono a una sconfitta a sorpresa contro i Jacksonville Jaguars. Nella settimana 3 Rivers divenne il sesto giocatore della storia a passare 400 touchdown in carriera. Nel sesto turno Rivers guid\u00f2 i Colts a rimontare uno svantaggio di 21-0 contro i Bengals andando a vincere per 31-27 passando 371 yard, tre touchdown e un intercetto. Nella settimana 10 Rivers super\u00f2 Dan Marino al quinto posto per yard passate in carriera. La sua annata si chiuse con 4.005 yard passate, 23 touchdown e 10 intercetti, portando i Colts ai playoff come wild card, dove furono eliminati dai Buffalo Bills. Il 20 gennaio 2020 Rivers annunci\u00f2 il suo ritiro."}
{"id": "2046560", "revid": "1573940", "url": "https://it.wikipedia.org/wiki?curid=2046560", "title": "Nyctalus leisleri", "text": "La nottola minore (Nyctalus leisleri ) \u00e8 un pipistrello della famiglia dei Vespertilionidi diffuso nell'Ecozona paleartica.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 62 e 72\u00a0mm, la lunghezza dell'avambraccio tra 38 e 47\u00a0mm, la lunghezza della coda tra 31 e 48\u00a0mm, la lunghezza del piede tra 6 e 10\u00a0mm, la lunghezza delle orecchie tra 7 e 16\u00a0mm, un'apertura alare fino a 34\u00a0cm e un peso fino a 20\u00a0g.\nAspetto.\nLa pelliccia \u00e8 lunga, soffice, lucida, densa e si estende sulle ali fino all'altezza dei gomiti e delle ginocchia. Le parti dorsali sono bruno dorate con la base dei peli scura, mentre le parti ventrali sono giallastre con la base dei peli scura. Il muso \u00e8 marrone scuro, largo, con due masse ghiandolari ai lati e con le narici proiettate in avanti e verso l'esterno, separate tra loro da un solco profondo. Le orecchie sono corte, triangolari e ben separate, con l'estremit\u00e0 arrotondata, 4-5 pieghe sul margine posteriore e l'antitrago basso e lungo che si estende in avanti fino all'angolo posteriore della bocca. Il trago \u00e8 molto corto e con l'estremit\u00e0 arrotondata. Le membrane alari sono lunghe, sottili, marroni scure e attaccate posteriormente sulle caviglie. La punta della coda si estende leggermente oltre l'ampio uropatagio, il quale \u00e8 ricoperto di peli alla base. Il calcar \u00e8 lungo e con una carenatura formata da una struttura cartilaginea a forma di T. La sottospecie \"N.l.verrucosus\" \u00e8 pi\u00f9 piccola. Il cariotipo \u00e8 2n=46 FNa=50.\nEcolocazione.\nEmette ultrasuoni a basso ciclo di laro sotto forma di impulsi di breve durata a frequenza modulata iniziale di 70\u00a0kHz e finale di 26\u00a0kHz.\nBiologia.\nComportamento.\nIn estate si rifugia nelle cavit\u00e0 degli alberi e nelle bat-boxes, negli interstizi e fessure degli edifici dove forma colonie di qualche decina o centinaia di individui spesso insieme ad altri pipistrelli come la nottola comune, la nottola gigante, il vespertilio di Bechstein, il vespertilio di Daubenton e il pipistrello nano. Forma vivai di 20-50 femmine, sebbene sia stata osservata in Irlanda una colonia di 800-1.000 individui, i maschi tendono ad essere solitari e nei mesi estivi precedenti alle stagioni degli amori fissano dei territori, dove formeranno un harem con fino a 9 femmine e li difendono dagli altri contendenti. In inverno tende a preferire ricoveri all'interno di fabbricati dove entra in ibernazione da settembre od ottobre fino a marzo od aprile. L'attivit\u00e0 predatoria inizia al crepuscolo, 10-40 minuti dopo il tramonto, talvolta anche di giorno e spesso anche con cattivo tempo. Il volo \u00e8 lento, irregolare ed effettuato a non oltre 15 metri dal suolo. Effettua migrazioni fino a 1.567\u00a0km particolarmente dalla parte nord-orientale del suo areale verso quella sud-occidentale.\nAlimentazione.\nSi nutre di insetti catturati in volo, particolarmente ditteri, lepidotteri e tricotteri e in misura minore di efemerotteri, neurotteri, emitteri, imenotteri, coleotteri, sopra la folta dei boschi, lungo i loro margini, nelle radure, sopra specchi d'acqua, lungo le strade ed intorno ai lampioni. \nRiproduzione.\nDanno alla luce due piccoli alla volta nel mese di giugno. Gli accoppiamenti avvengono tra la fine di luglio e settembre od ottobre. Le femmine raggiungono la maturit\u00e0 sessuale gi\u00e0 al primo anno di vita. L'aspettativa di vita \u00e8 fino a 9 anni.\nDistribuzione e habitat.\nQuesta specie \u00e8 diffusa in Europa dalla Penisola Iberica fino agli Urali e al Caucaso, in Africa settentrionale e in Asia dall'Iran settentrionale fino al Pakistan settentrionale e all'India nord-occidentale. \u00c8 inoltre presente sull'isola di Tenerife nelle Canarie e con una piccola sottospecie endemica sull'isola di Madeira. In Italia \u00e8 presente fino al Lazio ed alla Puglia e in Sardegna.\nVive nei boschi e in ambienti urbani fino a 2.400 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e l'abbondanza, classifica \"N.leisleri\" come specie a rischio minimo (LC)."}
{"id": "2046569", "revid": "584834", "url": "https://it.wikipedia.org/wiki?curid=2046569", "title": "Lago di Sankt Moritz", "text": "Il lago di Sankt Moritz (tedesco \"St. Moritzersee\", romancio \"Lej da San Murezzan\", in italiano \"lago di San Maurizio\", desueto) \u00e8 un lago situato presso il centro di Sankt Moritz, nel canton Grigioni della Svizzera. Con una superficie di soli 0.78\u00a0km\u00b2, \u00e8 il lago pi\u00f9 piccolo fra quelli dell'alta Engadina (lago di Sils e lago di Silvaplana).\nNel mese di febbraio, approfittando del lago ghiacciato, fin dal 1907 si svolgono alcune corse di cavalli.\nNel 1928 si svolsero sul lago alcune prove valide per le Olimpiadi invernali.\nIl primo torneo di cricket su superficie ghiacciata si svolse nel 1988. Il giocatore britannico David Gower parcheggi\u00f2 la sua auto a noleggio al centro del lago nel gennaio del 1990, la quale durante la notte spezz\u00f2 lo strato di ghiaccio e si inabiss\u00f2."}
{"id": "2046573", "revid": "869733", "url": "https://it.wikipedia.org/wiki?curid=2046573", "title": "Anarco-pacifismo", "text": "L'anarchismo pacifista, o anarcopacifismo, \u00e8 una forma di anarchismo che raggruppa i movimenti anarchici che rifiutano ogni tipo di azione di lotta che preveda la violenza fisica, e che si propone quindi di realizzare la societ\u00e0 anarchica tramite una rivoluzione pacifica, con metodi della tradizione non-violenta.\nStoria.\nNel corso della sua storia, l'anarchismo \u00e8 stato considerato come parte integrante di quelle ideologie che prevedono lotte sociali che accettano anche la violenza per eliminare qualsiasi autorit\u00e0 costituita, particolarmente nei periodi rivoluzionari a cavallo tra il XIX e XX secolo. Secondo gli anarcopacifisti i principi positivi dell'anarchismo sono stati oscurati dalla serie di insurrezioni violente e atti di terrorismo, realizzatesi in quel periodo, che portarono all'identificazione dell'anarchia con l'insurrezionalismo armato, gli attentati politici e altre forme implicanti l'uso della forza. In quest'ottica, l'anarchismo pacifista propone il rifiuto totale della violenza, da parte dei popoli o dei singoli individui, come mezzo per abbattere autorit\u00e0 e gerarchia, cos\u00ec come, in accordo con la dottrina generale, ripudia radicalmente la guerra e qualsiasi tipo di intervento armato da parte degli stati.\nPer gli anarcopacifisti contemporanei proprio lo sviluppo delle moderne reti di comunicazione ha permesso il riscatto dei veri principi dell'anarchismo: uguaglianza e libert\u00e0. L'anarchismo pacifista \u00e8 spesso associato con gli anarchismi religiosi, come ad esempio quello di Lev Tolstoj, ed in effetti l'anarcopacifismo non condanna radicalmente i diversi credo religiosi, ma si oppone alle gerarchie ecclesiastiche, riconoscendo in queste ultime una forma di autorit\u00e0. Esso comunque non ha un carattere prettamente e unicamente religioso.\nMetodi di lotta.\nI metodi proposti dai gruppi anarco-pacifisti per il raggiungimento dell'obiettivo finale sono:\nSimbolo.\nSimbolo dell'anarcopacifismo \u00e8 la bandiera bianca-nera diagonale.\nAnarco-pacifisti.\nOltre al citato Lev Tolstoj, altro pensatore affine \u00e8 Gandhi. Ricordiamo inoltre, in questo ambito, Simone Weil e Dorothy Day.\nAltri personaggi che si sono dichiarati pacifisti e anarchici al contempo sono: Henry David Thoreau, Erich M\u00fchsam, Gustav Landauer, Bartholomeus de Ligt, Fabrizio De Andr\u00e9 e Heathcote Williams."}
{"id": "2046580", "revid": "263989", "url": "https://it.wikipedia.org/wiki?curid=2046580", "title": "Lago di St. Moritz", "text": ""}
{"id": "2046582", "revid": "767487", "url": "https://it.wikipedia.org/wiki?curid=2046582", "title": "Capo Verde ai Giochi della XXVI Olimpiade", "text": "Capo Verde ha gareggiato ai Giochi Olimpici per la prima volta alle olimpiadi estive 1996 ad Atlanta, Stati Uniti."}
{"id": "2046585", "revid": "1728", "url": "https://it.wikipedia.org/wiki?curid=2046585", "title": "Eucaliptus camaldulensis", "text": ""}
{"id": "2046593", "revid": "1652635", "url": "https://it.wikipedia.org/wiki?curid=2046593", "title": "Trade-off", "text": "Un trade-off (o trade off) \u00e8 una situazione che implica una scelta tra due o pi\u00f9 possibilit\u00e0, in cui la diminuzione di una quantit\u00e0 costituisce un aumento in\nun'altra quantit\u00e0. I trade-off sono molto frequenti nei processi decisionali in ingegneria e in economia. In quest'ultima, il trade-off si riferisce alla possibilit\u00e0 che ridurre una certa quantit\u00e0 di denaro per aumentare il valore di un'altra quantit\u00e0 e viceversa. Il termine \u00e8 espresso talvolta come costo opportunit\u00e0, riferendosi a pi\u00f9 alternative alle quali si \u00e8 preferito rinunciare a vantaggio di un'altra scelta. La decisione dipende dalla funzione di costo adottata, che spesso viene rappresentata come una curva di pareto.\nEsempi di trade-off in economia.\nUn esempio di trade-off pu\u00f2 essere trovato nella relazione inversa fra grandezze di tempo, oppure di costo:\nProblemi di ottimizzazione.\nIl \"trade-off\" \u00e8 alla base di un problema di ottimizzazione matematica che si risolve con le tecniche della ricerca operativa. Nei casi pi\u00f9 semplici, come quelli sopra descritti, le due funzioni in \"trade-off\" sono descritte da due iperboli che si intersecano in un punto. La funzione obiettivo si costruisce per somma verticale delle due, per ogni valore della variabile indipendente, che \u00e8 la quantit\u00e0.\nLa curva risultante \u00e8 in genere una curva a forma di U (o di U rovesciata) con un punto di minimo in cui si colloca l'ottimo (funzione semicontinua). Come nel problema del lotto economico, si calcolano gli estremi della funzione globale, ponendo a zero la sua derivata prima.\nIn molti problemi di ottimizzazione, il \"trade-off\" consiste nella massimizzazione (minimizzazione) di una funzione obiettivo, che si trova in \"trade-off\" col rispetto di valori minimi e/o massimi di altre funzioni, dette vincoli: ad esempio, la minimizzazione del costo del personale, entro un organico minimo e massimo di risorse umane. Il problema \u00e8 rappresentato da un simplesso.\nQuando la risultante \u00e8 una famiglia di curve, si pu\u00f2 definire l'inviluppo: ad esempio in economia l'inviluppo (di lungo periodo) delle curve di breve che unisce l'unico punto di massimo/minimo di una famiglia di curve ad U, ed \u00e8 il limite di tale serie di curve."}
{"id": "2046609", "revid": "1855146", "url": "https://it.wikipedia.org/wiki?curid=2046609", "title": "Storia d'Italia (Montanelli)", "text": "Storia d'Italia \u00e8 un'opera monumentale del giornalista e divulgatore storico Indro Montanelli, coadiuvato prima da Roberto Gervaso e poi da Mario Cervi. Essa \u00e8 composta da 22 volumi, ognuno dedicato a un'epoca della storia italiana dal crollo dell'Impero Romano d'Occidente al 1997. L'opera \u00e8 diventata nel tempo un longseller, la pi\u00f9 popolare serie storica incentrata sul passato d'Italia. Interrogato sull'accoglienza entusiasta dei suoi libri, Montanelli spiegava di aver scoperto un pubblico appassionato di Storia, ma fin allora respinto dai testi \u2013 pur eccellenti \u2013 di studiosi specialisti, ma incapaci di avvicinare il lettore comune. \nLa collaborazione con Gervaso e Cervi prevedeva la prevalenza del \u00abmarchio\u00bb Montanelli. Gi\u00e0 con Gervaso, il giornalista toscano raccontava che era il co-autore a fare le ricerche, leggere i libri necessari, preparando il bozzone. Partendo da questi elementi, Montanelli operava una riscrittura definitiva. Riguardo alla stesura dei volumi, Mario Cervi, il secondo collaboratore dell'opera, rivendic\u00f2 in un'intervista il proprio contributo, generalmente sottovalutato da recensori e critici, soffrendo la situazione: \u00ab...L'Italia littoria. Da qui prese il via la nostra collaborazione. In verit\u00e0 la gran parte dei volumi successivi, come Indro ha sempre riconosciuto, li ho scritti io, con la sua piena approvazione. Poi lui faceva le prefazioni e le postfazioni, che erano molto importanti. Naturalmente, se dovevo inserire il ritratto di un personaggio di cui Montanelli aveva gi\u00e0 scritto, attingevo dai suoi articoli\u00bb. \nLa collana ebbe inizio casualmente, su idea e suggerimento di Dino Buzzati, allora redattore de \"La Domenica del Corriere\".\nI due prologhi dell'opera: \"le Storie di Roma\" e \"dei Greci\".\nLa \"Storia di Roma\" non fa parte dell'opera \"Storia d'Italia\", ma ne \u00e8 il primo prologo ed \u00e8 importante perch\u00e9 il suo successo spinse Montanelli a continuare. Venne pubblicata dapprima a puntate su \"La Domenica del Corriere\" nel 1954, dietro suggerimento e incoraggiamento dell'amico e collega Dino Buzzati. Montanelli si rivolse inizialmente ad Arnoldo Mondadori per la pubblicazione in volume, che fu rifiutata, incontrando anche il parere contrario di tre lettori interni alla casa editrice. Cos\u00ec fu pubblicata dalla casa editrice Longanesi. L'autore adott\u00f2 come punti di riferimento fondamentali le opere di Theodor Mommsen e J\u00e9r\u00f4me Carcopino. Montanelli ricevette, nel corso della pubblicazione a puntate del libro sul quotidiano, anche molte lamentele:\nMontanelli aveva infatti attualizzato la storia romana paragonando Sant'Ambrogio a Henry Ford o a John Davison Rockefeller e affermando che la monarchia di Servio Tullio:\nL'opera usc\u00ec in volume nel 1957 e Montanelli alla sua uscita si augur\u00f2:\nIl libro riscosse tale successo che Montanelli pubblic\u00f2 nel 1959 per l'Editore Rizzoli una Storia dei Greci, riepilogando con gusto giornalistico le antiche vicende dell'Ellade. Sull'onda del lusinghiero risultato, egli decise di dedicarsi a raccontare le vicende italiane dal 476 d.C., data canonica della caduta dell'Impero Romano d'Occidente, fino a Mussolini.\nL'opera: un'impresa quarantennale.\nIndro Montanelli intese la sua \"Storia d'Italia\" come la naturale prosecuzione della \"Storia dei Greci\" e della \"Storia di Roma\". Dopo la pubblicazione delle biografie di Giuseppe Garibaldi (firmata assieme a Marco Nozza nel 1962) e di Dante Alighieri (1964), Montanelli \u2013 data l'ampiezza e la mole del lavoro assegnatosi \u2013 inizi\u00f2 una collaborazione col giovane Roberto Gervaso, ventisettenne fresco di studi. Assieme pubblicarono sei volumi: \"L'Italia dei secoli bui\" apparve nel 1965, cui seguirono \"L'Italia dei Comuni\", \"L'Italia dei secoli d'oro\", \"L'Italia della Controriforma\", \"L'Italia del Seicento\" e \"L'Italia del Settecento\". Storia di uomini pi\u00f9 che di ideologie o fatti economico-sociali, nei volumi svettano i ritratti dei personaggi, i frequenti ricorsi all'aneddotica, ma anche l'interpretazione attualizzante dei fatti del passato. La convinzione tutta montanelliana, ribadita e rocciosa, \u00e8 che nella storiografia accademica italiana siano mancati gli anelli di congiunzione tra l'Accademia e il pubblico, ignaro delle vicende italiane remote e recenti. Tra le eccezioni, individua pochi storici: Guglielmo Ferrero, Gioacchino Volpe, Roberto Ridolfi, Rosario Romeo. Di qui nasce il suo amore per la storiografia anglosassone e francese, e il rapporto di ostilit\u00e0 e l'ostracismo vissuto con gli ambienti accademici italiani.\nI cinque volumi successivi \u2013 \"L'Italia giacobina e carbonara\", \"L'Italia del Risorgimento\", \"L'Italia dei Notabili\", \"L'Italia di Giolitti\" e \"L'Italia in camicia nera\" \u2013 sono opera del solo Montanelli. \nDopo la fondazione nel 1974 de \"il Giornale nuovo\", la cui direzione assorbe quotidianamente l'impegno di Montanelli, egli accetta la proposta di Mario Cervi (collega giornalista che l'ha seguito lasciando anch'egli il \"Corriere della Sera\") di continuare assieme la pubblicazione dei volumi riguardanti l'Italia del XX secolo. Inaugur\u00f2 cos\u00ec una nuova lunga collaborazione: il primo volume con Cervi \u00e8 \"L'Italia littoria\", seguono \"L'Italia dell'Asse\", \"L'Italia della disfatta\", \"L'Italia della guerra civile\", \"L'Italia della Repubblica\", \"L'Italia del miracolo\", \"L'Italia dei due Giovanni\", \"L'Italia degli anni di piombo\", \"L'Italia degli anni di fango\", \"L'Italia di Berlusconi\" e \"L'Italia dell'Ulivo\", ultimo capitolo dell'opera. L'attualit\u00e0 raccontata dai due giornalisti di lunga esperienza in presa diretta sul giornale fu cos\u00ec travasata nel saggio storico. Come raccontato da Cervi, dopo la morte del co-autore, l'anziano Montanelli firmava la prefazione dei volumi, mentre egli \u2013 dopo aver steso di comune accordo la traccia dell'opera \u2013 redigeva la gran parte dei testi adeguandosi alla linea montanelliana, al suo impianto culturale inconfondibile: Montanelli poi correggeva i testi, composti da Cervi attingendo a piene mani alla sterminata produzione giornalistica del collega per trattare il periodo divulgato nel volume. \nGli ultimi due volumi, \"L'Italia del Novecento\" e \"L'Italia del Millennio\", sono due compendi dell'opera. Un \"Sommario\", prima agile sintesi sugli esordi dell'Italia unita, usc\u00ec nel 1986, firmato da Montanelli e Paolo Granzotto.\nLa monumentale impresa ha avuto enorme diffusione vendendo oltre 20 milioni di copie: dalle prime edizioni rilegate in cofanetto della Rizzoli si pass\u00f2 alle ristampe pi\u00f9 economiche nei tascabili della Biblioteca Universale Rizzoli; poi si succedono le pubblicazioni parcellizzate in decine di volumetti per le edicole, pubblicate da Fabbri Editore; le edizioni nei club di vendite per corrispondenza di libri tra gli anni settanta e duemila: Club Italiano dei Lettori, Club degli Editori, Euroclub; esce in fascicoli allegati al \"Giornale\" durante la direzione di Montanelli. Da un calcolo di Emanuela Scarpellini, al 31 dicembre 2004 furono vendute 7 milioni di copie in libreria e 6 milioni nelle edicole (edizioni a fascicoli Fabbri). Dopo la morte di Montanelli, il \"Corriere della Sera\" ha pubblicato i volumi della \"Storia d'Italia\" ben tre volte: nel 2003 (raggiunse le 4,5 milioni di copie acquistate), nel 2011 e nel 2018.\nA partire dall'edizione BUR pubblicata tra settembre 2010 e novembre 2012, i 22 volumi della \"Storia d'Italia\" montanelliana appaiono con la curatela di Sergio Romano, che appone delle premesse introduttive: vengono inseriti anche inserti iconografici a colori, appendici biografiche, cronologiche, bibliografiche aggiornate. \n\"L'Italia dei secoli bui. Il Medio Evo sino al Mille\".\nTratta la Storia d'Italia nell'Alto Medioevo. Montanelli utilizz\u00f2 come fonti la gigantesca opera dello storico bavarese Ferdinand Gregorovius, che egli ammirava profondamente, mentre per la storia dei Papi si ispir\u00f2 a quella scritta da Ludwig von Pastor. Viene citato Mommsen come fonte di riferimento per la tarda et\u00e0 imperiale, e vengono c\u00f2lti numerosi parallelismi tra gli eventi passati e quelli novecenteschi, caratteristica tipica delle presentazioni montanelliane. Un esempio fra tutti, la Grande Muraglia viene definita una delle altre \"Maginot\" di tutti i tempi. Al principio, parla del declino e della caduta dell'Impero romano d'Occidente, gi\u00e0 trattato nella sua \"Storia di Roma\", per cominciare a narrare la prima et\u00e0 medievale.\n\"L'Italia dei Comuni. Il Medio Evo dal 1000 al 1250\".\nL'et\u00e0 comunale, fondamentale passaggio storico con l'affermazione dell'autonomia locale nell'ambito dell'Impero. L'autore si ispir\u00f2 all'opera dello storico britannico Anderson.\n\"L'Italia dei secoli d'oro. Il Medio Evo dal 1250 al 1492\".\nHa come argomento l'evoluzione dal tardo Medioevo al Rinascimento in Italia.\n\"L'Italia della Controriforma (1492-1600)\".\nIl volume \u2013 a detta di alcuni il migliore della serie ma da altri criticato\u2013 si fonda sul rammarico che dopo quasi tre secoli \u00abda protagonista, l'Italia viene degradata a oggetto delle vicende europee\u00bb. Montanelli individua nella mancata Riforma l'origine di tutti quei vizi e tratti autoritari che spiegano secoli di arretratezza civile ed economica. Cos\u00ec spiegava la sua tesi storiografica: \u00abHo accettato la tesi di due grandi maestri, Max Weber e Werner Sombart. Per loro la storia moderna comincia con la Riforma. Io percorro questa intuizione in senso inverso: non avendo noi italiani avuto la Riforma, abbiamo perso il treno della civilt\u00e0 moderna\u00bb. Un giudizio evidente nella seguente descrizione:\nGli autori videro nel trionfo autoritario della Controriforma lo spartiacque che segn\u00f2 la perdita dell'autonomia nazionale, avvenuta all'acme dell'Umanesimo e del Rinascimento artistico e letterario italiano, e il rapido declino economico degli Stati della Penisola. Cos\u00ec Filippo II di Spagna, Re della Controriforma, soprattutto nella sua guerra agli olandesi riformati delle Fiandre \u00abnon capiva, non poteva capire che la sua lotta contro l'eresia era stata la lotta contro il mondo moderno, che proprio da quell'eresia prendeva l'avvio. Tutti i suoi sforzi e quelli della Chiesa erano riusciti soltanto a sottrarre a questa rivoluzione il loro feudo: la Spagna, l'Italia e il continente latino-americano. Con quali conseguenze per questi Paesi lo vediamo ancor oggi\u00bb.\nDa Girolamo Savonarola all'ascesa dei Borgia, il dramma della coscienza cristiana per lo scisma protestante, teologi ed eretici, dalle ricadute storiche della Riforma luterana alla reazione cattolica del Concilio di Trento, il boom artistico del Rinascimento e dei suoi protagonisti: Michelangelo Buonarroti, Raffaello Sanzio, Leonardo da Vinci, Niccol\u00f2 Machiavelli, Francesco Guicciardini, Torquato Tasso, Ludovico Ariosto, Pietro Aretino, Benvenuto Cellini.\nMontanelli chiude simbolicamente l'opera evocando l'immagine del rogo di Giordano Bruno perch\u00e9 esso \u00abillumina di una luce pi\u00f9 pertinente lo squallido paesaggio italiano dell'Italia della Controriforma: un prete e un gendarme intenti ad arrostire un ribelle privo anche del conforto di una causa a cui intestare il proprio sacrificio\u00bb.\n\"L'Italia del Seicento (1600-1700)\".\nStoria di un secolo segnato dai progressi scientifici, l'ascesa e il declino delle potenze locali.\nIn questo volume viene dato molto spazio a fatti e scenari esteri: le conquiste spagnole nel Sud America che portano maree di oro in Europa e che possono essere viste come premesse della crisi economica, la guerra dei trent'anni, figlia della crisi stessa, le vicende dinastiche del casato degli Asburgo e l'ascesa della Francia. L'Italia viene rappresentata come colonia delle grande potenze protagoniste di questo secolo: \u00e8 ben lontana dal capitalismo calvinista nascente nelle regioni dell'Europa settentrionale, immobilizzata nel latifondo e nelle cariche nobiliari.\n\"L'Italia del Settecento (1700-1789)\".\nSullo sfondo delle guerre di successione europee, un \"excursus\" dal barocco ai lumi, alla rivoluzione francese.\n\"L'Italia giacobina e carbonara (1789-1831)\".\nDalla Rivoluzione francese al turbine napoleonico che rovesci\u00f2 lo status quo in Italia e in Europa; segue la plumbea Et\u00e0 della Restaurazione imposta dall'Austria sull'Italia pre-unitaria. Il libro racconta poi la fase dei primi fermenti risorgimentali manifestatisi coi moti carbonari, presto repressi.\n\"L'Italia del Risorgimento (1831-1861)\".\nDalla conclusione dei moti carbonari all'Unit\u00e0 d'Italia.\n\"L'Italia dei Notabili (1861-1900)\".\nStoria del Paese dall'Unit\u00e0 all'assassinio di Re Umberto, il 29 luglio 1900. Questi 39 anni vedono periodi difficili, segnati dalle delusioni di un Paese che risulta unito solo sulla carta, ma che di fatto vede contrapporsi un Nord ricco e indipendente a un Sud ridotto a un costante sottosviluppo. L'Esercito italiano viene sconfitto a Custoza e la Marina a Lissa. Per cercare di realizzarsi, la classe dirigente persegue il sogno di costruire un impero in Africa, al pari delle altre potenze europee, che si riveler\u00e0 esorbitante per le casse pubbliche del giovane Stato, e foriero di sconfitte. \nAll'interno, si assiste alla ottusa politica reazionaria, inaugurata da Crispi e da altri governi autoritari. La repressione in Sicilia, l'azione spietata di Bava Beccaris, che nel 1898 spara sulla folla che a Milano protesta per il rincaro del pane, provoca decine di morti. Per vendicarle, l'anarchico Bresci uccide a Monza il sovrano Savoia, gi\u00e0 scampato in precedenza ad altri due attentati mortali.\n\"L'Italia di Giolitti (1900-1920)\".\nRicostruisce il periodo dall'inizio del nuovo secolo sino alla fine della Prima guerra mondiale, dominato in campo politico, ma anche in quello del costume, dalla figura di Giovanni Giolitti. I primi due decenni del Novecento italiano vanno dal regicidio di Monza di Umberto II al \u00abNatale di sangue\u00bb di Fiume.\nCon le sue riforme, d\u00e0 il via alla nascita della grande industria in Italia, che permette all'Esercito di conquistare la Libia, allora parte dell'Impero Ottomano.\nGrande spazio \u00e8 dedicato alla Grande Guerra, alle conseguenze economiche e sociali dell'immenso conflitto. Giolitti cerc\u00f2, senza successo, di tenere il Paese fuori dal conflitto. Secondo Montanelli, \u00abAl di l\u00e0 della vicenda dello Stato Maggiore mi ha interessato quella del fante, perch\u00e8 la trasformazione della societ\u00e0 italiana avvenne in trincea.\u00bb\n\"L'Italia in camicia nera (1919-3 gennaio 1925)\".\nMontanelli narra la storia della conquista del potere di Benito Mussolini: dalla fondazione dei Fasci italiani di combattimento nel marzo 1919, dai disordini del biennio rosso alla marcia su Roma, dalla sua nomina a Presidente del Consiglio in un Governo di coalizione all'instaurazione della dittatura fascista con il discorso del 3 gennaio 1925 col quale, dopo le convulsioni provocate dal caso Matteotti, il deputato socialista assassinato, egli liquid\u00f2 il vecchio regime liberale. Gli eventi che portarono l'Italia ad una svolta politica drammatica.\n\"L'Italia littoria (1925-1936)\".\nStoria del Paese durante il consolidamento della dittatura e l'avventura coloniale.\n\"L'Italia dell'Asse (1936-10 giugno 1940)\".\nGli anni segnati dall'Asse Roma-Berlino sino alla dichiarazione di guerra.\n\"L'Italia della disfatta (10 giugno 1940-8 settembre 1943)\".\nLa guerra a fianco della Germania viene ripercorsa sino all'armistizio e alla rotta dell'esercito italiano.\n\"L'Italia della guerra civile (8 settembre 1943-9 maggio 1946)\".\nIl libro, che volutamente definisce il periodo \u00abguerra civile\u00bb e non soltanto \u00abResistenza\u00bb per sottolineare la confusione regnante nel Paese, si chiude con l'abdicazione di Vittorio Emanuele III.\n\"L'Italia della Repubblica (2 giugno 1946-18 aprile 1948)\".\nDal referendum costituzionale alla vittoria della Democrazia Cristiana che vincol\u00f2 il Paese al blocco occidentale, fino all'elezione di Luigi Einaudi a Presidente della Repubblica.\nGli autori avrebbero anche potuto intitolare il volume \"L'Italia delle scelte\", sostenendo che nel biennio 1946-1948 l'Italia fece quelle fondamentali, instaurando la Repubblica al posto della Monarchia e schierandosi nel campo dei Paesi occidentali.\n\"L'Italia del miracolo (14 luglio 1948-19 agosto 1954)\".\nTra l'attentato a Palmiro Togliatti, che scaten\u00f2 tumulti nel Paese, e la morte di Alcide De Gasperi che aveva guidato l'Italia nella ricostruzione, vengono gettate le premesse per il \u00abmiracolo economico\u00bb. La stagione della Ricostruzione postbellica avviene nel segno della vittoria elettorale della Democrazia Cristiana di De Gasperi. L'Italia fu uno dei principali percettori dei fondi del Piano Marshall, concesso dall'America di Truman per salvare l'Europa impoverita dalla sottomissione al cosmo staliniano dell'URSS. La rinascita economica vedr\u00e0 l'affermazione dell'industria, divenuta presto una delle pi\u00f9 competitive d'Europa. \nLa creazione della Cassa del Mezzogiorno fu la risposta all'arretratezza endemica delle aree depresse del Sud Italia, la sempre irrisolta \u00abquestione meridionale\u00bb. \nQuesti sono anni di tensioni fra Occidente libero e la minaccia incombente dell'URSS di Stalin: l'inasprimento del dibattito politico si riverbera anche in Italia.\nGli autori avrebbero voluto chiamare il volume \"L'Italia di De Gasperi\" \u2013 sostenendo che il miracolo fu successivo agli eventi narrati \u2013 affermando che il titolo fu imposto per ragioni commerciali.\n\"L'Italia dei due Giovanni (1955-1965)\".\nPapa Giovanni XXIII e Giovanni Gronchi sono i personaggi che a diverso titolo connotano gli anni descritti nel libro. Si assiste all'allentarsi dell'unit\u00e0 d'azione tra il Partito Comunista di Togliatti e il PSI, ormai minoritario. Nel X Congresso del PCUS, il leader sovietico Kruscev denuncia i crimini di Stalin. La Democrazia Cristiana lentamente si evolve in \u00abpartito che guarda a sinistra\u00bb con l'obiettivo di coinvolgere nell'area di Governo il Partito Socialista di Nenni.\nGli autori avevano inizialmente pensato di interrompere il racconto della Storia d'Italia con la morte di De Gasperi, ma poi decisero di continuare narrando anche i fatti del decennio successivo, e annunciarono la futura pubblicazione del volume riguardante il periodo sessantottino e postsessantottino.\n\"L'Italia degli anni di piombo (1965-1978)\".\nDagli anni che precedono la contestazione (chiamati \u00abanni di gomma\u00bb), la lunga notte del terrorismo, attraverso l'assassinio di Aldo Moro sino all'elezione di Sandro Pertini a Presidente della Repubblica.\nNell'Avvertenza che precede il libro Montanelli scrisse:\n\"L'Italia degli anni di fango (1978-1993)\".\nDall'elezione di Papa Giovanni Paolo II attraverso la P2, i colpi di coda dell'eversione, il primo governo socialista, la nascita della Lega Nord, il passaggio dal PCI al PDS fino a Tangentopoli e al crollo del sistema politico nato nel dopoguerra.\n\"L'Italia di Berlusconi (1993-1995)\".\nGli strascichi della corruzione e la nuova legge elettorale favoriscono l'ascesa politica di Silvio Berlusconi, che vince le elezioni del 1994 e forma un governo la cui breve esistenza sar\u00e0 particolarmente travagliata.\n\"L'Italia dell'Ulivo (1995-1997)\".\nDall'autunno 1995 alla prima crisi del governo Prodi nell'ottobre 1997. Storia e cronaca si saldano, chiosate da questa amara considerazione di Montanelli nel Poscritto:\nI tre compendi dell'opera.\nLa prima sintesi dell'opera fu il \"Sommario di storia d'Italia dall'Unit\u00e0 ai giorni nostri\": tratta il periodo dalla proclamazione del Regno d'Italia, 17 marzo 1861, fino all'elezione a Presidente della Repubblica di Luigi Einaudi, l'11 maggio 1948. Fu scritto assieme al giornalista Paolo Granzotto e pubblicato da \"Rizzoli\" nel novembre 1986. Il libro da allora non fu pi\u00f9 ristampato.\nSebbene l'opera della \"Storia d'Italia\" si fermi al 1997, Montanelli e Cervi pubblicarono altri due libri che oltre a riassumere i fatti principali descritti nei libri precedenti aggiornarono di un paio d'anni l'opera. Il primo libro usc\u00ec nel dicembre 1998: \"L'Italia del Novecento\" tratta tutta la situazione politica italiana dal 1900 al 1998 inserendo alla fine un breve trafiletto in cui viene descritta la caduta del governo Prodi e la nascita del governo D'Alema, fatti che non sono raccontati in \"L'Italia dell'Ulivo\" poich\u00e9 quest'ultimo libro si ferma all'ottobre del 1997. \nNel dicembre 2000 infine usc\u00ec \"L'Italia del Millennio\", una sinossi che riassumeva i fatti principali della Storia italiana dall'anno 1000 sino alla fine dell'anno 2000, ragguagliando brevemente la situazione politica italiana con la caduta dell'esecutivo di D'Alema, il secondo governo Amato e le previsioni per le imminenti elezioni politiche del 2001.\n\"La Storia d'Italia di Indro Montanelli\".\nAlla fine degli anni novanta fu realizzata un'edizione video dell'opera, intitolata \"La Storia d'Italia di Indro Montanelli\", prodotta dalla Cecchi Gori Editoria Elettronica Home Video e curata da Mario Cervi. La serie era composta da 20 puntate e raccontava i principali fatti italiani dal periodo fascista fino alla crisi del governo Prodi nel 1997. Le varie puntate erano cos\u00ec strutturate: Mario Cervi introduceva gli argomenti da trattare, mentre Montanelli rispondeva alle domande di Alain Elkann, aggiungendo considerazioni e ricordi personali, seduti in una sala del \"Grand Hotel et de Milan\". \u00c8 uscita in VHS come inserto del \"Corriere della Sera\" a partire dal 5 settembre 1999 (due puntate per ogni videocassetta), ed \u00e8 stata trasmessa in tv su Telemontecarlo dal 5 aprile all'8 giugno 2000."}
{"id": "2046616", "revid": "768068", "url": "https://it.wikipedia.org/wiki?curid=2046616", "title": "GI - Vocabolario della lingua greca", "text": "Il GI - Vocabolario della lingua greca (anche noto semplicemente come \"GI\" o anche \"il Montanari\") \u00e8 un dizionario di greco antico in lingua italiana edito da Loescher.\nPubblicato nel 1995, constava originariamente di lemmi, poi progressivamente estesi fino a . La realizzazione venne curata dal grecista e filologo Franco Montanari dell'Universit\u00e0 di Genova, che coordin\u00f2 un gruppo di lavoro di circa 30 persone.\nIl vocabolario si articola su oltre 2400 pagine; come la quasi totalit\u00e0 dei dizionari di greco antico \u00e8 monodirezionale, consentendo quindi solo la ricerca dal greco.\nLa sua pubblicazione insidi\u00f2 il primato ultracinquantennale del \"Vocabolario greco-italiano\" di Lorenzo Rocci, edito nel 1939 e fino ad allora primo dizionario greco-italiano per completezza e precisione. Lo stesso Montanari ha peraltro attestato il debito della propria opera nei confronti del preesistente vocabolario.\nIn occasione della seconda edizione, nel 2004, il GI venne rivisto, corretto, arricchito di circa 10\u00a0000 nuovi lemmi e corredato da una versione digitale su cd-rom. Quest'ultima inoltre, a differenza della cartacea, \u00e8 bidirezionale, rendendo possibili ricerche lessicali anche dall'italiano (tramite la funzione di ricerca inversa, che elenca le occorrenze di un dato traducente italiano nelle varie voci).\nLa terza edizione, ulteriormente affinata, \u00e8 uscita nel 2013. Ne \u00e8 stata pubblicata una edizione tradotta in greco moderno (2014, ed. Papadimas), una in inglese (2015, Brill), e una in tedesco (2017, De Gruyter)."}
{"id": "2046631", "revid": "834", "url": "https://it.wikipedia.org/wiki?curid=2046631", "title": "Miyabe Miyuki", "text": ""}
{"id": "2046638", "revid": "2176160", "url": "https://it.wikipedia.org/wiki?curid=2046638", "title": "Community manager", "text": "Il community manager (online community manager) \u00e8 un addetto alla gestione di una comunit\u00e0 virtuale (detta anche comunit\u00e0 online), con i compiti di progettarne la struttura e di coordinarne le attivit\u00e0. \u00c8 una professione legata al web 2.0.\nStartup della comunit\u00e0.\nIl community manager, inizialmente, progetta la struttura della comunit\u00e0 e gli eventi, in base a eventuali richieste di utenti o agli obiettivi di un committente; definisce in seguito le modalit\u00e0 di aggregazione, sceglie gli strumenti, i servizi, le categorie di discussione e se necessario, pu\u00f2 anche avvalersi di moderatori, promotori o di altre figure, che lo affiancano nella gestione della comunit\u00e0 stessa allo scopo di creare un ambiente in cui i membri si sentano liberi e sicuri di esprimersi, di dialogare, di comunicare, di collaborare, senza paura di essere giudicati o male interpretati, cosa che alla fine contribuisce alla crescita e allo sviluppo di una buona comunit\u00e0 virtuale.\nAmministrazione e gestione dei feedback.\nIl community manager opera su vari fronti e agisce con gli strumenti specifici del web 2.0. A seconda delle differenti strategie di azione e piattaforme sulle quali si trova a dover operare pu\u00f2 avere sia permessi di creazione e installazione di forum, siti web o blog, sia necessit\u00e0 di interagire e muoversi in piattaforme gestite da terzi dove i marchi dell'azienda per la quale opera sono oggetto di critiche e valutazioni che il community manager deve monitorare. Nella fattispecie molto importanti sono le interazioni dei social network dove le aziende hanno spesso Fan Pages dedicate e relative community che si muovono all'interno di esse.\nFacebook, YouTube, Instagram e altri importanti aggregatori di utenti e contenuti sono utili e fondamentali per un'efficace gestione della comunit\u00e0 virtuale sotto diversi punti di vista.\nLa gestione dei \"feedback\" e la valutazione dei livelli di \"brand advocacy\" (l'atto spontaneo di un consumatore che raccomanda un brand, legato al concetto di marketing di passaparola) richiedono che il community manager sia in grado di stilare report adeguati e approfonditi in merito alle interazioni che avvengono su siti, blogs, forum e social network. Detrattori e promotori spontanei di un marchio possono determinare in maniera importante il successo o meno di una campagna promozionale effettuate sul web, e in questa area critica il community manager deve saper operare nel migliore dei modi.\nQuali competenze.\nIl community manager \u00e8 una figura nuova che si sta affermando nelle nuove frontiere del marketing. Diventa parte attiva in tutte le campagne di buzz marketing dove il passaparola (\"word of mouth\") \u00e8 ritenuto oramai fondamentale e imprescindibile in una campagna promozionale che si rispetti. Deve quindi essere in grado di comprendere e supportare le esigenze dei partecipanti alla community; creare, incrementare e moderare la comunicazione tra loro; definire le regole di comportamento; introdurre argomenti per stimolare le discussioni; rilanciare, motivare i lurkers (coloro che leggono, ma non intervengono) e gestire gli iperattivi; dimostrare ottime capacit\u00e0 di problem solving di fronte ai problemi nuovi e agli imprevisti che possono presentarsi; gestire informazioni, relazioni, conflitti e non per ultimo gli stessi strumenti di interazione. \nIn questo senso deve possedere delle competenze comunicative, per comprendere appieno i messaggi inviati dai vari utenti, fornendo dei \"feedback\" appropriati e condividere la conoscenza e al tempo stesso favorire i processi di co-costruzione di questa; sensibilit\u00e0, leadership, curiosit\u00e0; competenze organizzative che gli permettano di gestire i contenuti, organizzare eventi e analizzare i dati statistici derivanti da sondaggi per valutare l'andamento all'interno del sito; una spiccata predisposizione ai rapporti interpersonali, utile per la gestione della relazione con gli utenti presenti.\nUn community manager \u00e8 a tutti gli effetti il volto e la voce del brand nelle community. \u00c8 necessario quindi che conosca perfettamente e a fondo le caratteristiche del prodotto e il mondo che ne deriva, oltre che il mondo che ruota internamente ed esternamente all'azienda per la quale opera. \nIl community manager si \u00e8 formato in pi\u00f9 campi e le sue competenze devono variare il pi\u00f9 possibile. Giornalismo, PR, comunicazione, gestione degli strumenti di progettazione del web 2.0; esperienze avute in qualsiasi ambito permettono a questo profilo professionale una capacit\u00e0 di variare le sue prospettive di giudizio e di azione in maniera elevata.\nUn'altra fondamentale caratteristica \u00e8 la flessibilit\u00e0 e la massima disponibilit\u00e0 che esula da una logica impiegatizia. Il community manager infatti deve essere presente nei momenti cruciali di una campagna promozionale e di marketing, ma soprattutto avendo a che fare con le community online la sua attivit\u00e0 \u00e8 richiesta in qualsiasi momento e orario della settimana. Questa caratteristica varia in base all'attitudine del singolo, ma \u00e8 senza dubbio fondamentale e auspicabile in una figura cos\u00ec dinamica e \"pronta all'azione\".\nConoscenze tecniche.\nDeve possedere conoscenze di tipo informatico per la gestione e amministrazione di CMS, forum, social media e utilizzo di applicazioni progettate per i social media stessi come Facebook o YouTube, e possibilmente un'ottima conoscenza della lingua inglese. \nInfine, non meno importante, deve possedere delle basi di marketing ed entrare in rapporto con chi si occupa di content management, al fine di individuare e creare nuovi argomenti che potrebbero andare incontro alle esigenze degli utenti."}
{"id": "2046643", "revid": "131358", "url": "https://it.wikipedia.org/wiki?curid=2046643", "title": "Leyton Orient F.C.", "text": ""}
{"id": "2046645", "revid": "131358", "url": "https://it.wikipedia.org/wiki?curid=2046645", "title": "Norwich City F.C.", "text": ""}
{"id": "2046646", "revid": "1048993", "url": "https://it.wikipedia.org/wiki?curid=2046646", "title": "Come se non fosse stato mai amore", "text": "Come se non fosse stato mai amore \u00e8 un brano musicale della cantante italiana Laura Pausini. \u00c8 il 3\u00b0 singolo estratto il 25 marzo 2005 dall'album \"Resta in ascolto\" del 2004.\nIl brano.\nLa musica \u00e8 composta da Daniel Vuletic; il testo \u00e8 scritto da Laura Pausini e Cheope; l'adattamento spagnolo \u00e8 di Le\u00f3n Trist\u00e1n.\nLa canzone viene tradotta in lingua spagnola con il titolo \"Como si no nos hubi\u00e9ramos amado\", inserita nell'album \"Escucha\" ed estratta come 3\u00b0 singolo in Spagna e in America Latina.\nI 2 brani vengono trasmessi in radio; vengono realizzati i 2 videoclip.\nIl video.\nIl video della canzone (in lingua italiana e in lingua spagnola) \u00e8 stato diretto dal regista Gaetano Morbioli e girato a Parigi alla fine di marzo del 2005, durante una pausa del \"World Tour 2005\" di Laura Pausini. La cantante, con l'unica compagnia di una chitarra, \u00e8 protagonista del videoclip, incentrata su una storia d'amore finita.\nNel 2006 il videoclip di \"Come se non fosse stato mai amore\" viene inserito nel CD-ROM \"Io canto Greek Edition\".\nIl videoclip del brano \"Como si no nos hubi\u00e9ramos amado\" viene inserito nell'album \"Escucha CD+DVD Edition\".\nPubblicazioni.\n\"Come se non fosse stato mai amore\" viene inserita in una versione rimasterizzata nell'album \"20 - The Greatest Hits\" del 2013; in versione \"Live\" negli album \"Live in Paris 05\" del 2005 (\"Medley\" audio e video), \"San Siro 2007\" del 2007 (audio e video), \"Laura Live World Tour 09\" del 2009 (audio e video), \"Inedito - Special Edition\" del 2012 (video) e \"Fatti sentire ancora\"/\"Hazte sentir m\u00e1s\" del 2018 (video).\n\"Come se non fosse stato mai amore\" viene inoltre inserita nelle compilation \"Festivalbar Blu 2005\" e \"Acoustic Love Songs\" del 2005 e \"Radio Italia Gold\" del 2009.\n\"Como si no nos hubi\u00e9ramos amado\" viene inserita in una versione rimasterizzata nell'album \"20 - Grandes Exitos\" del 2013; in versione \"Live\" negli album \"Laura Live Gira Mundial 09\" del 2009 (audio e video) e \"In\u00e9dito - Special Edition\" del 2012 (video).\nInterpretazioni dal vivo.\nIl 22 dicembre 2013 Laura Pausini esegue il brano \"Come se non fosse stato mai amore\" in versione live in duetto con la cantante italiana Emma al \"Mediolanum Forum\" d'Assago, tappa del \"The Greatest Hits World Tour 2013-2015\".\nIl 2 marzo 2014 Laura Pausini esegue il brano \"Come si no nos hubi\u00e9ramos amado\" in versione live in duetto con il cantante portoricano Luis Fonsi al \"James L. Knight\" di Miami, tappa del \"The Greatest Hits World Tour 2013-2015\".\nRiconoscimenti.\nNel 2005 con il brano \"Come se non fosse stato mai amore\" Laura Pausini partecipa in estate al \"Festivalbar\" e riceve il premio \"Miglior Tour dell'anno\", per gli oltre 60 concerti in tutto il mondo\nInoltre nel 2007 con il brano \"Como si no nos hubi\u00e9ramos amado\" Laura Pausini si aggiudica l\"'ASCAP Latin Music Awards\" nella categoria \"Miglior brano Pop\"."}
{"id": "2046650", "revid": "339392", "url": "https://it.wikipedia.org/wiki?curid=2046650", "title": "Erftkreis", "text": ""}
{"id": "2046651", "revid": "287204", "url": "https://it.wikipedia.org/wiki?curid=2046651", "title": "Erwin Stein", "text": ""}
{"id": "2046658", "revid": "228587", "url": "https://it.wikipedia.org/wiki?curid=2046658", "title": "Convento di San Francesco d'Assisi", "text": ""}
{"id": "2046662", "revid": "287204", "url": "https://it.wikipedia.org/wiki?curid=2046662", "title": "Palant\u00ecr", "text": ""}
{"id": "2046670", "revid": "834", "url": "https://it.wikipedia.org/wiki?curid=2046670", "title": "La signora di Buia", "text": ""}
{"id": "2046677", "revid": "7969", "url": "https://it.wikipedia.org/wiki?curid=2046677", "title": "Offensive tackles", "text": ""}
{"id": "2046689", "revid": "729019", "url": "https://it.wikipedia.org/wiki?curid=2046689", "title": "MeLA", "text": "Il MeLA (acronimo di Metropolitana Leggera Automatica) \u00e8 un sistema ettometrico di Milano del tipo \"people mover\" che realizza un collegamento navetta tra la stazione metropolitana di Cascina Gobba della linea M2 e l'ospedale San Raffaele. \u00c8 stato inaugurato luned\u00ec 12 luglio 1999 e dalla stessa data \u00e8 in funzione.\nLa tecnologia \u00e8 della societ\u00e0 Poma Italia, oggi Agudio. \u00c8 gestito dall'ATM, societ\u00e0 concessionaria del trasporto pubblico nel capoluogo lombardo.\nCaratteristiche tecniche.\n\u00c8 costituito da una sola via esercitata a spola, in quanto vi \u00e8 un unico convoglio che percorre il tracciato tra le stazioni di Cascina Gobba e San Raffaele alternativamente nelle due direzioni. Ciascun convoglio pu\u00f2 essere costituito da 1 a 3 vetture, ciascuna di esse dotata di:\nLa stazione di Cascina Gobba si trova in superficie, ed \u00e8 collegata nel piano superiore con l'omonima stazione metropolitana della linea 2 con un sovrappasso autostradale. Sempre qui troviamo gli organi di trazione e l'officina di manutenzione, mentre al piano inferiore si trova il centro di controllo gestito da ATM.\nLa stazione presso il San Raffaele \u00e8 invece interrata ed \u00e8 collocata all'interno del complesso ospedaliero, nel \"Centro Servizi\"; qui si trovano gli organi per il corretto mantenimento della tensione della fune e il centro di supervisione automatica per il controllo della trazione.\nI convogli non hanno personale a bordo e lo svolgimento del servizio \u00e8 interamente controllato a distanza. L'impianto si sviluppa su una sede sopraelevata ed \u00e8 lungo complessivamente 682 metri; la velocit\u00e0 massima dei convogli \u00e8 pari a 35\u00a0km/h.\nI veicoli sono dotati di ruote gommate con asse orizzontale e verticale, rispettivamente portanti e di guida, le quali insistono su piastre lisce.\nServizio offerto.\nPer utilizzare il collegamento \u00e8 necessario uno speciale biglietto, che costa 1,30 \u20ac e consente di effettuare l'andata ed il ritorno nell'arco di 24 ore, con al massimo una corsa in ogni direzione. Tutti gli altri titoli di viaggio ATM ed i titoli integrati regionali non sono validi. Il biglietto \u00e8 acquistabile presso le rivendite oppure presso le emettitrici situate nelle due stazioni della metropolitana automatica.\nL'ospedale San Raffaele resta comunque sempre raggiungibile anche mediante la linea di bus 925, a tariffa urbana ordinaria. La linea effettua servizio sempre dalle 06:00 alle 01:00 del giorno successivo."}
{"id": "2046702", "revid": "118834", "url": "https://it.wikipedia.org/wiki?curid=2046702", "title": "Variabili indipendenti", "text": ""}
{"id": "2046708", "revid": "131358", "url": "https://it.wikipedia.org/wiki?curid=2046708", "title": "Preston North End F.C.", "text": ""}
{"id": "2046709", "revid": "339392", "url": "https://it.wikipedia.org/wiki?curid=2046709", "title": "Leeds United A.F.C.", "text": ""}
{"id": "2046718", "revid": "131358", "url": "https://it.wikipedia.org/wiki?curid=2046718", "title": "Hull City A.F.C.", "text": ""}
{"id": "2046731", "revid": "834", "url": "https://it.wikipedia.org/wiki?curid=2046731", "title": "Granulosa", "text": ""}
{"id": "2046739", "revid": "1305772", "url": "https://it.wikipedia.org/wiki?curid=2046739", "title": "Run to You (Bryan Adams)", "text": "Run to You \u00e8 una canzone rock scritta da Bryan Adams e Jim Vallance per il quarto album di Adams \"Reckless\" del 1984.\n\u00c8 stato il primo singolo ad essere estratto dall'album \"Reckless\" ed \u00e8 stato uno dei maggiori successi del cantante canadese. Infatti il singolo raggiunse la vetta della classifica Billboard \"Mainstream Rock Tracks\", dove rimase per quattro settimane, e la posizione numero sei della \"Billboard Hot 100\". Il singolo fu certificato disco d'oro in Canada nel 1985.\nComposizione.\nDopo un tour in Asia, Adams cominci\u00f2 le registrazioni di \"Reckless\". Le registrazioni di \"Run to You\" partirono il 27 marzo 1984 ai Little Mountain Sound Studios di Vancouver, Canada e continuarono per tutta l'estate. Venne poi mixata il 21 settembre a New York da Jim Vallance. La canzone, scritta il 10 gennaio 1983, divenne l'ultimo brano composto per \"Reckless\". Adams e Vallance avevano originariamente scritto la canzone per i Blue \u00d6yster Cult, ma questi la rifiutarono.\nIl video.\nIl video prodotto per \"Run to You\" \u00e8 stato girato fra Londra e Los Angeles, dal regista Steve Barron. Il video ottenne cinque nomination agli MTV Video Music Awards del 1985: \"Miglior regia\", \"Migliori effetti speciali\", \"Miglior direzione artistica\", \"Miglior montaggio\" e \"Miglior fotografia\". Bench\u00e9 alla fine non ottenne nessuno dei cinque premi, \u00e8 stato il video ad aver avuto il maggior numero di nomination nella carriera di Adams."}
{"id": "2046748", "revid": "131358", "url": "https://it.wikipedia.org/wiki?curid=2046748", "title": "Crystal Palace F.C.", "text": ""}
{"id": "2046753", "revid": "15756", "url": "https://it.wikipedia.org/wiki?curid=2046753", "title": "Carlo Janka", "text": "Sciatore polivalente, ha ottenuto i risultati migliori in discesa libera, slalom gigante, supergigante e combinata.\nBiografia.\nStagioni 2002-2009.\nLo sciatore grigionese, attivo in gare FIS dal dicembre del 2001, in Coppa Europa ha esordito il 20 gennaio 2004 nello slalom gigante di Sankt Moritz, senza classificarsi, e ha ottenuto il primo podio l'11 dicembre 2005 a Valloire nella medesima specialit\u00e0 (2\u00ba). Nella stagione successiva ha fatto il proprio esordio in Coppa del Mondo, il 21 dicembre 2005 nello slalom gigante di Kranjska Gora (senza completarlo), e ai Mondiali juniores del Qu\u00e9bec ha vinto la medaglia di bronzo nello slalom gigante. Sempre in slalom gigante ha ottenuto, sulla Gran Risa dell'Alta Badia il 17 dicembre 2006, i suoi primi punti in Coppa del Mondo (20\u00ba).\nIl 29 novembre 2008 nella discesa libera di Lake Louise, partito con il pettorale 65, ha colto il suo primo podio in Coppa del Mondo giungendo 2\u00ba alle spalle dell'italiano Peter Fill. Nella stessa stagione ha ottenuto anche la prima vittoria in Coppa del Mondo della carriera, conquistata in slalom gigante il 13 dicembre a Val-d'Is\u00e8re, mentre il 16 gennaio successivo si \u00e8 aggiudicato la prestigiosa supercombinata di Wengen; a fine annata, dopo aver totalizzato quattro podi con due vittorie, \u00e8 risultato 7\u00ba nella classifica generale e vincitore della Coppa del Mondo di combinata, superando in classifica all'ultima gara il connazionale Silvan Zurbriggen. Sempre nel 2009 ai Mondiali di Val-d'Is\u00e8re, sua prima presenza iridata, si \u00e8 laureato campione del mondo nello slalom gigante, ha conquistato la medaglia di bronzo nella discesa libera vinta dal canadese John Kucera, si \u00e8 classificato 9\u00ba nel supergigante e non ha completato la supercombinata.\nStagioni 2010-2011.\nDurante il fine settimana di gare compreso tra il 4 e il 6 dicembre 2009, Janka ha conquistato sulla Birds of Prey di Beaver Creek una storica tripletta in Coppa del Mondo vincendo supercombinata, discesa libera e slalom gigante. Solo Jean-Claude Killy nel 1967 era riuscito a imporsi in tre specialit\u00e0 diverse in tre soli giorni, anche se sia Hermann Maier a Beaver Creek nel 1999, sia Aksel Lund Svindal a Lenzerheide nel 2007 erano stati in grado di mettere a segno una tripletta, bench\u00e9 non in tre giorni consecutivi. In lotta con Benjamin Raich per la conquista della Coppa del Mondo generale per tutta la stagione, Janka, durante le finali di Garmisch-Partenkirchen, si \u00e8 aggiudicato sia la gara di discesa libera sia quella di slalom gigante, vincendo il trofeo con una prova di anticipo e riportando in Svizzera un titolo che mancava dal 1992, quando aveva vinto Paul Accola; complessivamente quell'anno i suoi podi furono dieci, con sei vittorie tra le quali spiccava la discesa libera della Lauberhorn di Wengen il 16 gennaio.\nAlla sua prima partecipazione olimpica, , dopo essersi piazzato 11\u00ba nella discesa libera, 8\u00ba nel supergigante e 4\u00ba nella supercombinata, ha conquistato la medaglia d'oro il 23 febbraio nello slalom gigante davanti ai norvegesi Kjetil Jansrud e Aksel Lund Svindal. L'anno dopo ha preso parte ai Mondiali di Garmisch-Partenkirchen, classificandosi 7\u00ba sia nel supergigante sia nello slalom gigante, mentre in Coppa del Mondo, dopo aver ottenuto cinque podi con una vittoria (il 5 marzo nello slalom gigante della Podkoren di Kranjska Gora), \u00e8 stato 3\u00ba nella classifica generale.\nStagioni 2012-2021.\nDopo una stagione 2011-2012 priva di risultati di rilievo, Janka sal\u00ec nuovamente sul podio in Coppa del Mondo il 18 gennaio 2013 nella supercombinata di Wengen, quando con il 3\u00ba posto torn\u00f2 a classificarsi tra i primi tre in Coppa del Mondo quasi due anni dopo la vittoria di Kranjska Gora; ai Mondiali di Schladming di quell'anno \u00e8 stato 19\u00ba nella discesa libera, 25\u00ba nel supergigante, 8\u00ba nella supercombinata e non ha completato lo slalom gigante.\nAi XXII Giochi olimpici invernali di si \u00e8 classificato 6\u00b0 nella discesa libera, 22\u00b0 nel supergigante, 13\u00b0 nello slalom gigante e 8\u00b0 nella supercombinata; l'anno dopo \u00e8 tornato a vincere in Coppa del Mondo, il 16 gennaio 2015 a Wengen in combinata, e ai Mondiali di Vail/Beaver Creek \u00e8 stato 9\u00ba nella discesa libera, 12\u00ba nel supergigante, 11\u00ba nello slalom gigante e 6\u00ba nella combinata. A fine stagione in Coppa del Mondo si \u00e8 classificato 10\u00ba nella classifica generale, tornando cos\u00ec tra i primi dieci dopo tre anni, e ha vinto la classifica di combinata, che quell'anno non prevedeva l'assegnazione di alcun trofeo. Ai Mondiali di Sankt Moritz 2017 si \u00e8 classificato 28\u00ba nella discesa libera, 8\u00ba nel supergigante, 22\u00b0 nello slalom gigante e 7\u00ba nella combinata. Ai XXIII Giochi olimpici invernali di si \u00e8 classificato 15\u00ba nella combinata; l'anno dopo ai Mondiali di \u00c5re 2019 \u00e8 stato 35\u00ba nella discesa libera e 18\u00ba nella combinata, mentre a quelli di Cortina d'Ampezzo 2021 si \u00e8 classificato 9\u00ba nella discesa libera.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nGS = slalom gigante\nSG = supergigante\nSC = supercombinata"}
{"id": "2046755", "revid": "1305772", "url": "https://it.wikipedia.org/wiki?curid=2046755", "title": "Somebody (Bryan Adams)", "text": "Somebody \u00e8 una canzone rock scritta da Bryan Adams e Jim Vallance per il quarto album di Adams \"Reckless\" del 1984.\n\u00c8 stato il secondo singolo ad essere estratto dall'album \"Reckless\". Il singolo raggiunse la vetta della classifica Billboard\"Mainstream Rock Tracks\", e la posizione numero undici della \"Billboard Hot 100\".\nVideo.\nEsistono due versioni del video musicale della canzone: la prima vede Bryan cantare la canzone assieme alla sua band durante un concerto con le urla del pubblico come sottofondo; mentre nella seconda Bryan canta da solo in mezzo alla radura durante il tramonto per poi esibirsi in uno stadio di calcio. In questa versione del video compare l'attrice Lysette Anthony (gi\u00e0 apparsa in \"Run to You\") che dopo aver litigato col fidanzato esce dalla sua macchina, ma poi vi risale di nuovo e si dirige nello stesso stadio dove si esibisce il cantautore canadese anche sullo schermo."}
{"id": "2046764", "revid": "767487", "url": "https://it.wikipedia.org/wiki?curid=2046764", "title": "All Night Long (Scorpions)", "text": "All Night Long \u00e8 il settimo singolo pubblicato dagli Scorpions.\nIl brano, un inedito non presente in nessun album di studio, \u00e8 stato suonato dalla band durante le registrazioni giapponesi di \"Tokyo Tapes\" e subito pubblicato come singolo nel 1978 assieme ad altri tre brani provenienti dalle stesse sessioni.\nDopo lo strepitoso successo ottenuto dall'album di origine pubblicato agli inizi del 1979, la casa discografica RCA Records ha cercato di sfruttarne la popolarit\u00e0 rimettendo in circolazione il disco \"All Night Long\" (sotto forma di EP) approfittando anche dell'enorme popolarit\u00e0 che avevano raggiunto nel frattempo gli Scorpions dopo la pubblicazione dell'album \"Lovedrive\"."}
{"id": "2046769", "revid": "767487", "url": "https://it.wikipedia.org/wiki?curid=2046769", "title": "Nick lo scatenato", "text": "Nick lo scatenato (\"Rhinestone\") \u00e8 un film del 1984 diretto da Bob Clark interpretato da Sylvester Stallone e Dolly Parton.\nTrama.\nAl Rhinestone, tipico locale country di New York, primeggia come cantautrice la bella e brava Jake che vorrebbe rompere il contratto con il suo capo, Freddie, che la corteggia in maniera asfissiante. La ragazza fa una scommessa con lui: se riuscir\u00e0 a trasformare un tizio qualsiasi in un grande cantante country per il pubblico esigentissimo del Rhinestone, il contratto verr\u00e0 sciolto; in caso contrario lei sar\u00e0 costretta ad essere legata al suo capo per altri cinque anni e a offrirgli inoltre le sue grazie. Jake trova casualmente Nick, uno spericolato tassista italo-americano, privo di qualunque inclinazione o talento musicale. L'impresa \u00e8 ardua ma Jake non si scoraggia, nonostante il poco entusiasmo di Nick e dei genitori di lui. La ragazza riesce a trascinarlo nel Tennessee dove, dopo baruffe con il suo ex spasimante, con l'aiuto del padre di lei e di altri amici lo fa diventare un quasi perfetto cantante \"country\" anche negli atteggiamenti. Nick si appassiona talmente alla cosa che crede di essere ormai un grande artista. Jake cerca di dissuaderlo e i due, che cominciano a piacersi sempre pi\u00f9, alla fine litigano. La storia si conclude con il trionfo di Nick cantante di fronte ad un pubblico in delirio, Jake capisce di amarlo e di essere ricambiata e pu\u00f2 considerarsi finalmente libera dal contratto-capestro di Freddie.\nProduzione.\nLe riprese del film sono stato girate a Leipers Fork (Tennessee) e a Piru (California). Per interpretare il ruolo di \"Nick Martinelli\" Stallone ha percepito 4 milioni di dollari. Il budget per la realizzazione del film \u00e8 stato di $ 28.000.000.\nDistribuzione.\nIl film \u00e8 stato distribuito nelle sale cinematografiche italiane nel mese di ottobre del 1984.\nData di uscita.\nAlcune date di uscita internazionali nel corso del 1984 sono state:\nIncassi.\nSi \u00e8 classificato al 96\u00ba posto tra i primi 100 film di maggior incasso della stagione cinematografica italiana 1984-1985.\nL'incasso totale della pellicola \u00e8 stato di $ 54,744,738 (di cui $ 21.435.321 negli Stati Uniti)."}
{"id": "2046782", "revid": "204012", "url": "https://it.wikipedia.org/wiki?curid=2046782", "title": "Dieting", "text": ""}
{"id": "2046785", "revid": "486946", "url": "https://it.wikipedia.org/wiki?curid=2046785", "title": "Operation enduring freedom", "text": ""}
{"id": "2046789", "revid": "765341", "url": "https://it.wikipedia.org/wiki?curid=2046789", "title": "Giulio di Schleswig-Holstein-Sonderburg-Gl\u00fccksburg", "text": "Biografia.\nNel 1863 il principe Giulio fu mandato in Grecia con il giovane nipote Guglielmo di Danimarca da poco nominato Re degli Elleni, in veste di consigliere. Diciotto mesi dopo il re, tornato da una passeggiata, scopr\u00ec che, mentre era fuori, lo zio aveva invitato a Palazzo sette ministri legati al precedente e profondamente impopolare sovrano, Ottone I di Grecia, per discutere della rimozione del conte Sponneck, un altro dei consiglieri del Re. Indignato per quello che gli sembrava una congiura di palazzo, Giorgio I ordin\u00f2 allo zio di lasciare la Grecia entro una settimana.\nGiulio contrasse un matrimonio morganatico con Elisabeth von Ziegesar (1856-1887), figlia di Wolf von Ziegesar, il 2 luglio 1883. Dopo le nozze le ebbe il titolo di contessa von Roest."}
{"id": "2046792", "revid": "1573940", "url": "https://it.wikipedia.org/wiki?curid=2046792", "title": "Nyctalus lasiopterus", "text": "La nottola gigante o nottola maggiore (Nyctalus lasiopterus ) \u00e8 un pipistrello della famiglia dei Vespertilionidi diffuso nell'Ecozona paleartica.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 84 e 104\u00a0mm, la lunghezza dell'avambraccio tra 61 e 70\u00a0mm, la lunghezza della coda tra 52 e 74\u00a0mm, la lunghezza del piede tra 13 e 16\u00a0mm, la lunghezza delle orecchie tra 18 e 26\u00a0mm e un peso fino a 74\u00a0g. \u00c8 il pi\u00f9 grande microchirottero europeo.\nAspetto.\nLa pelliccia \u00e8 lunga, densa, pi\u00f9 lucida in primavera e si estende ventralmente fino all'altezza dei gomiti e delle ginocchia. Le parti dorsali sono bruno-rossastre, mentre le parti ventrali sono pi\u00f9 chiare. Nei maschi i peli sul collo sono pi\u00f9 lunghi. Il muso \u00e8 largo, con due masse ghiandolari sui lati. Le orecchie sono corte, larghe, triangolari, ben separate tra loro e con l'estremit\u00e0 arrotondata. Il margine posteriore ha 4 pieghe. Il trago \u00e8 corto ed arrotondato. Le membrane alari sono marroni scure e attaccate posteriormente sui metatarsi. La punta della coda si estende leggermente oltre l'ampio uropatagio, il quale \u00e8 ricoperto di peli alla base. Il calcar \u00e8 lungo e con un lobo terminale ampio e fornito di una struttura di supporto a T. Il cariotipo \u00e8 2n=42 FNa=50.\nEcolocazione.\nEmette ultrasuoni a basso ciclo di lavoro sotto forma di impulsi di lunga durata a frequenza modulata iniziale di 25,1\u00a0kHz, finale di 17,6\u00a0kHz e massima energia a 18,8\u00a0kHz. In prossimit\u00e0 del terreno utilizza differenti segnali consecutivi a frequenze alternate e con almeno due armoniche.\nBiologia.\nComportamento.\nSi rifugia nelle cavit\u00e0 degli alberi, in particolare quelli maturi, sotto le fronde secche di palme come la palma della California, nelle bat boxes, soffitte di case e fessure rocciose dove forma colonie spesso insieme ad altri pipistrelli come la nottola comune e meno frequentemente con la nottola minore, il pipistrello nano e il pipistrello di Nathusius. In primavera forma vivai fino a 66 femmine adulte, mentre i maschi tendono a vivere separati in piccoli gruppi. Entra in ibernazione da dicembre a febbraio. Il volo \u00e8 lento ed irregolare, pu\u00f2 prenderlo anche da terra sebbene con grossa difficolt\u00e0 e si lancia nel vuoto dai siti di riposo per guadagnare velocit\u00e0. L'attivit\u00e0 predatoria pu\u00f2 avvenire anche fino a 30\u00a0km dai ricoveri. Effettua migrazioni in autunno dall'Europa orientale verso la parte sud-orientale del suo areale.\nAlimentazione.\nSi nutre di insetti, particolarmente coleotteri e falene catturati in volo sopra spazi aperti vicino al suolo o sopra la volta dei boschi e lungo le strade. Pu\u00f2 catturare anche piccoli uccelli come il pettirosso e il lui verde, durante la loro migrazione notturna in autunno e primavera, che vengono predati e divorati in volo, similmente alle altre prede che fanno parte della sua dieta\nRiproduzione.\nDanno alla luce uno o due piccoli alla volta alla fine di giugno, i quali vengono allattati fino ai primi di agosto. Sono in grado di volare gi\u00e0 dopo 40 giorni di vita. Le femmine raggiungono la maturit\u00e0 sessuale gi\u00e0 al primo anno di vita.\nDistribuzione e habitat.\nQuesta specie \u00e8 diffusa in maniera frammentata nell'Ecozona paleartica, dalla Penisola iberica, Francia centro-meridionale, Svizzera occidentale, Croazia, Bosnia ed Erzegovina settentrionale, Repubblica Ceca orientale, Slovacchia, Ungheria, Polonia orientale, Bielorussia, Ucraina, Romania, Bulgaria, Grecia settentrionale, Anatolia centro-occidentale e nord-orientale, Russia sud-occidentale e Caucaso fino all'Uzbekistan occidentale, Iran settentrionale, Kazakistan occidentale, nel Marocco settentrionale e nella Libia nord-orientale. In Italia \u00e8 stata segnalata con certezza in Emilia Romagna, Toscana, Veneto, Friuli Venezia Giulia, Calabria e Sicilia.\nVive nei boschi misti e di latifoglie fino a 2.000 metri di altitudine.\nStato di conservazione.\nLa IUCN Red List, considerato l'areale frammentato e la perdita di rifugi preferiti a causa della deforestazione, classifica \"N.lasiopterus\" come specie vulnerabile (VU)."}
{"id": "2046797", "revid": "1869172", "url": "https://it.wikipedia.org/wiki?curid=2046797", "title": "Robert Stephens", "text": "Biografia.\nFormatosi alla Royal Shakespeare Company, sotto la guida di Laurence Olivier, ne divenne ben presto uno dei maggiori interpreti, e per questo fu da molti considerato l'erede artistico dello stesso Olivier. Nel 1993, per l'interpretazione del Falstaff di William Shakespeare al Royal National Theatre, fu insignito del premio \"Laurence Olivier Awards\", e proclamato \"Cavaliere delle Arti\" dell'Ordine dell'Impero Britannico.\nFu attivo anche al cinema sin dagli anni cinquanta e in ruoli interpretati sempre con un contegno tipicamente inglese; da citare sono le sue apparizioni successive in \"La strana voglia di Jean\" (1969) e l'indimenticabile interpretazione nel melanconico \"Vita privata di Sherlock Holmes\" (1970), nel ruolo del famoso investigatore, per la regia di Billy Wilder. Durante le riprese di questo film tent\u00f2 il suicidio, causando una sosta forzata nelle riprese che fece temere per la realizzazione dell'opera stessa. Nel 1981, per la BBC Radio, prest\u00f2 la voce al personaggio di Aragorn de \"Il Signore degli Anelli\".\nVita privata.\nStephens si spos\u00f2 quattro volte. La sua terza moglie fu l'attrice Maggie Smith, dalla quale ebbe i figli Toby Stephens e Chris Larkin, entrambi attori. La quarta moglie fu Patricia Quinn.\nTeatro.\nInterpretazioni al Royal National Theatre:"}
{"id": "2046798", "revid": "7969", "url": "https://it.wikipedia.org/wiki?curid=2046798", "title": "Deep snapper", "text": ""}
{"id": "2046801", "revid": "767487", "url": "https://it.wikipedia.org/wiki?curid=2046801", "title": "Il terrore sul mondo", "text": "Il terrore sul mondo (\"The Creature Walks Among Us\") \u00e8 un film horror del 1956 diretto da John Sherwood.\n\u00c8 il capitolo conclusivo della saga iniziata nel 1954 con \"Il mostro della laguna nera\", proseguita l'anno successivo con \"La vendetta del mostro\". A differenza delle due precedenti pellicole non fu girato in 3D.\nTrama.\nIn seguito alla fuga del Mostro della laguna nera da Ocean Harbor (Florida), un gruppo di scienziati sotto la guida del freddo e avido Dr. William Barton si reca verso le Everglades per catturarlo.\nBarton riesce nell'intento, non senza che la creatura prenda accidentalmente fuoco durante una colluttazione. Vivo ma gravemente ustionato, il mostro viene portato sul battello dove i medici dello staff di Barton lo bendano e lo immobilizzano. Il fuoco ha distrutto le squame e le branchie dell\u2019uomo-pesce, che rischia di asfissiare, ma le radiografie mostrano che possiede anche dei primitivi polmoni, che non vengono utilizzati perch\u00e9 chiusi da una membrana. I dottori eseguono cos\u00ec una tracheotomia, liberando i polmoni e permettendogli di respirare fuori dall'acqua, mentre al posto delle squame, con sorpresa dei dottori, si scopre sotto di esse uno strato di pelle simile a quella umana.\nAmmaliati dalla creatura e convinti che abbia dei sentimenti, i medici cercano di farle avere un rapporto con gli umani e la ospitano nella tenuta di Barton in California. Il piano per\u00f2 fallisce del tutto: infatti Barton, geloso di Jed Grant, guida della spedizione, che stava intraprendendo una relazione clandestina con sua moglie Marzia, in preda ad un raptus omicida, lo uccide.\nUna volta tornato in s\u00e9, Barton lascia il corpo di Grant nella recinzione elettrificata dell\u2019uomo-pesce per fargli prendere tutta la colpa del brutale omicidio. Esso avendo assistito al delitto e compresa la situazione, sfonda i reticolati, devasta la villa alla ricerca di Barton e una volta trovato lo uccide senza piet\u00e0 gettandolo dal balcone, per poi fuggire.\nIl mattino seguente, il mostro arriva ad una spiaggia dove osserva con rimpianto e affanno le impetuose acque dell'Oceano Pacifico. Il povero uomo-pesce, pur avendo perso la possibilit\u00e0 di respirare in quell\u2019elemento, decide di tornarci, preferendo morire nel suo ambiente naturale.\nProduzione.\nIl mostro della laguna nera \u00e8 stato interpretato da due attori, Ricou Browning per le riprese subacquee, e Don Megowan per le scene in terraferma.\nLe sequenze e gli ambienti sott'acqua sono stati filmati a Wakulla Springs (Florida), oggi un parco nazionale.\nPer non rischiare un flop proprio con l'ultimo capitolo della trilogia e per evitare di lievitare con le spese messe a disposizione, gli Universal Studios presero la decisione di non girare la pellicola in tre dimensioni.\nIl produttore William Alland aveva richiesto nuovamente la partecipazione di Jack Arnold alla regia, ma dopo il suo rifiuto punt\u00f2 su Sherwood, in precedenza collaboratore di Arnold.\nDistribuzione.\nIn Italia, il film, fu distribuito solo nel 1960."}
{"id": "2046808", "revid": "124326596", "url": "https://it.wikipedia.org/wiki?curid=2046808", "title": "Frida Hansdotter", "text": "Biografia.\nStagioni 2001-2009.\nLa Hansdotter, originaria di Norberg, ha iniziato a partecipare a gare FIS nel gennaio del 2001; nella stagione 2002-2003 ha fatto il suo esordio in Coppa Europa (il 24 novembre a \u00c5re, senza concludere lo slalom speciale in programma) e ai Mondiali juniores. La sua prima partecipazione alla Coppa del Mondo \u00e8 del 23 ottobre 2004, quando ha preso parte allo slalom gigante di S\u00f6lden senza qualificarsi per la seconda manche.\nIl 9 gennaio 2005 ha colto a Leukerbad la sua prima vittoria, nonch\u00e9 primo podio, in Coppa Europa, mentre nel 2007 \u00e8 stata convocata per i supi primi Campionati mondiali: nella rassegna iridata di \u00c5re \u00e8 arrivata 30\u00aa in supergigante. Due anni dopo, ai Mondiali di Val-d'Is\u00e8re 2009, ha invece ottenuto il 15\u00ba posto nello slalom speciale e non ha completato le altre prove cui ha preso parte (supergigante, slalom gigante e supercombinata). Il 7 marzo dello stesso anno ha conquistato il primo podio in Coppa del Mondo, giungendo 2\u00aa nello slalom speciale di Ofterschwang.\nStagioni 2010-2016.\nAi XXI Giochi olimpici invernali di \u00e8 stata 15\u00aa nello slalom speciale. 8\u00aa nella medesima specialit\u00e0 ai Mondiali di Garmisch-Partenkirchen 2011, nella successiva rassegna iridata di Schladming 2013 ha conquistato la medaglia d'argento nella gara a squadre il 12 febbraio e, quattro giorni dopo, quella di bronzo nello slalom speciale; nello slalom gigante \u00e8 stata invece 5\u00aa.\nIl 2 febbraio 2014, dopo aver ottenuto fino ad allora in carriera otto secondi posti, \u00e8 riuscita a conquistare la sua prima vittoria in Coppa del Mondo, nello slalom speciale di Kranjska Gora. Due settimane dopo, ai XII Giochi olimpici invernali di , si \u00e8 classificata 13\u00aa nello slalom gigante e 5\u00aa nello slalom speciale. Ai Mondiali di Vail/Beaver Creek dell'anno seguente si \u00e8 aggiudicata la medaglia d'argento nello slalom speciale ed \u00e8 stata 12\u00aa nello slalom gigante. Nella stagione 2015-2016 ha vinto la Coppa del Mondo di slalom speciale con 85 punti di vantaggio sulla seconda classificata, Veronika Zuzulov\u00e1.\nStagioni 2017-2019.\nIl 10 gennaio 2017 ha colto a Flachau in slalom speciale la sua ultima vittoria in Coppa del Mondo; ai successivi Mondiali di Sankt Moritz 2017 ha vinto la medaglia di bronzo in slalom speciale e nella gara a squadre, classificandosi inoltre 16\u00aa nello slalom gigante. Ai XXIII Giochi olimpici invernali di , sua ultima presenza olimpica, ha vinto la medaglia d'oro nello slalom speciale e si \u00e8 classificata 6\u00aa nello slalom gigante e 5\u00aa nella gara a squadre.\nIl 22 dicembre 2018 \u00e8 salita per l'ultima volta sul podio in Coppa del Mondo, classificandosi 3\u00aa nello slalom speciale disputato a Courchevel; ai successivi Mondiali di \u00c5re 2019, suo congedo iridato, \u00e8 stata 11\u00aa nello slalom gigante, 5\u00aa nello slalom speciale e 5\u00aa nella gara a squadre. Al termine di quella stessa stagione 2018-2019 si \u00e8 ritirata dall'attivit\u00e0 agonistica; la sua ultima gara in carriera \u00e8 stata lo slalom gigante di Coppa del Mondo disputato a Soldeu il 17 marzo, che non ha completato.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "2046820", "revid": "1728", "url": "https://it.wikipedia.org/wiki?curid=2046820", "title": "I\u00f1igo Arista", "text": ""}
{"id": "2046822", "revid": "2108263", "url": "https://it.wikipedia.org/wiki?curid=2046822", "title": "Granducato di Salisburgo", "text": "Il Granducato di Salisburgo (anche Elettorato di Salisburgo) fu uno stato del Sacro Romano Impero esistente dal 1803 e derivato dalla secolarizzazione del Principato arcivescovile di Salisburgo.\nStoria.\nNel 1803 il territorio dell'arcidiocesi di Salisburgo, assieme ad Eichst\u00e4tt, Berchtesgaden ed a parte di Passavia, vennero secolarizzati e concessi all'ex granduca di Toscana Ferdinando d'Asburgo, come ricompensa per aver ceduto la Toscana alle pressioni francesi.\nDopo la Pace di Presburgo del 1805 Salisburgo pass\u00f2 all'Austria e Ferdinando venne ricompensato con il Granducato di W\u00fcrzburg, mentre Eichst\u00e4tt e Passavia passarono alla Baviera. Con il Trattato di Sch\u00f6nbrunn del 1809 pass\u00f2 alla Francia e dal 1810 alla Baviera.\nDopo la Pace di Parigi del 1814, la citt\u00e0 e l'area dell'ex arcivescovato ritorn\u00f2 all'Austria, ad eccezione di Rupertiwinkel, che rimase territorio bavarese. Nel 1824 venne ricostituita l'arcidiocesi, ma non il principato secolare ad essa anticamente legato. Il formale titolo di Duca di Salisburgo venne mantenuto dagli imperatori d'Austria sino alla caduta della monarchia nel 1918.\nReggenti del trono secolare di Salisburgo.\nGranduca e Principe Elettore di Salisburgo\nDuchi di Salisburgo"}
{"id": "2046823", "revid": "120663901", "url": "https://it.wikipedia.org/wiki?curid=2046823", "title": "Lepus arcticus", "text": "La lepre artica (\"Lepus arcticus\" ) \u00e8 un mammifero lagomorfo della famiglia dei Leporidi.\nDistribuzione.\nCon quattro sottospecie (\"Lepus arcticus arcticus\", \"Lepus arcticus bangsii\", \"Lepus arcticus groenlandicus\" e \"Lepus arcticus monstrabilis\") la specie \u00e8 diffusa dall'isola di Terranova all'Alaska, spingendosi a sud fino al fiume McKenzie, in Oregon. Una popolazione vive anche in Groenlandia.\nIl loro \"habitat\" naturale \u00e8 costituito dalle aree di tundra munite di zone riparate che consentano alla vegetazione di crescere durante l'estate ed alla neve di non accumularvisi eccessivamente.\nDescrizione.\nDimensioni.\nMisura circa 60 cm di lunghezza, per un peso medio di 4 kg. Le popolazioni settentrionali raggiungono generalmente dimensioni maggiori.\nAspetto.\nIl pelo \u00e8 di colore bianco candido durante l'inverno, mentre d'estate il corpo diviene di colore grigio-bluastro, mentre la coda \u00e8 sempre bianca e le orecchie presentano punta nera: gli esemplari della sottospecie \"groenlandicus\" rimangono invece bianchi durante tutto l'anno.\nAl di sotto del pelo, cresce un folto sottopelo grigiastro dalla funzione isolante. Il pelo cresce anche sulla pianta dei piedi, che sono inoltre dotati di unghie lunghe ed incurvate che consentono all'animale di scavare anche nella neve pi\u00f9 compatta.\nBiologia.\nSi tratta di animali dalle abitudini principalmente crepuscolari e notturne: questi animali, a differenza della maggior parte delle specie diffuse in ambienti artici (dove la scarsit\u00e0 di risorse costringe gli animali a definire territori di grandi dimensioni), hanno territori di piccole dimensioni, nell'ambito dei quali tendono a seguire sempre i medesimi percorsi, identificabili come scie ben visibili nella neve.\nLa specie, per sopravvivere al clima proibitivo dell'areale in cui vive, ha sviluppato una serie di adattamenti fisici e comportamentali: \"in primis\", il rapporto superficie-volume \u00e8 assai basso, inoltre il pelo assai fitto funziona da eccellente isolante per trattenere il calore corporeo. Qualora, davanti a temperature eccezionalmente rigide, queste caratteristiche diventino inutili, gli animali, dalle abitudini solitamente solitarie, si raggruppano in zone sgombre dalla neve (ad esempio sotto qualche roccia) per farsi calore a vicenda. Tali gruppi possono avere dimensioni anche notevoli (dai 100 ai 300 esemplari), ed al loro interno, mentre alcuni esemplari si nutrono o si riposano, altri rimangono di guardia.\nQualora disturbati, gli animali si lanciano in veloci corse a zig-zag, per confondere l'aggressore: ci\u00f2 avviene tuttavia solo qualora quest'ultimo si avvicini troppo all'animale, che generalmente confida nelle propriet\u00e0 mimetiche del proprio mantello, immobilizzandosi al minimo segnale di pericolo. Su percorsi rettilinei, le lepri artiche raggiungono i 64 km/h. Anche se raramente i loro territori confinano con corsi d'acqua o col mare, questi animali sono dei buoni nuotatori e non esitano a percorrere a nuoto delle aree non troppo estese al fine di trovare del cibo: le popolazioni meridionali nuotano muovendo tutte e quattro le zampe, mentre le popolazioni pi\u00f9 settentrionali tendono ad utilizzare principalmente le lunghe zampe posteriori come propulsori durante il nuoto.\nAlimentazione.\nSi nutrono di qualsiasi tipo di materiale vegetale riescano a trovare, ossia bacche, radici, erbe, corteccia, muschi e licheni: non di rado questi animali sono costretti a scavare nella neve per raggiungere le piantine che vi sono sepolte e che vengono individuate grazie al fine senso dell'odorato di cui la specie \u00e8 dotata.\nIn Groenlandia, dove le condizioni climatiche pi\u00f9 rigide fanno s\u00ec che la neve cada pi\u00f9 abbondantemente e duri pi\u00f9 a lungo rispetto ad altre zone dell'areale della specie, gli esemplari hanno incisivi che si allungano pi\u00f9 in avanti rispetto a quelli delle popolazioni pi\u00f9 meridionali, che hanno anch'esse incisivi rivolti pi\u00f9 in avanti rispetto ad altre specie di leporidi.\nIn vari casi la specie \u00e8 stata osservata nutrirsi della carne di animali morti, rubandola dalle trappole dei cacciatori.\nRiproduzione.\nDurante la stagione degli amori, che va da aprile a settembre, gli eventuali gruppi formatisi durante l'inverno si disgregano in numerose coppie, ognuna delle quali delimita un proprio territorio. Durante l'accoppiamento, il maschio morde la collottola della femmina, spesso procurandole delle ferite. I maschi sono soliti abbandonare le femmine dopo il parto, cercando di accoppiarsi con qualche altra femmina: in un caso, tuttavia, un maschio fu visto aiutare una femmina a proteggere la prole da una volpe artica.\nLa gestazione dura un mese, al termine del quale nascono solitamente cinque o sei cuccioli: \u00e8 interessante notare come i parti siano quasi sincronizzati e la maggior parte dei cuccioli nasca entro il dieci giugno sulla terraferma ed entro il venti agosto sulle isole settentrionali. Tali date lasciano supporre che la femmina possa accoppiarsi nuovamente e generare una seconda cucciolata, soprattutto nelle parti meridionali dell'areale della specie, tuttavia tali ipotesi non sono per ora supportate da osservazioni sul campo.\nI cuccioli vengono dati alla luce in una concavit\u00e0 del terreno riempita di erba secca e pelo e preferibilmente sita al riparo di un masso o di un cespuglio. La femmina non abbandona mai i cuccioli per i primi due o tre giorni dopo la nascita: in seguito, essa resta via alla ricerca di cibo per la maggior parte del tempo, sicch\u00e9 i cuccioli restano immobili nella loro tana, dando prova di straordinaria staticit\u00e0 e somigliando a ciottoli nel paesaggio nordico. Attorno alle due settimane di vita, i cuccioli sono gi\u00e0 quasi del tutto indipendenti dalla madre, tornando sporadicamente al nido per essere allattati: non verranno infatti svezzati prima del secondo mese di vita, mentre raggiungeranno la maturit\u00e0 sessuale attorno all'anno."}
{"id": "2046826", "revid": "144796", "url": "https://it.wikipedia.org/wiki?curid=2046826", "title": "Ducato di Salisburgo", "text": ""}
{"id": "2046832", "revid": "399", "url": "https://it.wikipedia.org/wiki?curid=2046832", "title": "Federica di Schleswig-Holstein-Sonderburg-Gl\u00fccksburg", "text": "Biografia.\nEra la secondogenita di Federico Guglielmo di Schleswig-Holstein-Sonderburg-Gl\u00fccksburg, e di sua moglie, la principessa Luisa Carolina d'Assia-Kassel.\nSuo padre era il capo della casa ducale di Schleswig-Holstein-Sonderburg-Beck, ramo cadetto maschile della Casa di Oldenburg, che aveva occupato il trono di Danimarca dal 1448. Attraverso il padre, Federica era diretta discendente del re Cristiano III di Danimarca.\nSua madre era la figlia di Carlo d'Assia-Kassel, un feldmaresciallo danese e governatore dei ducati di Schleswig e Holstein, e della principessa Luisa di Danimarca, figlia di Federico V di Danimarca. Il 6 giugno 1825, il duca Federico Guglielmo fu nominato duca di Gl\u00fccksburg da suo cognato Federico VI di Danimarca, quando ramo principale si estinse nel 1779. Successivamente cambi\u00f2 il suo titolo in \"Duca di Schleswig-Holstein-Sonderburg-Gl\u00fccksburg\".\nMatrimonio.\nSpos\u00f2, il 30 ottobre 1834 allo Schloss Louisenlund, presso Schleswig, Alessandro Carlo di Anhalt-Bernburg, figlio di Alessio Federico Cristiano di Anhalt-Bernburg. La coppia non ebbe figli.\nNel novembre 1855 il duca fu confinato a Schloss Hoym a causa di una malattia mentale progressiva (alcune fonti affermano che soffriva di schizofrenia). Alessandro Carlo trascorre il resto della sua vita sotto cure mediche in compagnia del suo ciambellano, il pittore Wilhelm von K\u00fcgelgen. A causa della sua incapacit\u00e0, Federica fu reggente fino alla morte del marito, avvenuta il 19 agosto 1863.\nPoich\u00e9 il matrimonio fu senza eredi (e forse neppure consumato), l'Anhalt-Bernburg fu ereditato dal cugino Leopoldo IV di Anhalt-Dessau che accorp\u00f2 il ducato con il proprio creando di nuovo un unico ducato di Anhalt.\nMorte.\nLa duchessa Federica mor\u00ec il 10 luglio 1902 a Ballenstedt."}
{"id": "2046836", "revid": "15756", "url": "https://it.wikipedia.org/wiki?curid=2046836", "title": "Teatro della Societ\u00e0 filodrammatica", "text": "Il teatro della Societ\u00e0 filodrammatica si trova in localit\u00e0 Ambra, a Bucine.\nLa costruzione del teatro risale al 1931. \u00c8 costituito da una sala con galleria; il palcoscenico \u00e8 molto ampio e occupa uno spazio pari alla met\u00e0 di quello della sala. Nel 1961 il teatro \u00e8 stato interessato da un intervento di restauro che lo ha portato alla stato attuale."}
{"id": "2046844", "revid": "28795073", "url": "https://it.wikipedia.org/wiki?curid=2046844", "title": "Vespro", "text": ""}
{"id": "2046847", "revid": "106908", "url": "https://it.wikipedia.org/wiki?curid=2046847", "title": "Feng (Juti)", "text": " \nViene citato in \"Chronicon Lethrense\" e nel \"Gesta Danorum\" (libro 3) di Saxo Grammaticus.\nChronicon Lethrense.\nIl \"Chronicon Lethrense\" (e l'incluso \"Annales Lundenses\") dicono che il re danese Rorik Slengeborre pose Horwendill e Feng a capo del Jutland, dando la figlia ad Horwendill come ricompensa per i suoi servizi. Horwendill e la figlia ebbero un bambino cui diedero il nome di Amblothe (Amleto). Il geloso Feng uccise Horwendill prendendone la moglie. Amblothe cap\u00ec che la sua vita era in pericolo e finse, per salvarsi, di essere folle. Feng sped\u00ec Amblothe dal re di Britannia con due servi, con la richiesta al re di Britannia di uccidere Amblothe. Mentre i servi dormivano, Amblothe modific\u00f2 il messaggio (probabilmente runico) trasformandolo in una richiesta di uccidere i servi e dare la figlia in sposa a lui. Il re fece quello che il messaggio chiedeva. Esattamente un anno dopo, Feng stava brindando alla morte di Amblothe, quando questi apparve uccidendolo.\nGesta Danorum.\nSecondo Saxo, Feng ed Horwendill erano figli del re di Jutland, Gervendill, e gli succedettero al trono. R\u00f8rik Slyngebond, re di Danimarca, concesse la figlia ad Horwendill con cui mise al mondo Amleto. Ma Feng, per la gelosia, uccise Horwendill convincendo Gerutha a sposarlo, dicendole che l'aveva fatto per liberarla da un marito che la odiava. Amleto, timoroso di seguire la sorte del padre, si finse stupido, ma il sospettoso Feng lo fece esaminare con vari test raccontati in dettaglio. Tra le altre cose tentarono di farlo conquistare da una giovane ragazza, la sorellastra, ma l'astuzia gli permise di salvarsi. Quando Amleto uccise delle spie nascoste, come Polonio nella stanza della madre, Feng fu certo del fatto che la follia fosse simulata. Amleto venne mandato in Inghilterra con due servitori e la richiesta al re di ucciderlo. Amleto alter\u00f2 il messaggio sulle tavole in legno facendo uccidere loro, e sposando la figlia del re.\nDopo il matrimonio, a un anno dalla sua partenza, Amleto torn\u00f2 in Danimarca. Della fortuna che aveva accumulato, port\u00f2 con s\u00e9 solo alcuni bastoni riempiti d'oro. Arriv\u00f2 giusto in tempo per un funerale, che doveva celebrare la sua morte. Durante la festa fece ubriacare i cortigiani, impiccandoli mentre erano svenuti, e dando fuoco al palazzo. Feng venne ucciso con la sua stessa spada."}
{"id": "2046849", "revid": "62004", "url": "https://it.wikipedia.org/wiki?curid=2046849", "title": "Andrij Hrivko", "text": "Carriera.\nDivenuto professionista nel 2005 con la Domina Vacanze, dal 2006 al 2008 gareggi\u00f2 con la divisa della Milram. Nel 2009 pass\u00f2 quindi alla ISD-Neri, mentre nel 2010 si trasfer\u00ec tra le file dell'Astana.\nIn palmar\u00e8s vanta sei vittorie nei campionati nazionali ucraini Elite, cinque a cronometro e una in linea, oltre al trionfo nella Firenze-Pistoia del 2008. Ha concluso la prova in linea dei campionati del mondo 2008 al quinto posto, e il Giro d'Italia 2009 al ventiduesimo posto, con buoni piazzamenti.\nA seguito di una lite durante il Dubai Tour 2017, durante la quale colpisce con un pugno Marcel Kittel, viene squalificato per 45 giorni dall'UCI, a partire dal 1\u00ba maggio 2017."}
{"id": "2046850", "revid": "19933", "url": "https://it.wikipedia.org/wiki?curid=2046850", "title": "Amblothe", "text": ""}
{"id": "2046852", "revid": "116413611", "url": "https://it.wikipedia.org/wiki?curid=2046852", "title": "Punto di Mauran", "text": "Punto di Mauran, in vocologia, \u00e8 un punto ideale situato dietro i denti superiori,a livello della cresta alveolare,poi si dirige nel famoso terzo occhio,ove bisogna convogliare la propria voce per ottenere un timbro di voce ricco di frequenze medie e pertanto meglio udibile nel canto o nell'oratoria."}
{"id": "2046856", "revid": "599013", "url": "https://it.wikipedia.org/wiki?curid=2046856", "title": "Fabio Zanelli", "text": "Carriera.\nDopo le prime stagioni a Cervia e Modena esordisce in Serie A con il Basket Rimini. Nelle tre stagioni a Rimini si distingue con una media punti di 7,4 a gara. Successivamente passa alla Victoria Libertas Pesaro, con cui gioca la semifinale scudetto nel 2001, e da qui alla Virtus Roma con cui raggiunge lo stesso traguardo nel 2003.\nDopo alcune stagioni in LegaDue, ritorna in massima serie nel 2006, disputando la prima parte di campionato alla Societ\u00e0 Sportiva Felice Scandone, e successivamente nel 2008-2009, rimanendo per due stagioni nel Basket Club Ferrara, alla cui promozione in serie A aveva contribuito.\nDal dicembre 2012 fino al termine della stagione milita nell'Aurora Basket Jesi.\nDal 18 dicembre 2013 \u00e8 in forza alla Virtus Basket Bergamo, nel campionato di DNC. Rimane nel capoluogo orobico anche nella stagione successiva quando la societ\u00e0, dopo aver conquistato la promozione, si riorganizza in Bergamo Basket 2014.\nStatistiche.\n\"Dati aggiornati al 15 maggio 2012\""}
{"id": "2046857", "revid": "1543377", "url": "https://it.wikipedia.org/wiki?curid=2046857", "title": "Teatro comunale Wanda Capodaglio", "text": "Il teatro comunale Wanda Capodaglio si trova in via Roma a Castelfranco di Sopra.\nLa struttura originaria, a pianta rettangolare con galleria, \u00e8 legata alla realizzazione della locale Casa del Littorio e venne inaugurata nel 1930. Nell'ultimo dopoguerra l'edificio, ridotto in pessime condizioni, pass\u00f2 in propriet\u00e0 al Comune che provvide a ripetuti interventi di ordinaria amministrazione. Fra il 1969 e il 1972 il teatro venne modificato e rimodernato: fu eliminata la galleria, ridisegnata la sala con geometrie essenziali e sistemata la parte esterna, utilizzata come giardino e arena estiva. Nel 1987 fu avviato un nuovo e pi\u00f9 radicale progetto di restauro, a cura dell'architetto Sergio Ardinghi, con la riduzione dei posti a circa 300, la costruzione di nuovi camerini, la realizzazione di una nuova galleria, l'ampliamento del foyer e l'adeguamento degli impianti e di tutte le strutture tecniche alle vigenti norme di sicurezza. A conclusione di questi lavori, nel 1989 il teatro ha ripreso la sua attivit\u00e0 proponendo una stagione di prosa e ospitando inoltre la scuola di musica e una rassegna di compagnie amatoriali valdarnesi. Il teatro \u00e8 intitolato all'attrice Wanda Capodaglio che a Castelfranco trascorse gli ultimi dieci anni della sua vita e che nel 1975 era stata insignita della cittadinanza onoraria."}
{"id": "2046861", "revid": "1305772", "url": "https://it.wikipedia.org/wiki?curid=2046861", "title": "Bioimpedenziometria", "text": "La impedenziometria \u00e8 una metodica utilizzata per la determinazione della composizione corporea (massa grassa, massa magra, acqua totale).\nPrincipio di base.\nL'impedenziometria misura l'impedenza del corpo (\"bioimpedenza\" o \"bioresistenza\") al passaggio di una corrente elettrica a bassa potenza e alta frequenza (50 kHz).\nLe apparecchiature.\nLe apparecchiature utilizzate possono essere di vario tipo: un'apparecchiatura professionale \u00e8 costituita da 4 elettrodi, da applicare, rispettivamente, sul dorso delle mani e sul dorso dei piedi; ad essi vengono collegati dei fili conduttori, attraverso cui viene fatta circolare la corrente, che, attraversando le strutture corporee, subir\u00e0 un calo della sua intensit\u00e0 dovuta all'impedenza associata alle strutture corporee; il segnale risultante (ovvero la risposta in termini di intensit\u00e0 elettrica) viene trasmesso ad un apparecchio trasduttore, che raccoglie i dati traducendoli in misure corporee. Anche le apparecchiature professionali non sono esenti da margini di errore, statisticamente si parla di uno scarto tra dato reale e dato rilevato di circa il 4%.\nQuesto test scientifico si basa sul principio secondo cui i tessuti biologici del nostro organismo possono comportarsi come buoni conduttori, cattivi conduttori, non conduttori oppure dielettrici cio\u00e8 in grado di trattenere le cariche elettriche; le soluzioni elettrolitiche intra ed extracellulari dei tessuti magri sono ottimi conduttori, mentre le ossa e il tessuto adiposo sono cattivi conduttori poich\u00e9 non sono attraversati dalle correnti.\nAlcuni dati sulla \"resistivit\u00e0 biologica\" del corpo umano, sono visibili nella tabella sottostante, da cui si desume che ogni elemento ha un'impedenza caratteristica al passaggio della corrente.\nAd esempio, l'urina presenta una bassa impedenza elettrica, pari a 30 \u03a9/cm\u00b2 (essendo ricca di elementi chimici disciolti); mentre il grasso corporeo, con 2500 \u03a9/cm\u00b2, oppone un'elevata resistivit\u00e0 elettrica.\nIl protocollo di indagine.\nI parametri che possono concorrere ad inficiare l'attendibilit\u00e0 del risultato sono numerosi, a tal proposito sar\u00e0 necessario rispettare un protocollo di indagine particolarmente rigido, in modo che il dato riscontrato sia quanto pi\u00f9 preciso possibile. La disidratazione del soggetto, la temperatura, l'eventuale attivit\u00e0 fisica svolta nelle ore precedenti la misurazione, sono accortezze necessarie per evitare di avere risultati errati.\nParametri.\nI valori misurati dal Bioimpedenziometro sono due:\nAttraverso le misurazioni effettuate dalle apparecchiature, \u00e8 possibile ottenere con l'ausilio di co-predittori quali altezza, sesso e peso, vari parametri:\nRisultati.\nA seguito della valutazione impedenziometrica, si attribuisce al soggetto esaminato una delle seguenti tipologie fisiche:\n1) Obeso latente: debole massa ossea e muscolare, elevata massa grassa. Si definisce obesit\u00e0 latente poich\u00e9 la gracile struttura fisica fa mantenere un peso corporeo non troppo alto, ma in realt\u00e0 si \u00e8 decisamente grassi; in inglese \u00e8 clinicamente definita \"Normal Weight Obesity\".\n2) Obeso: notevole eccesso di massa grassa, mentre la muscolatura e l'ossatura sono nella media. Se l'eccesso di grasso \u00e8 contenuto, si \u00e8 solo in sovrappeso.\n3) Obeso robusto: simile al precedente tipo ma con un'ossatura pi\u00f9 robusta, che pu\u00f2 far apparire ancora pi\u00f9 grassi di quanto si \u00e8 in realt\u00e0.\n4) Fuori forma: massa grassa nella media, muscolatura troppo debole, il peso corporeo \u00e8 nella norma o addirittura scarso, ma sono evidenti dei piccoli accumuli di grasso; in gergo inglese si definisce questa forma fisica come \"skinny-fat\", spesso tradotto in italiano come \"falso magro\".\n5) Regolare: buona forma fisica, con grasso e muscolatura entrambi nella media, ossatura media o robusta.\n6) Regolare muscoloso: forma fisica molto buona, con massa grassa a livelli medi e muscolatura molto sviluppata.\n7) Magro: massa grassa ridotta, ossatura e muscolatura piuttosto deboli, il fisico \u00e8 particolarmente magro ed esile.\n8) Magro e muscoloso: buona muscolatura, resa ancora pi\u00f9 evidente dall'esigua massa grassa.\n9) Estremamente muscoloso: forma fisica da culturista, pochissimo grasso unito ad un'incredibile muscolatura.\nTotal Body Electrical Conductivity.\nLa TOBEC (Total Body Electrical Conductivity) \u00e8 una metodica utilizzata per la determinazione della composizione corporea (massa grassa, massa magra, acqua totale) attraverso la misura della conduttanza del corpo al passaggio di una corrente elettrica."}
{"id": "2046863", "revid": "339392", "url": "https://it.wikipedia.org/wiki?curid=2046863", "title": "Kiaochow", "text": ""}
{"id": "2046864", "revid": "125785429", "url": "https://it.wikipedia.org/wiki?curid=2046864", "title": "Carlo di Schleswig-Holstein-Sonderburg-Gl\u00fccksburg", "text": "Biografia.\nCarlo era il primo figlio maschio di Federico Guglielmo, duca di Schleswig-Holstein-Sonderburg-Gl\u00fccksburg e della principessa Luisa Carolina d'Assia-Kassel ed un fratello maggiore di Cristiano IX di Danimarca.\nNel 1831 venne nominato da Federico VI capitano nel Reggimento Fanteria Oldenburg, e, appena tre settimane dopo, il 17 febbraio, ascese al trono ducale alla morte del padre.\nMatrimonio.\nSpos\u00f2 la cugina Guglielmina Maria di Danimarca, figlia di Federico VI di Danimarca e di sua moglie Maria Sofia d'Assia-Kassel, il 19 maggio 1838 al Palazzo di Amalienborg a Copenaghen. Guglielmina Maria era l'ex moglie del principe Federico di Danimarca, in seguito Federico VII di Danimarca).\nCarlo mor\u00ec il 24 ottobre 1878 a 65 anni a Luisenlund. La coppia non ebbe figli; in molti credono che la sposa fosse sterile, poich\u00e9 non ci sono neppure notizie di eventuali aborti o figli nati morti."}
{"id": "2046873", "revid": "400694", "url": "https://it.wikipedia.org/wiki?curid=2046873", "title": "Don't Leave Me Now (Supertramp)", "text": "Don't Leave Me Now \u00e8 un singolo del gruppo musicale britannico Supertramp, pubblicato nel 1982 come secondo estratto dall'album \"...Famous Last Words...\".\nDescrizione.\nIl lato A del singolo, \"Don't Leave Me Now\", \u00e8 stato scritto da Roger Hodgson. "}
{"id": "2046881", "revid": "174925", "url": "https://it.wikipedia.org/wiki?curid=2046881", "title": "Teonomia", "text": "Il termine teonomia (dal greco \"Theos\", Dio, e \"Nomos\", Legge, quindi \"legge di Dio\") \u00e8 stato usato per descrivere diverse concezioni che considerano il Dio rivelato nella Bibbia come unica fonte possibile dell'etica. Utilizzando il termine in questo senso, il teologo protestante e apologeta Cornelius Van Til sostiene come non esista altra alternativa alla teonomia se non l'autonomia (cio\u00e8 la facolt\u00e0 o la pretesa dell'essere umano di stabilire esso stesso le regole del proprio comportamento).\nLa teonomia presuppone che Dio abbia rivelato oggettivamente nelle Sacre Scritture le regole universali alle quali le creature umane devono conformarsi per vivere secondo giustizia e come tale \u00e8 stata elaborata soprattutto nell'ambito della tradizione calvinista.\nDiverse scuole di pensiero teonomico.\nConcezioni teonomiche sono state sviluppate, fra i teologi riformati, da Giovanni Calvino, i Riformatori europei, i teologi dell'Assemblea di Westminster ed altri puritani, come pure dai ricostruzionisti cristiani.\nL'uso di questo termine, per\u00f2, non \u00e8 limitato all'ambito della teologia riformata. Il teologo Paul Tillich usa il termine \"teonomia\" per descrivere la propria prospettiva sull'etica, e questo in modo radicalmente diverso dagli autori riformati e dai ricostruzionisti.\nFra gli autori riformati da una parte e Paul Tillich dall'altra (sebbene questo non sia normalmente menzionato nei testi di teologia sistematica) si possono riscontrare diversi tipi di teonomia fra gli evangelicali ed i dispensazionalisti, come pure nel Cattolicesimo.\nDalla met\u00e0 degli anni 1970, il termine teonomia purita \u00e8 stato pi\u00f9 spesso usato nei circoli protestanti in riferimento alla prospettiva etica dei Ricostruzionisti cristiani, prospettiva che afferma essere fedele riproposizione della concezione protestante storica della legge veterotestamentaria come esposta da molti riformatori europei e Puritani. Questo viene ora contestato negli ambienti riformati stessi.\nIl resto di quest'articolo descrive la concezione della teonomia dei ricostruzionisti cristiani, quella alla quale pi\u00f9 comunemente viene associato il termine teonomia.\nOrigine della teonomia moderna.\nIl teologo Greg Bahnsen afferma che, quando aveva originalmente delineato la prospettiva etica del Ricostruzionismo cristiano nel suo libro \"Theonomy in Christian Ethics\" (La teonomia nell'etica cristiana) egli non avesse affatto pensato di generare l'etichetta per una distintiva scuola di pensiero o \"movimento\", cosa che, semmai, i suoi oppositori avevano fatto etichettandolo come \"teonomista\". Il titolo del libro era stato scelto per descrivere l'argomento del libro, cio\u00e8 la collocazione o funzione della legge rivelata di Dio nella filosofia morale del cristiano oggi.\nIl termine teonomia si rivelava particolarmente appropriato se lo si pone in contrasto con certe linee avversarie di pensiero che pure contengono la parola \"nomos\" nella loro designazione, come \"autonomia\", filosofia cosmonomica e antinomismo. Inoltre, lungi dall'essere un neologismo, esso era stato comunemente usato nella teologia morale in riferimento all'approccio all'etica che si sottomette alla divina rivelazione. Lo studioso calvinista di etica Willem Geesink scrive infatti nel suo libro sull'etica riformata: \"La teonomia \u00e8 la legislazione ispirata da Dio, fondata nella sua sovrana legge di creazione ... la peculiarit\u00e0 del Calvinismo \u00e8 l'idea che Dio \u00e8 Signore e Legislatore su tutti. Lo troviamo gi\u00e0 in Calvino quando, descrivendo la vita cristiana, afferma che noi siamo propriet\u00e0 di Dio, non padroni di noi stessi, e che la Sua volont\u00e0 deve determinare tutto il nostro agire. Il principio della teonomia, quindi, \u00e8 stato preservato in tutta la sua maggior purezza nella vecchia teologia protestante, pi\u00f9 di quanto lo sia nel Cattolicesimo, in cui ha ricevuto da parte della Chiesa un carattere pi\u00f9 eteronomo\".\nNella terminologia del Ricostruzionismo cristiano, la teonomia \u00e8 l'idea che, nella Bibbia, Dio fornisce la base dell'etica sia personale che sociale. in quel contesto, il termine \u00e8 sempre usato in antitesi all'autonomia, che postula come base dell'etica sia l'io dell'essere umano. L'etica teonomista afferma che la Bibbia ci sia stata data come criterio di livello del governo umano - individuale, familiare, ecclesiastico, e civile. La legge biblica, inoltre deve essere incorporata nella teoria cristiana dell'etica biblica.\n\"L'etica teonomista, per dirla in breve, vuole affermare la sua fedelt\u00e0 alla necessit\u00e0, sufficienza ed unit\u00e0 delle Sacre Scritture. Per un'adeguata e genuina etica cristiana - essa afferma - dobbiamo avere la Parola di Dio, solo la Parola di Dio e tutto dalla Parola di Dio. quasi ogni critico dell'etica teonomista si trover\u00e0 cos\u00ec a negare, in qualche modo, una o pi\u00f9 di queste premesse\".\nI critici della teonomia la considerano come una forma significativa di \"Teologia del dominio\", che essi definiscono come un tipo di teocrazia. La teonomia afferma come la legge biblica sia applicabile alla legislazione civile ed i teonomisti propongono la legge biblica come il modello rispetto al quale devono essere misurate le leggi delle nazioni ed al quale esse devono conformarsi.\nContesto teologico.\nL'etica teonomica dipende dalla teologia federale nella quale \u00e8 fondata. L'ala calvinista della Riforma mostra un forte interesse nella legge biblica. Essa trova un significativo esempio in Gran Bretagna, dove la tradizione dell'applicazione di leggi bibliche risale al Medioevo. La teologia federale sostiene che vi siano due patti fondamentali fra Dio e la creatura umana. Il primo \u00e8 il Patto d'opere, stipulato con Adamo, rappresentante federale dell'umanit\u00e0. Da questo deriva che tutta l'umanit\u00e0 \u00e8 tenuta a rispettarne i termini. L'altro patto \u00e8 quello della grazia, stipulato con Cristo e la sua chiesa. Sin dal 1797, quando venne pubblicato, di John Brown, il suo \"Compendious View of Natural and Revealed Religion\", la legge biblica costituiva una delle maggiori suddivisioni della teologia sistematica. Brown le dedica 50 pagine. Una delle versioni della teonomia, quella di Greg Bahnsen, pu\u00f2 essere considerata lo sviluppo di questo tipo di teologia dei due patti.\nUn ulteriore contributo della Riforma alla teonomia bahnseniana, sorto specialmente in ambito scozzese e presbiteriano, \u00e8 il Principio regolatore del culto. Esso sostiene come si debba rendere culto a Dio soltanto nel modo che egli ha comandato. Questi comandamenti possono essere trovati nella Bibbia e in quelli ancora vincolanti dell'Antico Testamento, eccetto laddove siano stati modificati dal comando diretti, esempio o implicazioni logiche del Nuovo Testamento. Questo stesso principio interpretativo \u00e8 stato applicato non solo al culto, ma altres\u00ec all'etica, prima da Rushdoony e poi da Greg Bahnsen. Vi \u00e8 quindi una legge veterotestamentaria che rimane in vigore e che trova nella legge di Mos\u00e8 i dettagli pi\u00f9 grandi. Essa - si sostiene - \u00e8 ancora vincolante per noi oggi, se non dove sia stata modificata dai comandi del Nuovo Testamento, l'esempio degli Apostoli nel Nuovo Testamento e ci\u00f2 che esso implica.\nSviluppi.\nUn tipo pi\u00f9 moderato di teonomia ricostruzionista \u00e8 stato seguito da alcuni autori nell'Istituto per l'economia cristiana di Tyler (Texas), negli Stati Uniti d'America. Questi autori, soprattutto James B. Jordan, sostengono che la rivelazione mosaica \u00e8 Tor\u00e0, cio\u00e8 insegnamento ed istruzione e non contiene un codice di leggi in quanto tale. L'istruzione biblica \u00e8 ancora considerata importante per il tutto della vita, ma \u00e8 compreso pi\u00f9 come insegnamento che come legge immutabile.\nAltri modelli di teonomia sono quelli di John Robbins, Gordon C. Clark, Carl F. H. Henry, Walther Kaiser Jr. e soprattutto Rousas John Rushdoony, che sviluppano specifiche risposte a problemi contemporanei d'ordine sociale, politico ed economico sulla base della loro comprensione della legge biblica.\nRushdoony scrive che \"il dio di una determinata cultura pu\u00f2 essere riconosciuto identificando le fonti delle proprie leggi. Se la fonte della legge \u00e8 la Trinit\u00e0 ontologica della Rivelazione cristiana, allora la Trinit\u00e0 \u00e8 il Dio di quella cultura. Se la fonte della legge \u00e8 nel popolo, allora la voce del popolo \u00e8 la voce di Dio (vox populi, vox dei), e quella voce trova espressione ed incarnazione o in un leader, un corpo legislativo, o una corte suprema, a seconda di dove trova ascendenza. Il punto pi\u00f9 alto nei processi della legge \u00e8 il dio di quel sistema\".\nObiettivi.\nI teonomisti sostengono l'applicabilit\u00e0 dei principi biblici a quattro sfere di governi - il governo di s\u00e9 stessi, il governo della famiglia, il governo della chiesa e lo stato, o il governo civile.\nEssi vogliono distinguersi dalla destra cristiana americana. Il movimento teonomista apira non solo a far acquisire democraticamente posti di responsabilit\u00e0 politica a cristiani professanti, ma ad operare per la rigenerazione di individui e famiglie a livello locale, come pure a riformare le chiese insegnando la dottrina corretta soprattutto nell'ambito della legge biblica.\nDi particolare rilevanza \u00e8 il sostegno dato dal movimento teonomista alle scuole domestiche e private in contrapposizione all'influenza ideologica secolarizzata delle scuole pubbliche, nell'esigenza di formare la giovent\u00f9 nell'ambito di una concezione biblica della realt\u00e0.\nLa teonomia non si propone il dominio della chiesa o di una particolare denominazione religiosa sullo stato. Chiesa e stato, infatti, sono due sfere diverse da tenere distinte, che devono, per\u00f2, sottomettersi entrambe a Dio nella misura in cui sono governate da credenti impegnati a conformare s\u00e9 stessi e la realt\u00e0 all'autorit\u00e0 di Dio e delle sue leggi bibliche. Si pu\u00f2 pertanto parlare di teocrazia, ma non di ecclesiocrazia.\nLa teonomia non vuole ritornare alla legge dell'Antico Testamento, ma alla legge vista nell'ottica del Nuovo Testamento, che non considera pi\u00f9 vincolanti certi aspetti della legge mosaica come cerimonie religiose, feste e leggi sulla dieta. Il movimento teonomista afferma che tutta la Scrittura debba essere base delle leggi, e non solo l'Antico Testamento.\nIl movimento teonomista sostiene che vi sono due soli modi di sanzioni penali che lo stato debba applicare: l'esecuzione capitale per gravi crimini e il risarcimento/restituzione, non semplicemente il carcere. La pena di morte \u00e8 quindi considerata legittima ed auspicabile in quanto, secondo il Nuovo testamento \"...il magistrato \u00e8 un ministro di Dio per il tuo bene; ma se fai il male, temi, perch\u00e9 egli non porta la spada invano; infatti \u00e8 un ministro di Dio per infliggere una giusta punizione a chi fa il male. Perci\u00f2 \u00e8 necessario stare sottomessi, non soltanto per timore della punizione, ma anche per motivo di coscienza\" (Romani 13:4-5).\nAutori aderenti al movimento teonomista hanno recentemente scritto in favore dello \"sviluppo universale di repubbliche teocratiche\", l'esclusione dei non cristiani dal diritto di cittadinanza e di voto, l'applicazione da parte dello stato della legge biblica. Nell'ambito di tale sistema di legge biblica, potrebbero essere punibili con la morte gli atti omosessuali, cos\u00ec pure come l'adulterio, la stregoneria e la bestemmia, la propagazione dell'idolatria o delle \"false religioni\" sarebbe da considerarsi illegale, fermo restando che gi\u00e0 nell'Antico Testamento per i peccati degni di morte diversi dall'omicidio volontario, era prevista la possibilit\u00e0 della commutazione della pena capitale in un risarcimento alla parte danneggiata o in mancanza di questa, alla comunit\u00e0."}
{"id": "2046883", "revid": "1543377", "url": "https://it.wikipedia.org/wiki?curid=2046883", "title": "Ferrari Testarossa", "text": "La Ferrari Testarossa (con le sue evoluzioni 512 TR e F512 M) \u00e8 una berlinetta a motore centrale prodotta dalla casa automobilistica italiana Ferrari dal 1984 fino al 1996.\nIl contesto.\nAl Salone dell'automobile di Parigi del 1984 la Ferrari present\u00f2 l'erede della 512 BB, di cui conservava la meccanica.\nLa vettura, con la sua linea, opera di Pininfarina, caratterizzata dalla coda notevolmente allargata (dominata dalla grossa fanaleria di foggia rettangolare dissimulata dalla presenza di una fitta serie di barre orizzontali dipinte di nero) e dalle grandi griglie laterali, suscit\u00f2 subito ampi consensi (e qualche critica: qualcuno la consider\u00f2 persino eccessiva, pi\u00f9 vicina all'ostentazione Lamborghini che all'eleganza Ferrari). Anche gli interni, lussuosamente rifiniti, erano opulenti.\nIn origine la Ferrari Testarossa disponeva di un solo specchietto retrovisore, molto sporgente, e curiosamente situato sulla mezzeria del montante sinistro del parabrezza, allo scopo di migliorare la scarsissima visibilit\u00e0 posteriore, che era ostacolata dalla presenza della larga e massiccia coda; tale collocazione non era, in effetti, particolarmente elegante, per cui, a partire dall'anno 1986 si pass\u00f2 ad una soluzione pi\u00f9 tradizionale, consistente nell'adozione di due specchietti, situati alla base dei montanti, e non in prossimit\u00e0 della loro mezzeria.\nLa meccanica era mutuata dal modello precedente, ma venne affinata: il 12 cilindri a V di 180\u00b0 di 4\u00a0942 cm\u00b3 benefici\u00f2 di una nuova testata a 4 valvole per cilindro ed erogava ora una potenza di 390 CV. Il retrotreno venne dotato di doppi ammortizzatori.\nLa Testarossa originaria rimase in produzione praticamente invariata (salvo modifiche di dettaglio a cerchi e dotazioni) fino al 1992. Nel 1989, per\u00f2, per adeguarsi alla normativa antinquinamento, venne montata la marmitta catalitica, con conseguente calo di potenza a 380\u00a0CV.\nDella Testarossa la Ferrari produsse un modello unico in versione spider per l'avvocato Gianni Agnelli.\nIl motore 12 cilindri \"piatto\" poteva spingere la Testarossa alla velocit\u00e0 di oltre 290\u00a0km/h.\nDella Testarossa sono state prodotte 7177 esemplari.\nLa 512 TR.\nAl Salone dell'automobile di Los Angeles del 1992 debutt\u00f2 la 512 TR, evoluzione della prima Testarossa, prodotta a partire dal telaio numero 89100 nel 1992, anche se dal Maggio 1991, mentre era ancora in produzione la Testarossa, vennero prodotti 2 esemplari, telaio 86815 e telaio 87440, come esemplari di pre-serie o comunque prototipi definitivi della TR.\nLe modifiche estetiche erano assai limitate anche se molto efficaci (nuovo frontale, con diversa mascherina, e nuovi paraurti), cerchi e baule posteriore ridisegnato, mentre quelle agli interni (totalmente nuovi) e alla meccanica erano sostanziose.\nIl motore, modificato anche nei pistoni, nell'albero motore e nei condotti d'aspirazione e scarico, ottenne un nuovo impianto di iniezione Bosch. La potenza sal\u00ec a 428\u00a0CV e la velocit\u00e0 massima a 314\u00a0km/h. L'accelerazione da 0 a 100\u00a0km/h avveniva in 4,8 secondi.\nAnche il telaio venne sottoposto a numerose modifiche (come l'adozione di tubi d'acciaio di sezione pi\u00f9 grande) volte a migliorarne la rigidit\u00e0 torsionale e la resistenza in caso d'urto.\nDal 1993 il sistema antibloccaggio ABS disinseribile veniva fornito come optional, in Italia al costo di 10.710.000 Lire.\nLa F512 M.\nNel 1994 debutt\u00f2 l'ultima evoluzione della Testarossa, la F512 M.\nLe novit\u00e0 estetiche riguardavano soprattutto il frontale (con mascherina ridisegnata e fari a vista carenati da una copertura in plexiglas, anzich\u00e9 a scomparsa come sulle serie precedenti), i paraurti (nuovi), i gruppi ottici posteriori (doppi, circolari e privi di grigliatura) e i cerchi (componibili con disegno a 5 razze ad elica). All'interno cambiavano alcuni dettagli, mentre sotto l'aspetto tecnico le novit\u00e0 erano maggiori.\nLa potenza del motore crebbe a 440\u00a0CV e le prestazioni, grazie anche al peso ridotto di 60\u00a0kg, parlavano di una velocit\u00e0 di 315\u00a0km/h e di un'accelerazione in 4,68 secondi. Lo scatto da 0 a 1000\u00a0m veniva coperto in 22'7 secondi. L'ABS divenne di serie.\nAd oggi rimane una delle Ferrari pi\u00f9 ricercate, sia per via dell'esiguo numero di esemplari prodotti (limitati a 500), sia per il fatto di essere l'ultima Ferrari prodotta con il 12 cilindri \"piatto\" (la cui prima presentazione risaliva alla Ferrari 365 GT4 BB presentata nel 1973), e l'ultima a montare posteriormente tale frazionamento.\nLa \"F512 M\" usc\u00ec di listino nel 1996, per lasciar spazio alla 550 Maranello.\nIn totale vennero prodotte circa 10.000 autovetture fra \"Testarossa\", \"512 TR\" e \"F 512 M\".\nLa Ferrari Testarossa e \"Miami Vice\".\nNella serie \"Miami Vice\" (1984-1989), i due detective protagonisti, interpretati da Don Johnson e Philip Michael Thomas, guidano una Ferrari Testarossa di colore bianco. La vettura venne adottata all'inizio della terza stagione della serie (episodio \"La guerra di Stone\"), in sostituzione della precedente replica, su base Corvette, della Ferrari 365 GTS/4 e fu fornita alla produzione in due esemplari. Le due Testarossa, donate dalla Ferrari per far cessare ogni questione circa l'utilizzo in una serie televisiva di grande successo di un falso esemplare di Daytona, erano originariamente di colore nero, come suggeriscono anche gli interni chiari, non disponibili con verniciatura esterna bianca. Fu il regista Michael Mann a farle ridipingere in bianco, per ottenere maggior contrasto nelle numerose scene in notturna. Uno degli esemplari appare nella livrea originale nell'episodio \"Gli irlandesi\", primo della terza stagione."}
{"id": "2046885", "revid": "1873017", "url": "https://it.wikipedia.org/wiki?curid=2046885", "title": "Wagner College", "text": "Il Wagner College \u00e8 un'universit\u00e0 privata situata a Staten Island, New York City. Wagner iscrive regolarmente circa 1.900 studenti con la laurea di privato e 400 con la laurea di secondo. La scuola \u00e8 affiliata con la Chiesa Evangelica Luterana americana.\nIl Wagner \u00e8 stato recentemente dichiarato dalla rubrica \"366 Best Colleges\" emanata dalla Princeton Review 2008 come il 2\u00b0 Migliore Teatro Collegiale nella nazione. Nella revisione del 2008 \u00e8 nominato anche tra i primi 10 nell'\"Universit\u00e0 con il pi\u00f9 bel Campus\".\nNel 2003 \u00e8 stato girato al Wagner College \"School of Rock\", diretto da Richard Linklater e con protagonista Jack Black."}
{"id": "2046886", "revid": "6923", "url": "https://it.wikipedia.org/wiki?curid=2046886", "title": "Rover 800", "text": ""}
{"id": "2046896", "revid": "1810873", "url": "https://it.wikipedia.org/wiki?curid=2046896", "title": "Copertura dei vertici", "text": "In teoria dei grafi, si dice copertura dei vertici o copertura tramite vertici (in inglese \"vertex cover\") o copertura per nodi, un sottoinsieme \"S\" dei nodi di un grafo \"G=(V,E)\" tale che tutti gli archi in \"E\" abbiano almeno un estremo in \"S\". Il problema di determinare la pi\u00f9 piccola copertura tramite vertici di un grafo (detto problema di copertura dei vertici) \u00e8 un noto problema di ottimizzazione, studiato in teoria della complessit\u00e0 come esempio di problema NP-completo."}
{"id": "2046904", "revid": "125785440", "url": "https://it.wikipedia.org/wiki?curid=2046904", "title": "Federico di Schleswig-Holstein-Sonderburg-Gl\u00fccksburg", "text": "Federico era il secondo figlio maschio di Federico Guglielmo, duca di Schleswig-Holstein-Sonderburg-Gl\u00fccksburg e della principessa Luisa Carolina d'Assia-Kassel ed un fratello maggiore di Cristiano IX di Danimarca. Federico eredit\u00f2 il titolo di Duca di Schleswig-Holstein-Sonderburg-Gl\u00fccksburg alla morte del fratello senza figli, Carlo, il 14 ottobre 1878.\nMatrimonio e figli.\nFederico spos\u00f2 la principessa Adelaide di Schaumburg-Lippe, seconda figlia di Giorgio Guglielmo, principe di Schaumburg-Lippe e di sua moglie Ida di Waldeck e Pyrmont, il 16 ottobre 1841 a B\u00fcckeburg, Schaumburg-Lippe. La coppia ebbe cinque figli:"}
{"id": "2046907", "revid": "124472154", "url": "https://it.wikipedia.org/wiki?curid=2046907", "title": "Profumo/Seduzione", "text": "Profumo \u00e8 una canzone della cantautrice toscana Gianna Nannini,\nIl brano \u00e8 stato il secondo singolo estratto dall'album omonimo pubblicato nel 1986. La canzone, scritta dalla Nannini e da Fabio Pianigiani \u00e8 stata prodotta da Conny Plank."}
{"id": "2046910", "revid": "313652", "url": "https://it.wikipedia.org/wiki?curid=2046910", "title": "Telenord - TN4", "text": ""}
{"id": "2046916", "revid": "44627", "url": "https://it.wikipedia.org/wiki?curid=2046916", "title": "Ivor Novello Award", "text": ""}
{"id": "2046925", "revid": "499020", "url": "https://it.wikipedia.org/wiki?curid=2046925", "title": "Museo archeologico della Val Tidone", "text": "Il museo archeologico della Val Tidone \u00e8 un museo archeologico con sede a Pianello Val Tidone, in provincia di Piacenza. \n\u00c8 composto da tre sale situate nei sotterranei della rocca municipale di Pianello Val Tidone e raccoglie tutto il materiale di interesse archeologico e storico ritrovato nel bacino della val Tidone.\nStoria.\nIl museo \u00e8 nato nell'aprile del 1999 dalla collaborazione tra la Soprintendenza ai beni Archeologici dell'Emilia-Romagna, il gruppo dei volontari dell'associazione Pandora e l'amministrazione comunale di Pianello Val Tidone, che negli anni precedenti aveva provveduto a restaurare i locali della rocca municipale per adibirli allo scopo. Il museo \u00e8 nato con l'obiettivo di conservare i reperti archeologici provenienti dal sito della piana di San Martino, zona archeologica situata nel territorio comunale di Pianello dove le prime campagne di scavo, curate dall'associazione Pandora erano iniziate nel 1991. \nNel 2009 il museo ha ottenuto il riconoscimento come \"museo di qualit\u00e0\" da parte della regione Emilia-Romagna, riconoscimento al quale si \u00e8 aggiunta, nel marzo 2010, la certificazione di \"Museo di Qualit\u00e0 della Regione Emilia-Romagna\" valida per il triennio 2010-2012.\nNel 2013 il museo \u00e8 stato ampliato con l'aggiunta di nuove vetrine che hanno permesso l'esposizione di nuovi reperti provenienti da tutta la val Tidone.\nTra il 2020 e il 2021 il museo fu sottoposto a una serie di lavori che interessarono in prima battuta la risistemazione operata da parte dell'amministrazione comunale pianellese dei locali, mentre in seconda battuta furono rinnovati gli allestimenti e l'illuminazione delle sale con l'esposizione di circa trecento reperti ritrovati nell'area valtidonese e in precedenza stoccati all'interno di un magazzino. \nPercorso museale.\nIl percorso museale si compone di tre stanze, ognuna delle quali caratterizzata da uno o pi\u00f9 diversi colori a seconda dell'epoca di provenienza dei reperti, utilizzati come sfondo dei pannelli esplicativi e nelle tavolette che sostengono i reperti esposti.\nPrima sala.\nLa prima sala del museo, caratterizzata dal colore grigio, oltre a svolgere la funzione di ingresso e di accoglienza per i visitatori, contiene una serie di fossili atti a illustrare i processi di formazione geologica che hanno caratterizzato il territorio della valle, la stele di Valeria Nardis, una stele funebre risalente alla seconda parte del I secolo ritrovata nei pressi del centro abitato di Pianello, nonch\u00e9 altro materiale, frutto di donazioni, non proveniente dal territorio provinciale.\nSeconda sala.\nLa seconda sala si caratterizza per il colore azzurro e si concentra sulla preistoria e sulla protostoria coprendo un arco di tempo che va dai primi anni del Neolitico fino all'et\u00e0 del ferro.\nI reperti pi\u00f9 antichi, risalenti al VI millennio a.C., sono lame realizzate in selce e bulini, sono presenti, poi, vasi a bocca quadrata risalenti al V millennio a.C. i quali sono stati ritrovati in grande numero in tutta la provincia di Piacenza, val Tidone compresa. Il periodo compreso tra l'et\u00e0 del bronzo e l'et\u00e0 del ferro \u00e8 rappresentato dai reperti, perlopi\u00f9 in materiale ceramico, provenienti dal sito archeologico della piana di San Martino.\nTerza sala.\nLa terza sala ospita reperti risalenti all'epoca romana (colore rosso) e tardoantica (colore giallo), epoche caratterizzate da una forte presenza umana nella vallata, in special modo nei pressi dei primi rilievi collinari, dove sono state condotte diverse campagne di scavo tra la fine del XX secolo e i primi anni del XXI secolo.\nDagli scavi condotti nel vicus di Pianello, dove \u00e8 stato ritrovato un insediamento abitativo attivo tra il I secolo a.C. e il I secolo d.C. provengono oggetti della vita di tutti i giorni come vetri e vasi, nonch\u00e9 diverse anfore, a testimonianza di una vocazione commerciale. Limitrofo a questo insediamento era una necropoli, dalla quale proviene la stele conservata nella sala d'ingresso e dove sono stati ritrovati i resti di una sepoltura a incinerazione. Da un'altra sepoltura, risalente al II secolo a.C. e ritrovata a Ganaghello, frazione di Castel San Giovanni, proviene un corredo funebre composto da ceramiche, oggetti in osso e balsami.\nDalla zona della frazione pianellese di Arcello, provengono diversi resti di una villa rustica che fu abitata fino al V secolo d.C. ed era, probabilmente, dotata di un impianto termale; tra essi spiccano frammenti di intonaco e di mosaico, a testimoniare la ricchezza della villa.\n\u00c9, poi, presente un sarcofago a doppio spiovente, realizzato in calcare rosso di Verona, ritrovato a Vicomarino di Ziano Piacentino e databile al IV-V secolo d.C. e utilizzato solitamente per l'inumazione di personaggi di spicco della comunit\u00e0 il cui cartiglio indicante il nome del defunto non risulta, tuttavia, leggibile.\nL'et\u00e0 tardoantica e altomedievale \u00e8 testimoniata da una serie di reperti bronzei provenienti da Trevozzo, frazione del comune di Alta Val Tidone e dalla piana di San Martino dove sono stati ritrovati i resti di una chiesa e di un edificio fortificato risalenti a quest'epoca."}
{"id": "2046926", "revid": "1418004", "url": "https://it.wikipedia.org/wiki?curid=2046926", "title": "Jerusalem Prize", "text": "Il Jerusalem Prize for the Freedom of the Individual in Society \u00e8 un riconoscimento letterario biennale assegnato a scrittori il cui lavoro sia connesso con i temi della libert\u00e0 dell'uomo, della societ\u00e0, della politica e del governo.\n\u00c8 assegnato nel corso della Fiera Internazionale del Libro di Gerusalemme, e l'insignito di norma rivolge un'allocuzione al momento del ritiro del premio.\nNegli anni intermedi, viene assegnata una versione nazionale del premio per promuovere gli autori israeliani: ad esempio, nel 1994 il premio nazionale fu assegnato a Naomi Gal. \nVincitori.\nDi seguito una lista dei vincitori del \"Jerusalem Prize\":"}
{"id": "2046928", "revid": "154893", "url": "https://it.wikipedia.org/wiki?curid=2046928", "title": "Software decompressivo", "text": ""}
{"id": "2046932", "revid": "72396", "url": "https://it.wikipedia.org/wiki?curid=2046932", "title": "Conchucos", "text": "I Conchucos sono una trib\u00f9 di Nativi americani stanziati in Per\u00f9. Abitano la Cordigliera delle Ande e il fiume Mara\u00f1\u00f2n."}
{"id": "2046934", "revid": "767487", "url": "https://it.wikipedia.org/wiki?curid=2046934", "title": "Tunnel di Guadarrama", "text": "Il tunnel di Guadarrama \u00e8 il tunnel ferroviario pi\u00f9 lungo della Spagna nonch\u00e9 il quarto d'Europa. Iniziato nel 2002, \u00e8 entrato in servizio il 22 dicembre 2007. Nella sua costruzione hanno lavorato contemporaneamente fino a 4.000 persone.\nI due tubi di cui \u00e8 composto (uno per senso di marcia) attraversano la Sierra di Guadarrama dal municipio di Miraflores de la Sierra ad un'altezza di 998 fino ai dintorni della citt\u00e0 di Segovia, ad un'altezza di 1.114\u00a0m. La pendenza massima \u00e8 di 15\u00a0mm/m, il punto pi\u00f9 alto all'interno della galleria invece \u00e8 \u00e0 1.200 metri. La copertura massima \u00e8 di 992 metri sotto il Pico de Pe\u00f1alara.\nLe TBM hanno estratto dai tunnel 4 milioni di metri cubi di materiale, ogni tubo \u00e8 lungo circa 28\u00a0km, dal diametro di 9,5\u00a0m e distante dall'altro 30 metri. Ci sono gallerie trasversali, fra i due tubi, ogni 250 metri, ed una stazione a met\u00e0 galleria, con spazio per 1.200 persone in caso di emergenza. La velocit\u00e0 massima raggiungibile dai treni \u00e8 di 350\u00a0km/h.\nSituato sulla ferrovia ad alta velocit\u00e0 Madrid-Segovia-Valladolid, questo tunnel porter\u00e0 il viaggio dalla capitale spagnola a Valladolid a soli 50 minuti, e a Segovia a 20 minuti. Su questa linea circoleranno per\u00f2 anche treni per Galizia, Asturie, Cantabria, Paesi Baschi e per il sud ovest francese."}
{"id": "2046938", "revid": "1543377", "url": "https://it.wikipedia.org/wiki?curid=2046938", "title": "Galleria di base di Pajares", "text": "Il tunnel di Pajares (25\u00a0km) \u00e8 una parte della \"variante ferroviaria di Pajares\", che collegher\u00e0 le Asturie al centro della Spagna. \u00c8 pensato sia per treni passeggeri che per treni merci. Si prevede l'uso dello scartamento normale (1.435\u00a0mm), nella speranza che all'apertura della variante le linee afferenti saranno gi\u00e0 state convertite da quello iberico (1.668\u00a0mm).\nLa pendenza limitata a 16,8\u00a0mm/m permetter\u00e0 treni merci pi\u00f9 pesanti rispetto agli attuali. La distanza tra Le\u00f3n e le Asturie si accorcer\u00e0 di 34 chilometri rispetto al tracciato ferroviario attuale. L'intera variante di Pajares \u00e8 lunga 49,7\u00a0km e comprende, oltre alla galleria principale, anche alcune pi\u00f9 corte ed alcuni viadotti. Anche per questa opera si \u00e8 scelto il sistema con due tubi a binario unico collegati fra loro ogni 400 m e distanti 50 metri. Il diametro interno \u00e8 di 8,5 m per una superficie di scavo di 52 m\u00b2. La maggior parte degli scavi avviene con l'utilizzo delle Tunnel Boring Machine."}
{"id": "2046945", "revid": "287204", "url": "https://it.wikipedia.org/wiki?curid=2046945", "title": "Telereporter Sud", "text": ""}
{"id": "2046950", "revid": "109539431", "url": "https://it.wikipedia.org/wiki?curid=2046950", "title": "Provincia di Narathiwat", "text": "La provincia di Narathiwat si trova in Thailandia, nella regione della Thailandia del Sud. Si estende per 4.475 km\u00b2, ha 662.350 abitanti ed il capoluogo \u00e8 il distretto di Mueang Narathiwat, nel cui territorio vi \u00e8 la citt\u00e0 omonima. La citt\u00e0 pi\u00f9 popolosa della provincia \u00e8 Su-Ngai Kolok\n\u00c8 una delle tre provincie della Thailandia a maggioranza musulmana.\nSuddivisioni amministrative.\nLa provincia di Narathiwat \u00e8 suddivisa in 13 distretti (\"amphoe\"), che sono a loro volta suddivisi in 77 sottodistretti (\"tambon\") e 551 villaggi (\"muban\")."}
{"id": "2046956", "revid": "72396", "url": "https://it.wikipedia.org/wiki?curid=2046956", "title": "Provincia di Pattani", "text": "La provincia di Pattani si trova in Thailandia, nella regione della Thailandia del Sud. Si estende per 1.940,4 km\u00b2, ha abitanti (2020) e il capoluogo \u00e8 il distretto di Mueang Pattani. La citt\u00e0 principale \u00e8 Pattani.\n\u00c8 una delle tre province della Thailandia, assieme a Yala e Narathiwat, a maggioranza musulmana.\nSuddivisione amministrativa.\nLa provincia \u00e8 suddivisa in 12 distretti (\"amphoe\"). Questi a loro volta sono suddivisi in 115 sottodistretti (\"tambon\") e 629 villaggi (\"muban\").\nI distretti di Chana (in malese: Chenok), Thepa (in malese:Tiba) e Saba Yoi (in malese:Sebayu) sono stati trasferiti da Pattani alla provincia di Songkhla.\nAmministrazioni comunali.\nI due comuni della provincia che hanno lo status di citt\u00e0 minore (\"thesaban mueang\") sono Pattani e Taluban, che a tutto il 2020 avevano rispettivamente e residenti. Tra i comuni di sottodistretto (\"thesaban tambon\"), il pi\u00f9 popoloso era Botong con residenti."}
{"id": "2046961", "revid": "1442080", "url": "https://it.wikipedia.org/wiki?curid=2046961", "title": "Provincia di Phang Nga", "text": "La provincia di Phang Nga si trova in Thailandia, nella regione della Thailandia del Sud. Si estende per 4.171 km\u00b2, ha abitanti (2020) e il capoluogo \u00e8 il distretto di Mueang Phang Nga. La citt\u00e0 principale \u00e8 Phang Nga.\nSuddivisione amministrativa.\nLa provincia \u00e8 suddivisa in 8 distretti (\"amphoe\"). Questi a loro volta sono suddivisi in 48 sottodistretti (\"tambon\") e 314 villaggi (\"muban\").\nAmministrazioni comunali.\nNella provincia non vi sono citt\u00e0 maggiori, i soli comuni che hanno lo status di citt\u00e0 minore (\"thesaban mueang\") sono Phang Nga e Takua Pa, che a tutto il 2020 avevano rispettivamente e residenti."}
{"id": "2046962", "revid": "287204", "url": "https://it.wikipedia.org/wiki?curid=2046962", "title": "Il piccolo Lord", "text": "Il piccolo Lord (\"Little Lord Fauntleroy\") \u00e8 un romanzo per ragazzi di Frances Hodgson Burnett, autrice tra l'altro de \"Il giardino segreto\" e \"La Piccola Principessa\". Il romanzo in argomento viene pubblicato la prima volta a puntate sul St. Nicholas Magazine nel 1885 e in volume nel 1886. Il libro rappresent\u00f2 un successo commerciale per il giornale e per la sua autrice, favorito anche dallo stile innovativo delle illustrazioni di Reginald Birch che accompagnavano il romanzo. \"Little Lord Fauntleroy\" costitu\u00ec anche un precedente nel campo della legislazione dei copyright, quando nel 1888 l'autrice vinse una causa sui diritti dell'adattamento teatrale del suo lavoro.\nQuesto romanzo, come tutti gli altri scritti da quest'autrice, rivela una visione della realt\u00e0 del tutto particolare, e ci\u00f2 alla luce di un punto di vista che solo nelle Edizioni Integrali Penguin in lingua originale inglese viene rivelato, quando nell'introduzione a tali romanzi si sottolinea che l'autrice coltivava interessi e studi riguardo a: lo spiritualismoda non confondersi con lo spiritismo, a cui l'autrice era comunque legata, la spiritualit\u00e0, il simbolismo sacro, la teosofia e la \"scienza cristiana\". Dunque tutto ci\u00f2 si \u00e8 indubbiamente riversato in tutte le opere della Burnett.\nTrama.\nCedric Errol ha 7 anni e vive negli Stati Uniti con la giovane madre. Suo padre, morto qualche anno prima, era il figlio minore del conte di Dorincourt, ricco e potente nobile britannico. Il matrimonio del padre di Cedric con la madre non era mai stato accettato dal vecchio conte, che aveva immediatamente interrotto i rapporti con la giovane famiglia e si era sempre rifiutato d'incontrare la nuora e il nipotino.\nCedric per\u00f2 ignora tutto questo e vive la sua infanzia spensierata in un quartiere popolare di New York assieme ai suoi pi\u00f9 grandi amici: Mr. Hobbs il droghiere e Dick il lustrascarpe.\nAlla morte improvvisa di Bevis, il primogenito del conte, cambia tutto: Cedric diventa di colpo erede universale di tutte le immense fortune della famiglia con il titolo di \"lord Fauntleroy\" e il nonno, uomo col tempo divenuto burbero e misantropo, \u00e8 costretto suo malgrado a convocare il ragazzo e l'odiata nuora in Regno Unito, non per affetto, ma solamente per poter dare a Cedric un'educazione degna di un lord inglese dal momento che sarebbe diventato il suo successore. Incaricato di condurre Cedric e la madre nel Regno Unito \u00e8 un avvocato britannico, Mr. Havisham.\nAll'arrivo nel grande castello del nonno, Cedric ha una grande delusione: la mamma che l'aveva accompagnato fin l\u00ec non avrebbe pi\u00f9 vissuto con lui, ma avrebbe abitato in una villetta a Court Lodge, ben al di fuori dell'immensa tenuta di Dorincourt. Il ragazzo non \u00e8 a conoscenza dei dissapori tra la madre e il vecchio conte, e la donna fa di tutto affinch\u00e9 la cosa rimanga segreta perch\u00e9 in caso contrario Cedric non avrebbe mai potuto instaurare un buon rapporto con il nonno.\nNonostante i pregiudizi del vecchio conte, che considera gli statunitensi poco pi\u00f9 che selvaggi, il rapporto tra lui e il nipote diventa via via sempre pi\u00f9 profondo, grazie anche all'affetto che Cedric gli riserva. Intanto la madre, resasi conto delle terribili condizioni di vita della gente che vive nelle propriet\u00e0 del conte, comincia a fare opera di volontariato, utilizzando per questo anche il piccolo vitalizio che il suocero le passa e convince il figlio a parlare con il nonno per poter migliorare le condizioni della popolazione. Lentamente avviene il miracolo: il nonno si trasforma in un uomo sereno, felice dell'immenso affetto che prova per Cedric e capace di aiutare gli altri.\nImprovvisamente arriva per\u00f2 una brutta notizia: Bevis, lo zio di Cedric, prima di morire si era sposato e aveva avuto un figlio, che a questo punto \u00e8 il primo nella linea di successione per diventare conte di Doricourt. Il conte \u00e8 disperato: fa effettuare dal suo avvocato tutte le possibili ricerche in merito, ma sembra che Minna sia effettivamente stata la moglie del suo figlio maggiore e che quindi il suo adorato Cedric non sar\u00e0 pi\u00f9 il suo successore. Il vecchio inoltre prova anche una grande vergogna: si \u00e8 sempre rifiutato d'incontrare la madre di Cedric, una creatura intelligente e di animo gentile, e ora \u00e8 costretto a instaurare rapporti con questa Minna, donna rozza e volgare, degna compagna di Bevis, il suo dissoluto figlio maggiore.\nCedric comunica la notizia ai suoi amici di New York; a lui in realt\u00e0 la cosa non interessa molto, gli basta poter conservare l'affetto del nonno, ma Dick il lustrascarpe, vedendo una fotografia di Minna, riconosce l'ex moglie di suo fratello, che aveva avuto da lei un figlio che ora la donna faceva passare per figlio di Bevis.\nSmascherata Minna, Cedric riprende di diritto il suo ruolo e il vecchio conte si affretta a ricucire il rapporto con la giovane nuora, invitandola a vivere con il figlio al castello di Doricourt. La storia si conclude con la grande festa per l'ottavo compleanno di Cedric a casa Dourincourt, con il futuro Conte circondato dall'affetto di tutti i suoi cari.\nFilm e adattamenti teatrali e televisivi.\nIl romanzo \"Il piccolo Lord\" \u00e8 un classico della letteratura sulla base del quale sono stati realizzati numerosi film e adattamenti teatrali e televisivi:\nCuriosit\u00e0.\n\"Fauntleroy\" ha origine nella lingua francese, unione delle parola \"Faunt\" (abbreviazione di \"Enfaunt\", per \"enfant\", \"bambino\") e di \"Le Roy\" (\"il Re\")."}
{"id": "2046964", "revid": "287204", "url": "https://it.wikipedia.org/wiki?curid=2046964", "title": "Telereporter Roma", "text": ""}
{"id": "2046969", "revid": "767487", "url": "https://it.wikipedia.org/wiki?curid=2046969", "title": "Phil Ford", "text": ""}
{"id": "2046970", "revid": "1934238", "url": "https://it.wikipedia.org/wiki?curid=2046970", "title": "Susannah York", "text": "Cinema.\nDopo essersi diplomata alla Royal Academy of Dramatic Arts di Londra, Susannah York inizi\u00f2 la sua carriera nel cinema nel 1960 recitando in \"Whisky e gloria\" di Ronald Neame, con Alec Guinness e John Mills, per poi farsi conoscere meglio al grande pubblico con il ruolo di una paziente in \"Freud - Passioni segrete\" (1962) di John Huston e soprattutto per il ruolo di Sophie Western in \"Tom Jones\" (1963) di Tony Richardson, accanto ad Albert Finney. \nImpostasi rapidamente anche all'attenzione della critica come una delle pi\u00f9 raffinate e talentuose attrici britanniche della sua generazione, negli anni sessanta la York partecip\u00f2 a numerosi film girati tra Inghilterra e Stati Uniti, tra cui \"La settima alba\" (1964) di Lewis Gilbert, \"Le sabbie del Kalahari\" (1965) di Cy Endfield, \"La truffa che piaceva a Scotland Yard\" (1966) di Jack Smight, \"Un uomo per tutte le stagioni\" (1966) di Fred Zinnemann, \"L'assassinio di Sister George\" (1968) di Robert Aldrich, \"I lunghi giorni delle aquile\" (1969) di Guy Hamilton. Raggiunse l'apice della carriera nel 1969 con il ruolo di Alice Leblanc in \"Non si uccidono cos\u00ec anche i cavalli?\" di Sydney Pollack, per il quale nel 1970 ottenne una candidatura all'Oscar alla miglior attrice non protagonista e il premio BAFTA nella medesima categoria. Sempre nel 1969 fece parte del folto cast del film satirico di produzione britannica \"Oh, che bella guerra!\" di Richard Attenborough.\nNegli anni seguenti la York si distinse per le sue partecipazioni ai film \"Lo strano triangolo\" (1970) di Jack Lee Thompson, \"Una vampata di vergogna\" (1971) di Mark Robson, \"Images\" (1972) di Robert Altman, con il quale ottenne il premio per la miglior interpretazione femminile al 25\u00ba Festival di Cannes, \"X Y e Zi\" (1972) di Brian G. Hutton, \"Gli uomini falco\" (1976) di Douglas Hickox, \"L'australiano\" (1978) di Jerzy Skolimowski, \"L'amico sconosciuto\" (1978) di Daryl Duke, \"Alla 39\u00aa eclisse\" (1980) di Mike Newell. Interpret\u00f2 inoltre la parte di Lara, madre di Clark Kent, in \"Superman\" (1978) di Richard Donner e nei \"sequel\" \"Superman II\" (1980) di Richard Lester e \"Superman IV\" (1987) di Sidney J. Furie. Nel 1987 e nel 1993 si trasfer\u00ec in Italia per girare \"Barbabl\u00f9, Barbabl\u00f9\" di Fabio Carpi e \"Piccolo grande amore\" di Carlo Vanzina. In seguito dirad\u00f2 le proprie apparizioni sul grande schermo, per privilegiare il lavoro in teatro e in televisione.\nIn occasione della sua candidatura agli Academy Awards nel 1970, si dichiar\u00f2 offesa per essere stata candidata senza che le fosse stato chiesto il permesso; l'attrice, tuttavia, partecip\u00f2 alla cerimonia della consegna, e il premio venne assegnato a Goldie Hawn per \"Fiore di cactus\" di Gene Saks.\nScrittura.\nLa sua carriera di scrittrice \u00e8 meno conosciuta, anche se negli anni '70 pubblic\u00f2 due racconti fantasy per bambini, \"In cerca degli Unicorni\" (\"In Search of Unicorns\"), che fu citato nel film \"Images\", e \"Il castello di Lark\" (1976).\nTeatro.\nNel 1978 Susannah York recit\u00f2 al New End Theatre a Londra in \"The Singular Life of Albert Nobbs\" con Lucinda Childs, diretta dal regista francese Simone Benmussa.\nL'anno successivo recit\u00f2 in lingua francese a Parigi nella commedia di Henry James: \"Appearances\" con Sami Frey, ancora diretta da Benmussa.\nNegli anni '80, di nuovo sotto la regia di Benmussa, recit\u00f2 in \"For no Good Reason\" con Susan Hampshire, adattamento di un racconto breve di George Henry Moore.\nNel 2007 partecip\u00f2 al tour britannico dell'adattamento di un'altra opera di Henry James \"The Wings of the Dove\", e continu\u00f2 a interpretare il suo solo-show, acclamato a livello internazionale, \"The Loves of Shakespeare's Women\".\nNel 2008 ha interpretato il ruolo di Nelly in un adattamento di April De Angelis di \"Cime tempestose\".\nVita privata.\nSusannah York nel 1960 spos\u00f2 Michael Wells, dal quale ebbe due figli, Orlando e Sasha, ma divorzi\u00f2 nel 1976. Orlando Wells diede a Susannah il suo primo nipote nel 2007. Orientata politicamente a sinistra, ha sostenuto pubblicamente Mordechai Vanunu.\nSusanna York mor\u00ec il 15 gennaio 2011, pochi giorni dopo aver compiuto settantadue anni, per un male incurabile.\nDoppiatrici italiane.\nNelle versioni in italiano dei suoi film, Susannah York \u00e8 stata doppiata da:"}
{"id": "2046976", "revid": "1437722", "url": "https://it.wikipedia.org/wiki?curid=2046976", "title": "Tra te e il mare (singolo)", "text": "Tra te e il mare \u00e8 un brano musicale scritto nel 2000 da Biagio Antonacci per Laura Pausini; \u00e8 stato pubblicato come singolo sia da Antonacci che dalla Pausini, anche in album raccolta, ed interpretato in vari duetti; ne sono state anche realizzate versioni in spagnolo.\n\"Tra te e il mare\" - \"Entre t\u00fa y mil mares\" 2000.\n\"Tra te e il mare\" \u00e8 il primo singolo che anticipa l'uscita dell'album \"Tra te e il mare\" del 2000, trasmesso in radio dal 2 settembre.\nLa musica e il testo sono di Biagio Antonacci; l'adattamento spagnolo \u00e8 di Badia.\nLa canzone viene tradotta in lingua spagnola da Badia con il titolo \"Entre t\u00fa y mil mares\", inserita nell'album \"Entre t\u00fa y mil mares\" ed estratta come primo singolo in Spagna e in America Latina.\nI due brani vengono trasmessi in radio; vengono realizzati i due videoclip.\nIl video.\nIl videoclip (in lingua italiana e in lingua spagnola) \u00e8 stato prodotto da Marco Salom e diretto dal regista Alberto Colombo.\nI videoclip di \"Tra te e il mare\" e \"Entre t\u00fa y mil mares\" vengono inseriti in una VHS promozionale per i giornalisti.\nNel 2001 il videoclip del brano \"Tra te e il mare\" viene inserito nell'album \"The Best of Laura Pausini - E ritorno da te\" pubblicato in Francia e in Giappone.\nViene realizzato anche il \"Making of the video\" di \"Tra te e il mare\", pubblicato solo su YouTube.\nClassifiche.\nLa canzone debutta nella classifica dei singoli pi\u00f9 venduti in Italia il 7 settembre direttamente al 5\u00ba posto, ed arriva al suo massimo, al 4\u00ba il 28 settembre.\nIl singolo ottiene un discreto successo anche nel resto d'Europa, entrando nella \"Top 50\" dei singoli in Svizzera e nella \"Top 20\" dei singoli in Francia.\n\"Tra te e il mare\" 2002.\nIl brano.\nNel 2001 il brano \"Tra te e il mare\" viene reinserito nella raccolta \"The Best of Laura Pausini - E ritorno da te\".\nIl brano in lingua italiana viene nuovamente estratto come singolo ed \u00e8 il 5\u00ba singolo estratto solo in Francia nel 2002 dall'album \"The Best of Laura Pausini - E ritorno da te\".\nAnche il brano in lingua spagnola \"Entre t\u00fa y mil mares\" viene reinserito nella raccolta \"Lo mejor de Laura Pausini - Volver\u00e9 junto a ti\". Questa versione non viene estratta come singolo in Spagna e in America Latina e pertanto non \u00e8 pubblicata su supporto audio, non viene trasmessa in radio e non \u00e8 presente il videoclip.\nIl brano in lingua italiana viene trasmesso quindi nuovamente in radio in Francia nel 2002; non viene per\u00f2 realizzato un nuovo videoclip.\n\"Entre t\u00fa y mil mares\" - Edizione 2013.\nIl brano.\nNel 2013 la canzone Entre t\u00fa y mil mares viene inserita nell'album raccolta \"20 - Grandes Exitos\" in una nuova versione e nel 2014 in una nuova versione in duetto con Melendi nella riedizione dell'album.\nIl brano duetto in lingua spagnola viene nuovamente estratto come singolo ed \u00e8 il 4\u00b0 singolo estratto il 31 gennaio 2015 in Spagna dall'album \"20 - Grandes Exitos (New Version 2014)\".\nAnche nell'album in lingua italiana \"20 - The Greatest Hits\" viene inserita la nuova versione in lingua italiana ma non viene estratta come singolo.\nIl video.\nIl videoclip (solo in lingua spagnola) \u00e8 stato diretto dai registi Leandro Manuel Emede e Nicol\u00f2 Cerioni, girato a gennaio 2015 a Madrid ed ispirato al film \"Mr. &amp; Mrs. Smith\" del 2005, nel quale Angelina Jolie e Brad Pitt combattono in un turbolento rapporto di amore-odio. Nel video, Laura Pausini interagisce con Melendi in un gioco di litigi ed amore: i due artisti si sono allenati con professionisti cinematografici per realizzare nel miglior modo possibile le scene d'azione di cui sono protagonisti.\nViene reso disponibile a il 30 gennaio sul portale musicale spagnolo \"Los40.com\", il giorno seguente sul canale \"YouTube\" della \"Warner Music Italy\" e dal 2 febbraio in rotazione sui canali musicali. Viene realizzato anche il \"Making of the video\" di \"Entre t\u00fa y mil mares\" duetto e reso disponibile sul canale \"YouTube\" della \"Warner Music Italia\" il 2 febbraio 2015.\nNel 2015 il videoclip di \"Entre t\u00fa y mil mares\" in duetto con Melendi viene inserito nel DVD della versione \"20 - Grandes Exitos - Spanish Deluxe\" pubblicata in Spagna.\nPubblicazioni.\n\"Tra te e il mare\" viene inserita anche nell'album \"The Best of Laura Pausini - E ritorno da te\" del 2001; in una versione rinnovata nell'album \"20 - The Greatest Hits\" del 2013; come \"Bonus Track\" nel CD-ROM \"Io canto Greek Edition\"; in versione \"Live\" in duetto con Biagio Antonacci nel DVD \"Live 2001-2002 World Tour\" del 2002 (video), negli album \"Live in Paris 05\" del 2005 (audio e video), \"San Siro 2007\" del 2007 (video), \"Laura Live World Tour 09\" del 2009 (audio e video) e \"Fatti sentire ancora\"/\"Hazte sentir m\u00e1s\" del 2018 (video).\n\"Tra te e il mare\" viene inoltre inserita nelle compilation \"La vita \u00e8 musica Vol. 3\" del 2001.\n\"Entre t\u00fa y mil mares\" viene inserita anche nell'album \"Lo mejor de Laura Pausini - Volver\u00e9 junto a ti\" del 2001; in una versione rinnovata nell'album \"20 - Grandes Exitos\" del 2013; in una nuova versione rinnovata in duetto con il cantante spagnolo Melendi nell'album \"20 - Grandes Exitos - New Version 2014\" del 2014 (in occasione della partecipazione dell'artista in qualit\u00e0 di coach internazionale al talent show televisivo \"La voz... M\u00e9xico\"); in versione \"Live\" nel DVD \"Live 2001-2002 World Tour\" del 2002 (video) e nell'album \"Laura Live Gira Mundial 09\" del 2009 (audio e video) e nella compilation \"People En Espanol\" del 2002.\n\"Entre t\u00fa y mil mares\" viene inoltre eseguito da Laura Pausini in duetto con Biagio Antonacci ed inserito nell'album \"Cuanto tiempo... y ahora\" del 2003 (per il mercato spagnolo) del cantante italiano.\nInterpretazioni dal vivo.\n\"Tra te e il mare\" viene eseguita in alcune esibizioni dal vivo da Laura Pausini in duetto con altri artisti: il 2 dicembre 2001 con Biagio Antonacci al \"Mediolanum Forum\" d'Assago, tappa del \"World Tour 2001-2002\" (inserito poi nel DVD \"Live 2001-2002 World Tour\"); il 17 giugno 2003 di nuovo con Biagio Antonacci durante il programma televisivo francese di France 2 \"Sp\u00e9cial Mediterran\u00e9e\" al \"Campidoglio\" a Roma; il 21 giugno 2009 con Elisa allo \"Stadio Giuseppe Meazza\" di San Siro durante il concerto benefico \"Amiche per l'Abruzzo\" (inserito poi nel DVD dell'evento), in cui Elisa modifica la linea canora raggiungendo un Mi5; il 29 novembre 2009 con Gianni Morandi durante il programma televisivo di Rai 1 \"Grazie a tutti\"; il 31 maggio 2014 con Biagio Antonacci ed Eros Ramazzotti durante il concerto di Antonacci, (uno dei due concerti di \"Palco Antonacci\") allo \"Stadio Giuseppe Meazza\" di San Siro.\nIl 28 febbraio 2014 Laura Pausini esegue il brano \"Entre t\u00fa y mil mares\" in versione live in duetto con il cantante messicano Aleks Syntek all'\"Arena Ciudad de M\u00e9xico\" di Citt\u00e0 del Messico, tappa del \"The Greatest Hits World Tour 2013-2015\".\nCover.\nNel 2008 Biagio Antonacci realizza una cover di \"Tra te e il mare\" in versione \"Rolling Stones\", cio\u00e8 contenente un campionamento del brano \u201cStart me Up\u201d dei Rolling Stones.\nIl brano.\nIl brano, scritto nel 2000 da Biagio Antonacci per Laura Pausini, viene interpretato da Antonacci e inserito nel suo album \"Il cielo ha una porta sola\" del 2008 ed estratto come singolo il 27 marzo 2009.\nIl video.\nPer il videoclip, diretto da Fabio&amp;Fabio e realizzato a Nard\u00f2 in Puglia, \u00e8 stato scelto di usare gente comune anzich\u00e9 comparse. Il tema centrale \u00e8 il mare, che divide Biagio Antonacci da un pensiero lontano a cui per\u00f2 rimane legato attraverso una fune che tira con tutte le sue forze, prima da solo e poi con l'aiuto delle persone che incontra all'arrivo in paese."}
{"id": "2046977", "revid": "1543377", "url": "https://it.wikipedia.org/wiki?curid=2046977", "title": "Epanterias amplexus", "text": "Epanterias amplexus (Cope, 1878) era un dinosauro teropode della famiglia degli Allosauridi, vissuto durante il tardo Giurassico nell'attuale Nord America.\nIl genere \u00e8 stato istituito in base ai resti dell'animale, consistenti in tre vertebre, un coracoide e parte del metatarso custoditi all'American Museum of Natural History col nome di \"reperto n\u00b0 5767\".\nStando alle informazioni deducibili dai resti ritrovati, \u00e8 stato ipotizzato che questi animali misurassero in vita oltre dodici metri di lunghezza, ossia quasi quanto un adulto di \"Tyrannosaurus rex\", rispetto al quale dovevano tuttavia essere pi\u00f9 snelli e slanciati, pesando al massimo cinque tonnellate. Tale taglia permetteva loro di cacciare prede di dimensioni medio-grandi, dagli stegosauri ai grossi sauropodi.\nEdward Drinker Cope, lo scopritore dei fossili di questo dinosauro, in un primo momento pens\u00f2 di avere a che fare con un sauropode: tuttavia, in seguito, fu dimostrato che si trattava di un teropode a tutti gli effetti.\nNel 1988, il paleontologo Gregory S. Paul riclassific\u00f2 il materiale scoperto da Cope come appartenente ad un allosauride, in particolare egli ritenne opportuno classificare la specie come \"Allosaurus amplexus\", mentre contemporaneamente altri autori e studiosi contestavano l'esistenza stessa di un genere od una specie a s\u00e9 stanti in base ai pochi resti ritrovati, pensando fosse pi\u00f9 giusto parlare di un grosso esemplare di \"Allosaurus fragilis\"."}
{"id": "2046981", "revid": "124629005", "url": "https://it.wikipedia.org/wiki?curid=2046981", "title": "Christoffer Wilhelm Eckersberg", "text": "Biografia.\nChristoffer Wilhelm Eckersberg nacque a Bl\u00e5krog, un piccolo centro dello Jutland meridionale, da Henrik Vilhelm Eckersberg, pittore, e da Ingeborg Nielsdatter. Il primo luglio 1810 spos\u00f2 contro la sua volont\u00e0 Christine Rebecca Hyssing, in quanto aveva avuto un figlio illegittimo da lei, Erling Carl Vilhelm Eckersberg.\nDapprima Eckersberg studi\u00f2 all'accademia delle belle arti copenaghense, dove studi\u00f2 seguendo le lezioni di Nikolaj Abraham Abildgaard e Johan Frederik Clemens. Nel 1810, grazie all'aiuto di T\u00f8nnes Christian Bruun-Neergaard, intraprese un viaggio di sei anni che lo port\u00f2 a Parigi, dove pass\u00f2 un anno presso l\"'atelier\" di David e alloggi\u00f2 presso l'H\u00f4tel d'Auterive, situato sulla rue de Beaune.\nIn seguito, egli raggiunse un gruppo di artisti danesi, incluso lo scultore Alberto Thorvaldsen, che si trovavano a Roma. L\u00ec impar\u00f2 a dipingere i paesaggi e durante questo periodo perfezion\u00f2 i suoi studi sulla natura. Segnato da questa esperienza e dal rigore neoclassico davidiano, Christoffer Wilhelm mise a punto delle composizioni realistiche nelle quali lo studio della natura era predominante. Cos\u00ec egli ruppe con la scuola danese ancora legata alla pittura idealizzata del diciottesimo secolo. Il 2 agosto 1816 Eckersberg ritorn\u00f2 in Danimarca e divorzi\u00f2 dalla moglie.\nNel 1818 Eckersberg venne nominato professore all'accademia reale danese, dove cre\u00f2 una vera e \"scuola d'arte\". In seguito ne fu il direttore tra il 1827 e il 1829. Per essere stato il maestro di quella folta schiera di pittori che dettero vita all'epoca d'oro della pittura in Danimarca \u00e8 considerato il padre della pittura nazionale danese.\nIl suo stile neoclassico risente dell'influsso del coetaneo francese Ingres.\nFu maestro di J\u00f6rgen Roed e amico del pittore Johann August Krafft.\nMor\u00ec il 22 luglio 1853 a Copenaghen durante un'epidemia di colera."}
{"id": "2046987", "revid": "729019", "url": "https://it.wikipedia.org/wiki?curid=2046987", "title": "Isole Hall", "text": "Le Isole Hall, sono un gruppo di isole dell'oceano Pacifico, appartenenti allo Stato federale di Chuuk, uno degli Stati Federati di Micronesia nelle Isole Caroline.\nSono composte dagli atolli Murilo, Nomwin, Fayu."}
{"id": "2046995", "revid": "1769795", "url": "https://it.wikipedia.org/wiki?curid=2046995", "title": "Joe Royle", "text": ""}
{"id": "2046998", "revid": "117541016", "url": "https://it.wikipedia.org/wiki?curid=2046998", "title": "Egmont (Beethoven)", "text": "Egmont (op. 84) \u00e8 una musica di scena scritta da Ludwig van Beethoven per l'opera omonima di Johann Wolfgang von Goethe. \u00c8 stata composta fra l'ottobre 1809 e il giugno 1810 ed \u00e8 stata eseguita per la prima volta il 15 giugno 1810. \u00c8 costituita da una ouverture e da nove pezzi indipendenti per soprano ed orchestra sinfonica.\nSoggetto.\nSoggetto dell'opera \u00e8 l'eroica storia del conte di Egmont, che sacrific\u00f2 la propria vita per manifestare il suo attaccamento alla patria olandese in occasione della repressione spagnola attuata dal duca d'Alba nel 1568.\nL'eroismo ed il sacrificio del conte sono messi bene in rilievo dalla musica di Beethoven, che \u00e8 stata elogiata da Hoffmann e da Goethe stesso, il quale ha affermato che Beethoven ha espresso le sue intenzioni con una genialit\u00e0 notevole.\nStruttura.\nLe sezioni dell'opera sono:\nL'overture \u00e8 potente ed espressiva, come l'ouverture Coriolano, e presenta qualche somiglianza con la quinta sinfonia pubblicata due anni prima. Oltre all'ouverture, sono molto conosciuti i lieder \"Freudvoll und Leidvoll\", la \"mort de Kl\u00e4rchen\" e \"Die Trommel ger\u00fchret\"."}
{"id": "2047000", "revid": "174925", "url": "https://it.wikipedia.org/wiki?curid=2047000", "title": "Johann Philipp Achilles Leisler", "text": "Ha classificato un gran numero di specie di uccelli, tra cui il gambecchio di Temminck, che venne cos\u00ec battezzato in onore dell'amico Coenraad Jacob Temminck. Il suo nome \u00e8 commemorato dal pipistrello di Leisler, \"Nyctalus leisleri\", descritto per la prima volta da Heinrich Kuhl.\nSua figlia, Luise von Ploennies, divenne una nota poetessa e drammaturga."}
{"id": "2047002", "revid": "287204", "url": "https://it.wikipedia.org/wiki?curid=2047002", "title": "Hartford Wolf Pack", "text": "Gli Hartford Wolf Pack sono una squadra di hockey su ghiaccio dell'American Hockey League con sede nella citt\u00e0 di Hartford, in Connecticut. Sono affiliati ai New York Rangers, squadra della National Hockey League, e disputano i loro incontri casalinghi presso l'XL Center.\nLa squadra fu fondata nel 1926 con il nome di Providence Reds, e dopo una lunga serie di trasferimenti nel 1997 giunse ad Hartford, dove prese il nome di Hartford Wolf Pack. Fra il 2010 ed il 2013 la squadra cambi\u00f2 il proprio nome in Connecticut Whale in ricordo degli Hartford Whalers, franchigia della National Hockey League che lasci\u00f2 la citt\u00e0 nel 1997.\nStoria.\nNel 1997 gli Hartford Whalers si trasferirono nel 1997 in Carolina del Nord dove diventarono i Carolina Hurricanes. Nella stagione successiva la squadra affiliata in AHL dei New York Rangers dei Binghamton Rangers fu trasferita ad Hartford presso lo stesso impianto usato dai Whalers, l'Hartford Civic Center (oggi noto come XL Center).\nIn seguito ad un'iniziativa popolare volta a dare un nuovo nome alla franchigia, la squadra assunse la denominazione di Hartford Wolf Pack, riferimento alla tattica navale nota come \"branco di lupi\". Il Connecticut era sede sia della principale azienda costruttrice di sottomarini, la General Dynamics Electric Boat, sia della sede primaria dei sommergibili della US Navy di New London, onorando cos\u00ec la tradizione navale dello Stato. Fra i nomi proposti per la squadra vi fu anche quello di \"Seawolf\", in omaggio alla Classe Seawolf, tuttavia esso era gi\u00e0 stato scelto dai Mississippi Sea Wolves della ECHL. Seguendo il tema dei sommergibili altri nomi proposti erano quelli di \"Sonar\" e \"Torpedo\".\nLa prima partita della storia dei Wolf Pack fu un successo per 2-0 contro gli Springfield Falcons. La squadra raggiunse i playoff per le prime dodici stagioni dalla sua creazione, e fu capace nel 2000 di conquistare la Calder Cup superando nelle finali i Rochester Americans. L'unica stagione nella quale non si qualificarono ai playoff fu quella 2009-2010.\nConnecticut Whale.\nI Connecticut Whale prendono il proprio nome dall'altra formazione professionistica con sede la citt\u00e0 di Hartford, gli Hartford Whalers, i quali si trasferirono nel 1997 in Carolina del Nord dove diventarono i Carolina Hurricanes.\nNell'estate del 2010 la squadra fu acquisita da Howard Baldwin, gi\u00e0 proprietario degli Hartford Whalers. La modifica fu ufficializzata il 26 novembre 2010, giorno dell'ultima partita giocata dai \"Wolf Pack\". Il giorno dopo la squadra affront\u00f2 nel suo primo incontro da \"Whale\" i rivali statali dei Bridgeport Sound Tigers. Allo shootout i Whale si imposero per 3-2. La presenza di pubblico per quella partita fu pari a 13.089 spettatori. Rispetto ai Wolf Pack, pi\u00f9 vicini alle divise adottate dai Rangers, i Connecticut Whale adottarono sulle proprie maglie i colori gi\u00e0 scelti dai Whalers fra gli anni settanta e ottanta, il blu, il bianco ed il verde.\nI Whale ospitarono l'AHL Outdoor Classic 2011 presso il Rentschler Field di East Hartford. I Whale persero per 5-4 ai rigori con i Providence Bruins. Nell'aprile del 2013 la dirigenza scelse di ritornare alla denominazione \"Wolf Pack\" a partire dalla stagione successiva.\nAffiliazioni.\nNel corso della loro storia gli Hartford Wolf Pack e i Connecticut Whale sono stati affiliati alle seguenti franchigie della National Hockey League:"}
{"id": "2047005", "revid": "767487", "url": "https://it.wikipedia.org/wiki?curid=2047005", "title": "Harry Catterick", "text": "Carriera.\nAllenatore.\nDa allenatore dell'Everton ha vinto due First Division, una FA Cup e due Community Shield."}
{"id": "2047007", "revid": "31269", "url": "https://it.wikipedia.org/wiki?curid=2047007", "title": "As the Bell Rings (serie televisiva australiana)", "text": "As the Bell Rings \u00e8 una serie televisiva australiana adattata dall'italiana Quelli dell'intervallo. Il nome della sit-com riprende il titolo originale della soap opera Cos\u00ec gira il mondo (As the World Turns).\nIl titolo della serie, quello della sigla, \u00e8 uguale a quello della versione britannica della serie.\nTrama.\nLa serie parla di un gruppo di ragazzi della scuola Patterson High che si incontrano durante l'intervallo."}
{"id": "2047010", "revid": "131358", "url": "https://it.wikipedia.org/wiki?curid=2047010", "title": "Bristol Rovers F.C.", "text": ""}
{"id": "2047011", "revid": "767487", "url": "https://it.wikipedia.org/wiki?curid=2047011", "title": "Heartango", "text": "Heartango \u00e8 uno spot italiano del 2007, realizzato come un cortometraggio, diretto dal regista Gabriele Muccino.\nTrama.\nIl video inizia con una sfumatura dal nero che si dissolve, rivelando pian piano, in modo nitido e delicato ma preciso, la scritta: \"\"Regia\" Gabriele Muccino\" e s'apre con una dissolvenza verso il marrone-nero dei gradini d'una scala, mentre le pulsazioni del cuore femminile iniziano a vibrare e scandire il tempo. Nel frattempo, vediamo prima il petto d'una donna e a scansione ritmica, il suo braccio aprire una porta ed entrare in una stanza.\nUn istruttore di danza (infatti siamo in una scuola di tango) si volta verso colei che si rivela essere una donna avvenente e sensuale (la Bellucci), che si toglie lo scialle nero, rivelando un vestito nero lungo con corpetto. Il giovane Fidalgo la prende a s\u00e9 ed iniziano a ballare il tango. Fidalgo la prende sulle gambe con passione, ma Monica, appoggiata su un palo della stanza, appena l'uomo la bacia con forza e passione, si scosta e se ne va dopo averlo allontanato, con l'espressione angosciata. Fidalgo le grida allora che \"non \u00e8 finita\".\nA questo punto, la scena si sposta in successione con un'altra, in cui Monica \u00e8 seduta sull'auto d'una tassista (sempre la Bellucci) e indossa il vestito della scena precedente, pi\u00f9 un cappotto di lino color rosso. Si confida con l'autista, facendole intendere che lui le abbia spezzato il cuore. Spinta per\u00f2 dalla tassista, cambia direzione e decide d'andare dal tanguero Fidalgo.\nNel frattempo, un'altra Monica, vestita di beige, s'aggira per le strade tentando di raggiungere Jos\u00e9 mentre davanti a lei spuntano le diverse \"\"facce\" di se stessa:una mamma affettuosa che d\u00e0 un bacio al figlio che tiene in braccio; una ragazza che, scendendo dalla motocicletta, rivela un seno abbastanza voluminoso coperto da un'attillata giacchetta nera. Intanto, la Monica vestita di beige s'avvia verso la casa dell'amato, mentre la sua rivale vestita di nero lo raggiunge prima ed apre la porta.\nPrima cerca di resistere alla tentazione, ma poi si lascia prendere dalla passione mentre intanto, la donna vestita di beige li sta proprio raggiungendo, e scopre i due distesi sul divano. \"Perch\u00e9 l'hai fatto?\" chiede l'indecisa alla pi\u00f9 spavalda, ricevendo come risposta: \"Tu sai il perch\u00e9\".\" A questo punto, la scena \u00e8 coperta dal nero mentre appare il titolo omonimo del corto: \"Hearttango\" prima che la Bellucci vestita di nero, sola a casa propria, prenda il cappotto rosso e lo indossi nuovamente, mentre la donna vestita di beige raggiunga un tass\u00ec e chiuda la porta di colpo. La scena si ferma all'improvviso frapponendosi del nero della camera.\nAppaiono i titoli di coda dal basso del video mentre la scena del tango tra l'attrice e il tanguero viene sovrapposta a met\u00e0 schermo, con gli ultimi tocchi di suono della colonna sonora.\nDistribuzione.\n\u00c8 stato distribuito da Intimissimi per pubblicizzare la sua linea di indumenti intimi. Lo spot integrale dura 6:47 min., mentre altre versioni sono della durata di 01:00 minuto e un'altra di 00:51 secondi.\nColonna sonora.\n\u00c8 una versione metallica di \"As\u00ec se baila el Tango\", realizzato dal gruppo Bailongo."}
{"id": "2047012", "revid": "121079701", "url": "https://it.wikipedia.org/wiki?curid=2047012", "title": "Maglite", "text": "Maglite (scritto anche Mag-Lite, stilizzato come MAG-LITE) \u00e8 un marchio di torce elettriche prodotte negli Stati Uniti da Mag Instrument, Inc. con sede in Ontario, California, e fondata da Anthony Maglica. \u00c8 stato introdotto nel 1979. Costruite principalmente in alluminio 6061 anodizzato, hanno un fascio a fuoco variabile. I Maglites sono prodotti in diversi colori come nero, argento, blu, rosso, verde, viola, oro e diverse finiture. In origine le torce Maglite utilizzavano lampadine a incandescenza al krypton o allo xeno. I modelli attuali hanno LED, sebbene i modelli precedenti siano ancora ampiamente utilizzati.\nStoria.\nAnthony Maglica (nato in Croazia) fonda l'azienda nel 1955 con soli 125 dollari statunitensi. Fu all'inizio degli anni '70 che si interess\u00f2 alle torce. Queste ultime poi mancavano di una qualit\u00e0 produttiva commisurata all'uso diffuso e alla commercializzazione di massa. Nel 1974 viene creata la Mag Instrument, Inc. Nel 1979 viene introdotta sul mercato la prima torcia Maglite, una torcia con un alloggiamento in alluminio anodizzato e molte altre caratteristiche che la rendono anche uno strumento pi\u00f9 resistente e pratico. Nel 1984 fu presentata la \u201cMini Maglite\u201d, che offriva le stesse caratteristiche, ma in una dimensione pi\u00f9 piccola e pi\u00f9 adatta al grande pubblico.\nNegli anni queste torce prendono piene soprattutto nelle forze di polizia statunitensi e ben presto diventano note per essere utilizzate come sostituto di un manganello. Nel 2004, la Commissione di polizia di Los Angeles \u00e8 passata a utilizzare torce pi\u00f9 piccole: Alan Skobin, il vicepresidente della commissione, afferm\u00f2 che \"Questa politica chiarisce che le torce sono per l'illuminazione e scoraggia il loro uso come strumento di impatto. E garantisce la sicurezza degli agenti, oltre a proteggere il pubblico.\"\nIl 30 marzo 2007, il dipartimento di polizia di Los Angeles ha annunciato che sarebbe passato a una torcia a LED pi\u00f9 piccola e pi\u00f9 leggera che non pu\u00f2 essere utilizzata come manganello, anche in risposta a un incidente molto pubblicizzato in cui un agente \u00e8 stato accusato di uso eccessivo della forza contro un sospetto, utilizzando una Maglite.\nModelli.\nLa loro caratteristica illuminotecnica principale \u00e8 la possibilit\u00e0 di regolare con una ghiera l'ampiezza del fascio luminoso uscente, in un range che pu\u00f2 andare da quello pi\u00f9 ampio e diffuso (per l'illuminazione di una vasta area a breve-medio distanza) a quello pi\u00f9 concentrato ed intenso (per l'illuminazione di un volume di spazio pi\u00f9 ristretto e distante).Tutte le torce sono fornite di una lampadina di ricambio inserita nel tappo di chiusura, anche quelle appartenenti alla serie LED sono dotate di lampadina di ricambio, ma si tratta di una lampadina standard mag-lite e non di un led."}
{"id": "2047019", "revid": "986213", "url": "https://it.wikipedia.org/wiki?curid=2047019", "title": "Luisa di Schleswig-Holstein-Sonderburg-Gl\u00fccksburg", "text": "Biografia.\nEra la terza figlia di Federico di Schleswig-Holstein-Sonderburg-Gl\u00fccksburg e della principessa Adelaide di Schaumburg-Lippe e nipote di Cristiano IX di Danimarca.\nMatrimonio e figli.\nLuisa spos\u00f2 il maturo Giorgio Vittorio di Waldeck e Pyrmont, figlio di Giorgio II di Waldeck e Pyrmont e di Emma di Anhalt-Bernburg-Schaumburg-Hoym, il 29 aprile 1891 a Schloss Luisenlund, avendone un figlio:\nLuisa rimase vedova dopo tredici mesi, divenendo matrigna della numerosa prole dal primo matrimonio del marito con Elena di Nassau, tra cui c'era Emma regina dei Paesi Bassi (di soli sette mesi pi\u00f9 giovane di lei) e la Principessa Elena, Duchessa di Albany."}
{"id": "2047021", "revid": "2074952", "url": "https://it.wikipedia.org/wiki?curid=2047021", "title": "John Thompson (cestista 1941)", "text": "Carriera.\nPadre di John Thompson III, \u00e8 membro del Naismith Memorial Basketball Hall of Fame dal 1999 in qualit\u00e0 di allenatore."}
{"id": "2047025", "revid": "120430550", "url": "https://it.wikipedia.org/wiki?curid=2047025", "title": "Afton (Wyoming)", "text": "Afton \u00e8 un centro abitato \"(town)\" degli Stati Uniti d'America, situato nella Contea di Lincoln nello Stato del Wyoming. Nel censimento del 2000 la popolazione era di 1.818 abitanti.\n\u00c8 il paese natale di Rulon Gardner, campione mondiale dei pesi massimi di lotta greco-romana.\nGeografia fisica.\nSecondo i rilevamenti dell'United States Census Bureau, la localit\u00e0 di Afton si estende su una superficie di 8,9 km\u00b2, tutti occupati da terre.\nPopolazione.\nSecondo il censimento del 2000, ad Afton vivevano 1.818 persone, ed erano presenti 475 gruppi familiari. La densit\u00e0 di popolazione era di 204,9 ab./km\u00b2. Nel territorio comunale si trovavano 769 unit\u00e0 edificate. Per quanto riguarda la composizione etnica degli abitanti, il 97,19% era bianco, lo 0,06% era afroamericano, lo 0,39% era nativo, lo 0,06% proveniva dall'Asia, lo 0,94% apparteneva ad altre razze e l'1,38% a due o pi\u00f9. La popolazione di ogni razza ispanica corrispondeva al 2,81% degli abitanti.\nPer quanto riguarda la suddivisione della popolazione in fasce d'et\u00e0, il 32,3% era al di sotto dei 18, il 9,7% fra i 18 e i 24, il 23,6% fra i 25 e i 44, il 20,5% fra i 45 e i 64, mentre infine il 13,9% era al di sopra dei 65 anni di et\u00e0. L'et\u00e0 media della popolazione era di 33 anni. Per ogni 100 donne residenti vivevano 90,4 uomini."}
{"id": "2047028", "revid": "118013569", "url": "https://it.wikipedia.org/wiki?curid=2047028", "title": "Boiana", "text": "Il fiume Boiana (in montenegrino: \u0411\u043e\u0458\u0430\u043d\u0430 o \"Bojana\"; in albanese \"Buna\") \u00e8 un fiume lungo 41\u00a0km che segna, per gran parte della sua lunghezza, il confine tra il Montenegro e l'Albania.\nIl fiume non \u00e8 altro che l'emissario del lago di Scutari e sfocia nell'Adriatico, del quale \u00e8 il maggior tributario, in termini di portata, dopo il Po. Gran parte delle acque del Boiana proviene tuttavia dal Drin, fiume albanese di ben maggiore lunghezza che dal 1858, in seguito ad un mutamento del suo corso principale, ne \u00e8 divenuto il principale immissario.\nCon una larghezza media di 150 metri e una profondit\u00e0 di 3 metri il Boiana \u00e8 completamente navigabile, anche se oggi la navigazione \u00e8 drasticamente ridotta. Prima della seconda guerra mondiale fungeva da importante via di comunicazione tra il porto di Dulcigno e la citt\u00e0 di Scutari nell'entroterra. Attualmente un solo ponte carrozzabile a senso di marcia alternato, nei pressi del lago di Scutari, unisce le sponde del fiume.\nNei venti chilometri terminali del suo corso, dove segna il confine albanese-montenegrino, il fiume \u00e8 caratterizzato da un ambiente naturale intatto, spesso costellato di paludi. La foce del Boiana \u00e8 invece in parte una zona naturalistica protetta, particolarmente per quanto riguarda l'avifauna, presenta lunghe spiagge sabbiose. In particolare quella della piccola isola Boiana, alla foce del fiume ma interamente in territorio montenegrino, \u00e8 una spiaggia molto amata dai nudisti."}
{"id": "2047034", "revid": "767487", "url": "https://it.wikipedia.org/wiki?curid=2047034", "title": "Jameel McClain", "text": "Carriera universitaria.\nHa giocato con i Syracuse Orange squadra rappresentativa dell'universit\u00e0 di Syracuse.\nRiconoscimento vinto:\nCarriera professionistica.\nBaltimore Ravens.\nAl draft NFL 2008 non \u00e8 stato selezionato, ma poi \u00e8 stato preso dai \"rookie\" non selezionati dai Ravens . Ha debuttato nella NFL il 7 settembre 2008 contro i Cincinnati Bengals indossando la maglia numero 53. Nel suo primo anno \u00e8 riuscito a fare ben 2 \"safety\", una contro JaMarcus Russell degli Oakland Raiders e una bloccando un \"punt\" facendo finire la palla nella \"end zone\" dei Philadelphia Eagles.\nil 6 dicembre 2010 \u00e8 stato multato dalla NFL per un totale di 40.000 dollari per un colpo irregolare dato al \"tight end\" Heath Miller dei Pittsburgh Steelers.\nIl 27 febbraio 2014, McClain fu svincolato dai Ravens.\nNew York Giants.\nIl 14 marzo 2014, McClain firm\u00f2 un contratto con i New York Giants."}
{"id": "2047041", "revid": "15756", "url": "https://it.wikipedia.org/wiki?curid=2047041", "title": "Joe Flacco", "text": "Nel suo anno da esordiente, Joe lanci\u00f2 per 2.971 yard, 14 touchdown e 12 intercetti giocando come titolare tutte le 16 gare di stagione regolare e diventando solamente l'ottavo quarterback rookie nella storia della NFL a partire come titolare in una gara di playoff. Guidando i Ravens a due vittorie in trasferta nei playoff 2008-09, divenne il primo rookie tra i quarterback nella storia della lega a vincere due gare di playoff. Nella sua seconda stagione, Flacco miglior\u00f2 passando 3.613 yard, 21 touchdown e 12 intercetti, stabilendo i record di franchigia per percentuale di completamento dei passaggi (63,1) e passer rating (88,9). Nel suo terzo anno nella NFL, Flacco divenne il leader di tutti i tempi della storia dei Ravens per yard passate (10.206) e passaggi da touchdown (60). Giocando come titolare due gare di playoff nel 2009, Flacco conquist\u00f2 il primato per il maggior numero di presenze da titolare per un quarterback nelle sue due prime stagioni nella NFL (37). Flacco divenne solamente il quarto quarterback a portare la sua squadra ai playoff nelle sue prime quattro stagioni e il primo a vincere una partita in gnuna di esse. Nella stagione guid\u00f2 i Ravens alla vittoria del Super Bowl XLVII venendo premiato come MVP della partita. Nel 2013 firm\u00f2 il contratto d'ingaggio pluriennale pi\u00f9 alto nella storia della NFL: 120,6 milioni di dollari per 6 anni, ossia 20,1 milioni a stagione.\nCarriera professionistica.\nBaltimore Ravens.\nStagione 2008.\nAl Draft NFL 2008, Flacco fu selezionato come 18 scelta assoluta dai Baltimore Ravens. Il 16 luglio 2008 firm\u00f2 un contratto di 5 anni per 30 milioni di dollari di cui 8,75 garantiti. Debutt\u00f2 nella NFL il 7 settembre 2008 contro i Cincinnati Bengals indossando la maglia numero 5.\nIl 4 gennaio 2009, vincendo la gara di Wild Card contro i Miami Dolphins divenne il terzo quarterback rookie della storia a vincere la partita d'esordio nei playoff NFL.\nLa settimana successiva i Baltimore Ravens eliminarono i Tennessee Titans accedendo al secondo turno dei playoff. Joe Flacco divent\u00f2 il primo quarterback rookie della storia a vincere due partite di playoff. Nella finale della AFC, i Ravens vennero eliminati dai Pittsburgh Steelers.\nStagione 2009.\nNella gara di apertura a Baltimore contro i Kansas City Chiefs, Flacco guid\u00f2 i Ravens alla prima vittoria della stagione. Egli lanci\u00f2 per 307 yard e 3 touchdown, entrambi record in carriera. Joe sub\u00ec anche un intercetto per un passer rating di 95,8. Durante quella partita, i Ravens superarono il record di franchigia per yard totali offensive guadagnate con 501.\nNella settimana 3 contro i Cleveland Browns, Flacco lanci\u00f2 un nuovo record in carriera di 342 yard con un rating di 111,8 con un passaggio da touchdown.\nJoe super\u00f2 nuovamente il suo record in carriera nella settimana 6 contro i Minnesota Vikings, con 385 yard passate, anche se Baltimore perse la gara per due punti.\nNella settimana 15 contro i Chicago Bears, Flacco lanci\u00f2 il suo record di touchdown con 4, con 234 yard passate e completando il 72% dei suoi passaggi, per un rating di 135,6. I Ravens vinsero 31-7.\nCon 3.613 yard e 21 touchdown, Flacco divenne il primo quarterback dei Ravens dai tempi di Vinny Testaverde a lanciare pi\u00f9 di 3.000 yard e 20 TD in una singola stagione.\nUn infortunio limit\u00f2 Flacco nella partita di wild card contro i Patriots. I Ravens vinsero comunque 33-14 malgrado Flacco abbia lanciato con 4/10 per sole 34 yard ed un intercetto. La settimana seguente contro i Colts, Flacco gioc\u00f2 nuovamente male e i Ravens persero 20-3.\nStagione 2010.\nNella prima partita della stagione, Flacco e i Ravens debuttarono contro i New York Jets in trasferta. Flacco lanci\u00f2 per 248 yard completando il 52,6% dei suoi passaggi e tirando un intercetto nella vittoria 10-9. La settimana seguente gioc\u00f2 la peggior partita della carriera lanciando ben 4 intercetti contro i Bengals ma rifacendosi la settimana seguente passando tre TD contro i Browns per un passer rating di 128,7. Alla fine della stagione regolare, Flacco stabil\u00ec i propri record in carriera di yard passate (3.622), passaggi da touchdown (25), passer rating (93,6) ed il minimo stagionale di intercetti (10).\nNel primo turno di playoff, i Ravens vinsero contro i Kansas City Chiefs (30-7) e Flacco complet\u00f2 25 passaggi su 34 passes per 265 yard e 2 touchdown senza intercetti, con un passer rating di 115,4. With the win, Flacco divenne il primo quarterback della storia della NFL a partire da titolare e vincere una partita di playoff in ognuno dei suoi primi anni di carriera e raggiunse Len Dawson, Roger Staubach, Jake Delhomme, e Mark Sanchez per il maggior numero di vittorie in trasferta nei playoff per un quarterback.\nLa corsa nei playoff dei Ravens si concluse contro gli Steelers, con Flacco che complet\u00f2 16 passaggi su 30 per 125yard, 1 touchdown ed un intercetto.\nStagione 2011.\nPoco dopo la fine della stagione 2010, i Ravens licenziarono l'allenatore dei quarterback Jim Zorn, per il dispiacere di Flacco. Questa fu solo la prima di una serie di drastici cambiamenti avvenuti nella offseason del 2011. Il 28 luglio 2011, il ricevitore principale di Flacco nelle ultime tre stagioni, Derrick Mason, fu tagliato per recuperare spazio nel salary cap. Inoltre i ricevitori numero 3 e 4, T.J. Houshmandzadeh e Dont\u00e9 Stallworth non furono rifirmati e lo storico tight end dei Ravens Todd Heap fu tagliato e firmato dagli Arizona Cardinals. Flacco rimase solo con Anquan Boldin e i rookie Torrey Smith and Tandon Doss come wide receiver finch\u00e9 i Ravens non acquisirono Lee Evans, un atleta veloce per il braccio di Flacco. I tight end al secondo anno Ed Dickson e Dennis Pitta sostituirono l'ex Pro-Bowler Heap.\nNella vittoria contro i St. Louis Rams, Flacco fece una grande prestazione, chiudendo con 27 lanci completati su 48 per 389 yard con 3 touchdowns, sub\u00ec 2 sack perdendo 4 yard, con un rating di 103,6. Grazie a questa prova vinse il titolo di miglior quarterback della NFL della settimana .\nI Ravens vinsero la propria division ed avanzarono nei playoff sino alla finale della AFC, persa dopo aver sbagliato il field goal del potenziale pareggio nei secondi finali coi New England Patriots.\nA fine stagione, Flacco fu votato al 74\u00ba posto nella NFL Top 100, l'annuale classifica dei migliori cento giocatori della stagione.\nStagione 2012: vittoria del Super Bowl.\nIl 10 settembre, Flacco inizi\u00f2 la stagione alla grande guidando i Ravens a una netta vittoria contro i Cincinnati Bengals per 44-13. Joe complet\u00f2 21 passaggi su 29 tentativi per 299 yard e 2 passaggi da touchdown. Nel turno successivo, i Ravens furono sconfitti dai Philadelphia Eagles: dopo un buon inizio Joe fatic\u00f2 nel corso della partita terminando con 232 yard passate, un touchdown e il primo intercetto subito in stagione. Nella settimana 3 i Ravens vinsero con un field goal negli ultimi istanti della gara contro i Patriots: Flacco pass\u00f2 per 382 yard con 3 touchdown e un intercetto.\nNel Thursday Night Football della settimana 4 i Ravens vinsero contro i loro rivali di division, i Cleveland Browns: Flacco pass\u00f2 356 yard con delle grandi giocate, passando un touchdown con un intercetto e segnando un altro touchdown su corsa. Per questa prestazione, Joe vinse per la seconda volta in carriera il premio di miglior quarterback della settimana.\nNella settimana 5 i Ravens si portarono su un record di 4-1 con la vittoria sui Chiefs: il quarterback pass\u00f2 187 yard senza touchdown e subendo un intercetto. I Ravens vinsero la quarta gara consecutiva nella settimana 6 contro i Dallas Cowboys con Flacco che pass\u00f2 234 yard e un touchdown.\nNella settimana 7, Baltimore perse nettamente contro gli Houston Texans per 43-13: Flacco fatic\u00f2 per tutta la partita completando 21 passaggi su 43 tentativi per 147 yard, un touchdown e 2 intercetti, subendo anche una safety. Dopo la settimana di pausa i Ravens vinsero coi Browns con Flacco che pass\u00f2 253 yard e un touchdown.\nNella settimana 10 i Ravens stabilirono il record di franchigia infliggendo 55 punti agli Oakland Raiders: Flacco gioc\u00f2 alla grande passando 341 yard con tre touchdown passati (1 intercetto) e un altro segnato su corsa, rimanendo in panchina nell'ultimo quarto a gara ampiamente decisa. Per questa prestazione, il giocatore vinse per la seconda volta in stagione il premio di miglior quarterback della settimana.\nNella settimana 11 Flacco conferm\u00f2 le sue difficolt\u00e0 lontano dall'M&amp;T Bank Stadium ma i Ravens ottennero comunque un'importante vittoria sugli Steelers privi di Ben Roethlisberger. Il quarterback pass\u00f2 164 yard senza touchdown e intercetti.\nNel turno successivo, Joe disput\u00f2 quella che fu forse la sua miglior gara in trasferta della stagione, guidando i Ravens alla rimonta da 13-3 fino a 16-13 nei tempi supplementari. Il momento chiave della gara fu quello in cui Flacco trov\u00f2 con un passaggio Ray Rice in una situazione di quarto down e 29. La sua prestazione termin\u00f2 con 355 yard passate e un touchdown.\nNella settimana 13 i Ravens sprecarono un vantaggio di 10 punti alla fine del primo tempo perdendo contro gli Steelers e interrompendo una striscia di 15 vittorie consecutive in casa. Flacco pass\u00f2 188 yard con un touchdown e un intercetto.\nMalgrado una gara di grande precisione di Flacco nel turno successivo (16/21 nei passaggi per 182 yard, 3 touchdown e 1 intercetto) i Ravens persero nuovamente ai supplementari contro i Redskins, complice anche un vistoso calo nella produzione offensiva del quarterback tra il primo e il secondo tempo. Malgrado il cambio di coordinatore offensivo (da Cam Cameron a Jim Caldwell, il periodo negativo della squadra prosegu\u00ec la domenica successiva perdendo contro i Denver Broncos in cui Flacco pass\u00f2 254 yard, 2 touchdown e un intercetto costoso che fu ritornato in touchdown dagli avversari.\nIl 23 dicembre, battendo nettamente i Giants, i Ravens si assicurarono il secondo titolo di division consecutivo. Flacco pass\u00f2 309 yard e 2 touchdown. Nell'ultimo ininfluente turno di campionato Baltimore perse contro i Bengals con Joe che disput\u00f2 solo l'inizio della partita prima di venire sostituito per riposare in vista dei playoff.\nPlayoff 2012.\nIl 6 gennaio 2013, Flacco e i Ravens si sbarazzarono senza troppi problemi dei Colts nel primo turno dei playoff con Joe che pass\u00f2 282 yard e 2 touchdown. La settimana successiva, in uno Sports Authority Field at Mile High congelato, and\u00f2 in scena una delle partite pi\u00f9 memorabili della storia dei playoff NFL. Contro i Denver Broncos, sotto di sette punti a un minuto dal termine, Flacco riusc\u00ec a pareggiare la gara con un passaggio da touchdown da 70 yard per Jacoby Jones. Alla fine i Ravens la spuntarono grazie a un field goal dopo due tempi supplementari col quarterback che pass\u00f2 331 yard e 3 touchdown, entrambi primati personali nei playoff. Con questa vittoria, Flacco pareggi\u00f2 il record NFL di Eli Manning per gare di playoff vinte in trasferta da un quarterback.\nNella finale della AFC, Flacco, al terzo tentativo, riusc\u00ec a guidare i Ravens al Super Bowl. In trasferta contro i Patriots, Joe trascin\u00f2 la squadra con 240 yard e 3 passaggi da touchdown.\nSuper Bowl XLVII.\nIl 3 febbraio 2013, nel Super Bowl XLVII contro i San Francisco 49ers, Flacco condusse i Ravens al secondo titolo della loro storia. Joe complet\u00f2 22 passaggi su 33 tentativi per 287 yard e 3 passaggi da touchdown, tutti nel primo tempo. I Ravens vinsero per 34 a 31 e Flacco fu nominato miglior giocatore dell'incontro. I suoi playoff si conclusero cos\u00ec con 11 passaggi da touchdown (pareggiando il record NFL in una singola annata della post-season, detenuto da Joe Montana e Kurt Warner) non subendo alcun intercetto.\nStagione 2013.\nIl 2 marzo 2013, i Ravens annunciarono il rinnovo contrattuale di Joe Flacco. L'accordo fu della durata di sei anni e del valore fino a 120 milioni di dollari, rendendolo il giocatore pi\u00f9 pagato di tutta la lega.\nFlacco inizi\u00f2 la stagione senza l'ausilio di due pedine fondamentali dell'attacco dell'anno precedente: Anquan Boldin, ceduto ai 49ers, e Dennis Pitta, infortunato. Nella settimana 1 i Ravens persero nettamente contro i Broncos, col quarterback che complet\u00f2 34 passaggi su ben 62 tentativi, con 2 passaggi da touchdown e due intercetti subiti. La prima vittoria giunse la settimana successiva contro i Browns, passando 211 yard e un touchdown. I Ravens vinsero anche la settimana successiva contro i Texans ma persero nella settimana 4 contro i Buffalo Bills in cui Flacco stabil\u00ec un primato personale negativo lanciando 5 intercetti (con 2 touchdown). La squadra si rialz\u00f2 la settimana seguente battendo i Dolphins con 269 yard e un intercetto subito da Flacco.\nNella settimana 6 contro i Packers, 342 yard passate dal quarterback e 2 touchdown non furono sufficienti per evitare ai Ravens la terza sconfitta stagionale. Nella settimana 10 i Ravens interruppero una striscia di tre sconfitte consecutive e mantennero aperta la lotta per la vittoria della division battendo i Bengals ai supplementari (dopo essere stati largamente in vantaggio nel corso della gara) con Flacco che pass\u00f2 140 yard, 2 touchdown e sub\u00ec 2 intercetti. Dopo una sconfitta coi Bears i Ravens tennero vive le loro speranze di playoff battendo nettamente i Jets nella settimana 12. Flacco termin\u00f2 con 273 yard passate, un touchdown per Jacoby Jones e un intercetto subito. Il gioved\u00ec successivo, nella gara del Giorno del Ringraziamento i Ravens batterono un'altra rivale diretta come gli Steelers con 251 yard e un touchdown passato dal quarterback.\nNella settimana 14, contro i Vikings, Flacco pass\u00f2 il touchdown del sorpasso a 4 secondi dal termine al rookie Marlon Brown, vincendo una gara rocambolesca in un campo congelato. La sua prova termin\u00f2 con 245 yard yard passate, tre touchdown e tre intercetti subiti. Nel Monday Night successivo vi fu un'altra importante vittoria dell'ultimo minuto contro i Lions in cui termin\u00f2 con 222 yard passate, senza TD e intercetti.\nLa serie di quattro vittorie consecutive per Baltimore si interruppe nella settimana 16 contro i Patriots, dicendo addio alle residue speranze di vittoria della propria division. Joe termin\u00f2 quella gara con 260 yard passate, un touchdown segnato su corsa e 2 intercetti subiti. Nell'ultima sfida della stagione i Ravens necessitavano di una vittoria esterna sui Bengals, imbattuti in casa, per centrare l'ultimo posto disponibile nei playoff ma Flacco sub\u00ec tre intercetti e per la prima volta in carriera rimase fuori dalla \"post-season\". La sua stagione si concluse con 3.912 yard passate, 19 touchdown e ben 22 intercetti subiti, il secondo peggior risultato della NFL. A fine anno fu votato al 58\u00ba posto nella NFL Top 100 dai suoi colleghi, trentanove posizioni in meno dell'anno precedente.\nStagione 2014.\nNella prima settimana della stagione 2014, i Ravens si trovarono in svantaggio per 15-0 alla fine del primo tempo contro i Bengals. Nel secondo tempo, Flacco guid\u00f2 la squadra alla rimonta, portandosi sul 16-15 con un passaggio da touchdown per il neo acquisto Steve Smith, salvo poi a sua volta essere superata da Cincinnati, che vinse 24-16. Joe termin\u00f2 con 345 yard passate e un intercetto tentando ben 62 passaggi, un record in carriera. La prima vittoria giunse il gioved\u00ec successivo in casa degli Steelers in cui pass\u00f2 166 yard e 2 touchdown, cui fece seguito una sui Browns all'ultimo secondo con 217 yard passate e un TD;. La terza consecutiva giunse in casa contro i Carolina Panthers, dove Joe pass\u00f2 327 yard e 3 touchdown, 2 dei quali all'ex della partita Steve Smith.\nNella gara della settimana 6 vinta contro i Buccaneers 48-17, Flacco divenne il pi\u00f9 veloce giocatore dal 1970 a passare cinque touchdown in una partita. La sua squadra segn\u00f2 in tutti i primi sei drive, col quarterback che pass\u00f2 quattro TD solo nel primo quarto. La sua gara termin\u00f2 con 306 yard passate e per questa prestazione fu premiato come miglior giocatore offensivo della AFC della settimana e come quarterback della settimana.\nNella settimana 12, Flacco guid\u00f2 i Ravens a interrompere una striscia di 14 gare consecutive vinte dai Saints in casa, passando 243 yard e un touchdown e mantenendo mezza gara di vantaggio in testa alla division sui Bengals. Dopo una sconfitta coi Chargers, Baltimore ottenne un'importante vittoria in rimonta contro un'avversaria diretta per una wild card nei playoff come i Dolphins, dove Joe pass\u00f2 269 e due TD. La seconda vittoria consecutiva giunse con pi\u00f9 difficolt\u00e0 del previsto contro i Jaguars, dove Joe pass\u00f2 221 yard e un touchdown, gara in cui super\u00f2 le 25.000 yard passate in carriera.\nNell'ultima partita della stagione regolare, i Ravens batterono i Browns e grazie alla vittoria dei Chiefs sui Chargers ottennero l'ultimo posto disponibile nei playoff della AFC, in una gara terminata da Flacco con 312 yard passate e 2 touchdown, venendo premiato per la seconda volta in stagione come quarterback della settimana. La sua annata si chiuse con i nuovi primati personali in yard passate (3.986) e passaggi da touchdown (27), con 12 intercetti subiti, venendo classificato al 97\u00ba posto nella NFL Top 100.\nIl 3 gennaio 2015, i Ravens ottennero la loro prima vittoria nei playoff a Pittsburgh superando gli Steelers vincitori della division per 30-17. Flacco pass\u00f2 due touchdown nel secondo tempo concludendo con 259 yard e nessun pallone perso. Sette giorni dopo, Baltimora si trov\u00f2 in vantaggio di 14 punti in due diverse occasioni in casa dei Patriots, ma alla fine fu sconfitta per 35-31, col quarterback che pass\u00f2 4 touchdown ma sub\u00ec anche due intercetti.\nStagione 2015.\nNel 2015, i Ravens partirono per la prima volta con un record di 0-3 nella storia della franchigia, prima di vincere la prima gara nel quarto turno ai supplementari contro Pittsburgh. Seguirono altre tre sconfitte consecutive, fino alla vittoria nella settimana 8 contro i Chargers in cui Flacco pass\u00f2 319 yard, un touchdown e ne segn\u00f2 un secondo su corsa. La terza giunse negli ultimi istanti dell'undicesimo turno ma fu una giornata amara per Flacco che si ruppe il legamento crociato anteriore, chiudendo la sua stagione.\nStagione 2016.\nIl 2 marzo 2016, Flacco firm\u00f2 un'estensione contrattuale triennale con Baltimore. Con la vittoria nella settimana 3 contro i Jacksonville Jaguars, Flacco e i Ravens salirono a un record di 3-0, la loro miglior partenza dalla stagione 2009. La squadra per\u00f2 vinse solamente altre due partite nel resto della stagione, chiudendo con un bilancio di 5-11, il primo negativo dell'era Harbaugh-Flacco. Il quarterback termin\u00f2 la stagione regolare superando il precedente record di franchigia di Vinny Testaverde di 4.177 yard passate nel 1996, portandolo a 4.317 yard, con 20 touchdown e 15 intercetti subiti. La sua miglior prestazione giunse nel 13\u00ba turno quando pass\u00f2 381 yard, 4 touchdown e un intercetto nella vittoria sui Miami Dolphins, venendo premiato come quarterback della settimana.\nStagione 2017.\nDopo avere vinto le prime due gare della stagione contro Bengals e Browns, i Ravens subirono una battuta d'arresto a Londra contro i Jaguars, dove Flacco venne tolto nel secondo tempo dopo avere subito 2 intercetti e con la squadra in svantaggio per 44-0. Dopo la settimana di pausa nel decimo turno, i Ravens vinsero cinque gare su sei tornando in orbita playoff. Una sconfitta all'ultimo minuto nell'ultima gara stagionale contro i Bengals li escluse per\u00f2 ancora dalla \"post-season\". In quella partita, con due touchdown, Flacco giunse a quota 200 passati in carriera. La sua annata si chiuse con 3.141 yard passate, 18 touchdown e 13 intercetti.\nStagione 2018.\nNel 2018 Flacco part\u00ec come titolare nelle prime 9 partite prima di infortunarsi e venire sostituito dal rookie scelto nel primo giro Lamar Jackson. Dopo essersi ristabilito, Jackson conserv\u00f2 il posto da titolare guidando la squadra al titolo di division, vincendo tutte le ultime 7 partite tranne una.\nDenver Broncos.\nIl 13 febbraio 2019, i Ravens cedettero Flacco ai Denver Broncos in cambio di una scelta del quarto giro del Draft NFL 2019. Dopo avere perso tutte le prime quattro gare, la prima vittoria arriv\u00f2 nel quinto turno sui Los Angeles Chargers.. Il 30 ottobre a causa di un problema al collo riportato nella gara della settimana 8 contro gli Indianapolis Colts, Flacco venne messo nella lista infortunati, finendo cos\u00ec la sua stagione. Il 19 marzo 2020 fu svincolato.\nNew York Jets.\nIl 22 maggio 2020 Flacco firm\u00f2 con i New York Jets. Dopo l'infortunio di Sam Darnold fu nominato titolare per la gara della settimana 5 contro gli Arizona Cardinals ma i Jets persero nettamente per 30-10.\nPhiladelphia Eagles.\nIl 23 marzo 2021, Flacco firm\u00f2 un contratto annuale da 3,5 milioni di dollari con i Philadelphia Eagles.\nNew York Jets.\nIl 25 ottobre 2021 gli Eagles scambiarono Flacco per fare ritorno ai Jets dopo un infortunio al ginocchio del titolare Zach Wilson. Nella settimana 11 part\u00ec come titolare ma i Jets furono sconfitti dai Dolphins."}
{"id": "2047043", "revid": "767487", "url": "https://it.wikipedia.org/wiki?curid=2047043", "title": "Capo Verde ai Giochi della XXVII Olimpiade", "text": "Capo Verde ha partecipato alle olimpiadi estive 2000 a Sydney, in Australia."}
{"id": "2047047", "revid": "916580", "url": "https://it.wikipedia.org/wiki?curid=2047047", "title": "Oath Bound", "text": "Oath Bound \u00e8 il sesto album della symphonic black metal band austriaca Summoning. Con quasi 70 minuti, \u00e8 l'album pi\u00f9 lungo pubblicato dalla band austriaca ed anche contiene la canzone pi\u00f9 lunga del gruppo, \"Land of the Dead\". Il nome Oath Bound \u00e8 tratto dal \"Silmarillion\" di J. R. R. Tolkien. La cover e le illustrazioni del booklet consistono in illustrazioni realizzate dall'artista Albert Bierstadt."}
{"id": "2047051", "revid": "1318658", "url": "https://it.wikipedia.org/wiki?curid=2047051", "title": "Charles Hatchett", "text": "Biografia.\nHatchett nacque a Londra in una ricca famiglia di industriali: suo padre possedeva un'importante fabbrica di carrozze. Il 24 marzo 1786 spos\u00f2 Elizabeth Collick nella chiesa anglicana di \"St Martin-in-the-Fields\". Ebbe due figli: \"John Charles Hatchett\" (battezzato il 27 gennaio 1788 a St Martin-in-the-Fields) e \"Ann Hatchett\" che spos\u00f2 poi il chimico William Thomas Brande. Sir John Barrow ricord\u00f2 Charles Hatchett come un \"dandy\" il quale affermava di aver intrapreso gli studi di chimica per scoprire il miglior modo di preparare le marmellate, ed era amante della vita mondana, della musica e della letteratura; Charles Hatchett fu in effetti amico e finanziatore di letterati quali il Dr Johnson e Ugo Foscolo, esule a Londra.\nNel 1801, quando lavorava nel British Museum, scopr\u00ec un nuovo elemento chimico, il niobio, nella columbite, un minerale proveniente dal Connecticut. Pubblic\u00f2 numerosi lavori di chimica.\nPi\u00f9 tardi, Hatchett si ritir\u00f2 dall'attivit\u00e0 lavorativa al \"British Museum\" per dedicarsi a tempo pieno alla direzione della fabbrica di famiglia. Mor\u00ec a Londra e fu seppellito nella Chiesa di \"St Laurence, Upton-cum-Chalvey\", la stessa dove \u00e8 seppellito anche William Herschel.\nLa scoperta del Niobio.\nNel 1801, mentre lavorava al \"British Museum\" di Londra, Hatchett analizz\u00f2 un pezzo di columbite conservato nella raccolta di minerali del museo e spedito in Inghilterra attorno al 1650 da John Winthrop (1606-1676), primo governatore del Connecticut. La columbite risult\u00f2 essere un minerale molto complesso, e Hachett scopr\u00ec che conteneva un nuovo elemento che battezz\u00f2 \"Columbio\", con simbolo \"Cb\". Il 26 novembre 1801 Hatchett annunci\u00f2 la sua scoperta alla \"Royal Society\".\nPer molto tempo fu difficile distinguere il columbio dal tantalio, l'elemento scoperto in Svezia nel 1802 da Anders Ekeberg e isolato nel 1820 da J\u00f6ns Berzelius. a quell'epoca si pensava che il niobio e il tantalio fossero lo stesso elemento: solo nel 1844 e nel 1866 grazie a Heinrich Rose e Jean Charles Galissard de Marignac, si riusc\u00ec a dimostrare che l'acido niobico e l'acido tantalico erano due composti diversi. Dato che Rose non era al corrente del precedente lavoro di Hatchett, diede all'elemento il nuovo nome di \"niobio\", dal personaggio della mitologia greca di \"Niobe\", figlia di Tantalo.\nDopo circa un secolo di controversia sul nome, nel 1950 la IUPAC decise di adottare ufficialmente il nome di niobio. L'uso del vecchio nome \"Columbio\" \u00e8 tuttavia usato ancora oggi nell'industria metallurgica statunitense.\nRiconoscimenti.\nAmmesso alla \"Royal Society\" il 9 marzo 1797, fu vincitore della Medaglia Copley nel 1798.\nA suo nome \u00e8 intitolato il premio \"Charles Hatchett Award\" che l\"Institute of Materials\" di Londra consegna ogni anno, dal 1979, a un chimico che sia stato \"autore della migliore ricerca riguardante la scienza o la tecnologia del niobio e dei suoi composti\"."}
{"id": "2047054", "revid": "729019", "url": "https://it.wikipedia.org/wiki?curid=2047054", "title": "Demetrius Williams", "text": "Carriera universitaria.\nHa giocato negli Oregon Ducks squadra rappresentativa dell'universit\u00e0 dell'Oregon.\nCon i Baltimore Ravens.\nAl draft NFL 2006 \u00e8 stato selezionato come 111 scelta assoluta dai Baltimore Ravens, ha debuttato nella NFL il 10 settembre 2006 contro i Tampa Bay Buccaneers indossando la maglia numero 87.\nCon i Ravens \u00e8 rimasto 4 anni dove ha trovato pochi spazi, il 4 settembre 2010 \u00e8 stato svincolato.\nCon i Cleveland Browns.\nHa firmato il 26 ottobre 2010, scegliendo come nuovo numero di maglia l'88. Ha giocato solamente due partite ma non da titolare.\nRecord personali in una stagione.\nLegenda: YR=Yard su ricezione TR=Touchdown su ricezione.\nVittorie e premi.\nNessuno."}
{"id": "2047055", "revid": "1442080", "url": "https://it.wikipedia.org/wiki?curid=2047055", "title": "Campionato del mondo di scacchi 1966", "text": "Il campionato del mondo di scacchi 1966 vide affrontarsi il campione in carica Tigran Petrosyan e Boris Spasskij. Petrosyan difese il titolo vincendo 12,5-11,5; la sfida si svolse a Mosca tra il 9 aprile e il 9 giugno.\nQualificazioni.\nIl torneo interzonale di qualificazione si svolse ad Amsterdam tra il 19 maggio e il 24 giugno 1964, e vide affrontarsi 24 giocatori, con la formula del girone all'italiana. Sei posti erano in palio per il torneo dei Candidati. Le regole FIDE impedivano che pi\u00f9 di tre giocatori della stessa nazione si qualificassero, impedendo cos\u00ec a Leonid \u0160tejn e a David Bron\u0161tejn (giunti quinto e sesto) di avanzare. Samuel Reshevsky e Lajos Portisch, giunti ottavi a pari merito, giocarono un match di spareggio, che fu vinto da quest'ultimo.\nAccogliendo una proposta di Robert Fischer, il torneo dei Candidati cambi\u00f2 la sua formula da girone all'italiana ad una serie di incontri ad eliminazione diretta tra i sei qualificati dall'interzonale e due giocatori provenienti dall'ultimo torneo dei Candidati, che in questo caso furono Paul Keres (secondo) e Juchym Heller (terzo, ma ripescato dopo la rinuncia di Botvinnik, campione sconfitto nell'ultimo campionato mondiale).\nI primi due turni furono giocati al meglio delle 10 partite, la finale al meglio delle 12.\nLarsen e Heller disputarono un match per il terzo posto, che garantiva la qualificazione al successivo interzonale. Larsen vinse per 5 a 4."}
{"id": "2047061", "revid": "36426", "url": "https://it.wikipedia.org/wiki?curid=2047061", "title": "Carlo V e i Papi", "text": ""}
{"id": "2047071", "revid": "5456", "url": "https://it.wikipedia.org/wiki?curid=2047071", "title": "B 747", "text": ""}
{"id": "2047076", "revid": "1573940", "url": "https://it.wikipedia.org/wiki?curid=2047076", "title": "Plecotus austriacus", "text": "L\u2019orecchione meridionale od orecchione grigio (Plecotus austriacus ) \u00e8 un pipistrello della famiglia dei Vespertilionidi diffuso in Europa.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 41 e 58\u00a0mm, la lunghezza dell'avambraccio tra 37 e 45\u00a0mm, la lunghezza della coda tra 37 e 55\u00a0mm, la lunghezza del piede tra 7 e 10\u00a0mm, la lunghezza delle orecchie tra 37 e 42\u00a0mm e un peso fino a 14\u00a0g.\nAspetto.\nLa pelliccia \u00e8 lunga e soffice. Le parti dorsali sono grigio scure con la punta dei peli pi\u00f9 scura, mentre le parti ventrali sono grigiastre, talvolta con dei riflessi giallastri. La base dei peli \u00e8 ovunque nerastra. Il muso \u00e8 conico e ricoperto completamente di peli scuri. Le orecchie sono enormi, ovali, nerastre, unite sulla fronte da una sottile membrana cutanea. Il trago \u00e8 lungo circa la met\u00e0 del padiglione auricolare, affusolato e con l'estremit\u00e0 smussata. Le membrane alari sono bruno-grigiastre scure. Le dita dei piedi sono marroni scure, cosparse di corti peli brunastri e munite di artigli corti. La coda \u00e8 lunga ed inclusa completamente nell'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 45\u00a0kHz e finale di 20\u00a0kHz.\nBiologia.\nComportamento.\nIn estate si rifugia sotto i tetti spesso insieme al ferro di cavallo minore e al vespertilio maggiore e pi\u00f9 raramente all'interno di grotte ed altre cavit\u00e0 sotterranee. In inverno preferisce cavit\u00e0 sotterranee naturali o artificiali a temperature di 2-9\u00a0\u00b0C, relativamente pi\u00f9 calde rispetto all'orecchione comune dove forma piccoli gruppi di 2-5 individui oppure sverna solitariamente. Forma vivai di 10-30, fino a 100 femmine. \u00c8 una specie sedentaria con spostamenti massimi di 62\u00a0km tra i siti invernali ed estivi.\nAlimentazione.\nSi nutre di insetti, particolarmente lepidotteri nottuidi e in misura minore di ditteri.\nRiproduzione.\nDanno alla luce un piccolo alla volta da met\u00e0 a fine giugno. Gli accoppiamenti avvengono da settembre a met\u00e0 ottobre. L'aspettativa di vita pu\u00f2 arrivare fino a 25 anni e mezzo.\nDistribuzione e habitat.\nQuesta specie \u00e8 diffusa in gran parte dell'Europa occidentale, centrale e sud-orientale. \u00c8 presente in Portogallo, isola di Madeira, Spagna, Isole Baleari, Francia, Corsica, Belgio, Paesi Bassi meridionali, Lussemburgo, Gran Bretagna sud-occidentale, Svizzera, Italia settentrionale e centrale, Sicilia, Sardegna, Austria; Germania e Polonia centrali e meridionali, Repubblica Ceca, Slovacchia, Ungheria, Slovenia, Bosnia ed Erzegovina, Croazia, Montenegro, Macedonia, Serbia, Albania settentrionale, Grecia nord-orientale, Bulgaria, Romania, Moldavia, Ucraina occidentale, Svezia meridionale e Turchia europea.\nVive nelle zone agricole e negli abitati, boschi mediterranei e lecceti fino a 2.000 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, sebbene alcune popolazioni siano soggette ad un declino, classifica \"P.austriacus\" come specie a rischio minimo (LC)."}
{"id": "2047078", "revid": "686936", "url": "https://it.wikipedia.org/wiki?curid=2047078", "title": "Willis McGahee", "text": "Carriera.\nBuffalo Bills.\nAl draft NFL 2003 McGee fu selezionato come 23\u00aa scelta assoluta dai Bills ma a causa di un infortunio al ginocchio salt\u00f2 l'intera stagione regolare. Il suo debutto nella NFL avvenne il 12 settembre 2004 contro i Jacksonville Jaguars indossando la maglia numero 21. Nei primi due anni riusc\u00ec sempre a superare quota mille yard corse.\nNella stagione 2006 a causa di diversi problemi McGee non riusc\u00ec a ripetersi su tali livelli. A fine stagione i Bills decisero di cederlo ai Ravens in cambio della 92 e 239 scelta del draft NFL 2007 e la 71 scelta del draft NFL 2008.\nBaltimore Ravens.\nCoi Ravens, McGee firm\u00f2 un contratto di 7 anni per un totale di 40,12 milioni di dollari. Con la nuova franchigi\u00e0 torn\u00f2 immediatamente su ottimi livelli, anche se Baltimore non riusc\u00ec a raggiungere i playoff. La stagione successiva ritorn\u00f2 ad avere vari infortuni che lo costrinsero a saltare 3 partite. A partire dalla stagione 2009, McGee si trov\u00f2 ad essere meno coinvolto negli schemi offensivi della squadra in favore del compagno Ray Rice.\nIl 28 luglio 2011, i Ravens svincolarono il giocatore a causa del suo pesante contratto\nDenver Broncos.\nIl 30 luglio 2011, McGee firm\u00f2 con i Broncos un contratto di 4 anni per un totale di 9,5 milioni di dollari di cui 3 milioni garantiti. Nella prima stagione a Denver torn\u00f2 a superare quota mille yard corse per la prima volta dal 2007, coi Broncos che vinsero la propria division e batterono i Pittsburgh Steelers nel primo turno dei playoff, uscendo nel successivo contro i New England Patriots. A fine anno, Willis fu convocato per il secondo Pro Bowl in carriera.\nNelle prime dieci gare della stagione 2012, Willis gioc\u00f2 delle solide prestazioni totalizzando 731 yard corse e 4 touchdown. Nella vittoria della settimana 11 sui San Diego Chargers per\u00f2, il giocatore si frattur\u00f2 una gamba e si ruppe il legamento mediale collaterale, venendo costretto a uno stop che gli fece perdere tutto il resto della stagione.\nIl 13 giugno 2013, McGee fu svincolato dai Denver Broncos.\nCleveland Browns.\nIl 19 settembre 2013, McGahee firm\u00f2 con i Cleveland Browns dopo che il giorno precedente la franchigia aveva scambiato il proprio running back titolare Trent Richardson con gli Indianapolis Colts. Il primo touchdown con la nuova maglia lo segn\u00f2 nella settimana 5 contro i Bills in cui i Browns ottennero la terza vittoria consecutiva. Il secondo lo segn\u00f2 nella sconfitta della settimana 13 contro i Jacksonville Jaguars."}
{"id": "2047083", "revid": "110157", "url": "https://it.wikipedia.org/wiki?curid=2047083", "title": "Ladri nella notte", "text": "Ladri nella notte \u00e8 un romanzo di Arthur Koestler, edito nel 1946, e racconta l'epopea dei coloni ebraici in Palestina tra il 1937 e il 1939. \nIl romanzo segue la creazione di una nuova colonia agricola ebraica in Galilea: la torre di Esdra, illustrando il faticoso acquisto dei terreni dagli arabi, la difficile presa di possesso degli stessi da parte dei coloni ebrei, gli attacchi terroristici palestinesi, l'ostilit\u00e0 antiebraica delle autorit\u00e0 britanniche, il defatigante lavoro quotidiano di dissodamento dei terreni, le continue vessazioni che i coloni ricevono sia da parte araba che da parte britannica. Il romanzo racconta poi dell'arrivo di profughi ebrei fuggitivi dalla Germania nazista che, anzich\u00e9 essere assistiti vengono respinti come indesiderabili dal mandato inglese in Palestina e di come si evolve, con diverse e tragiche scelte la vita dei coloni della torre di Esdra: Dina violentata e uccisa da terroristi arabi, \"l'inglese\" che dopo essere stato uno dei fondatori della colonia e avere aderito alla lotta armata contro i filo-arabi presenti nell'autorit\u00e0 britannica fonda una nuova colonia."}
{"id": "2047085", "revid": "916580", "url": "https://it.wikipedia.org/wiki?curid=2047085", "title": "Stronghold (album)", "text": "Stronghold \u00e8 il quarto album della symphonic black metal band austriaca Summoning. Alla registrazione dell'album ha partecipato anche Tania Borsky, allora fidanzata di Protector. \u00c8 il primo album del gruppo a presentare degli audio-clip, tratti dai film \"Braveheart\" e \"Legend\"."}
{"id": "2047087", "revid": "1573940", "url": "https://it.wikipedia.org/wiki?curid=2047087", "title": "Plecotus", "text": "Plecotus () \u00e8 un genere di pipistrelli della famiglia dei Vespertilionidi comunemente noti come \"orecchioni\".\nDescrizione.\nDimensioni.\nAl genere Plecotus appartengono pipistrelli di piccole dimensioni, con una lunghezza totale della testa e del corpo tra 41 e 58\u00a0mm, l'avambraccio lungo tra i 36 e i 46\u00a0mm e la coda tra i 37 e i 55\u00a0mm. Questi mammiferi arrivano a un peso di 14\u00a0g.\nCaratteristiche craniche e dentarie.\nIl cranio \u00e8 lungo e arrotondato con un rostro molto sottile, la bolla timpanica \u00e8 grande e circolare.\nSono caratterizzati dalla seguente formula dentaria:\nAspetto.\nIl colore delle parti dorsali varia dal marrone al bruno-grigiastro, mentre le parti ventrali sono pi\u00f9 chiare. Il muso \u00e8 corto, appuntito, privo di peli e con due masse ghiandolari sui lati. Le narici sono aperte verso l'alto. Gli occhi sono relativamente grandi. Le orecchie sono enormi, unite alla base da una banda cutanea, con 22-24 pliche longitudinali sulla superficie interna del padiglione auricolare e un lobo basale anteriore. Il trago \u00e8 lungo, largo e lanceolato. Durante il riposo le orecchie vengono piegate all'indietro. Le membrane alari sono attaccate posteriormente alla base delle dita dei piedi. La coda \u00e8 lunga ed \u00e8 inclusa completamente nell'ampio uropatagio. Il calcar \u00e8 privo di lobi di rinforzo. La seconda falange del terzo dito \u00e8 uguale o pi\u00f9 corta della prima.\nDistribuzione.\nIl genere \u00e8 diffuso nella Ecozona paleartica, dalla Spagna al Giappone e nell'Africa settentrionale.\nTassonomia.\nIl genere comprende attualmente 18 specie."}
{"id": "2047088", "revid": "547992", "url": "https://it.wikipedia.org/wiki?curid=2047088", "title": "Silvano Benedetti", "text": "Suo figlio Simone \u00e8 anch'egli calciatore.\nCarriera.\nGiocatore.\nCresciuto nel Torino, dopo due anni in Serie B con e Palermo venne ingaggiato dall'Ascoli neopromosso in Serie A, debuttando il 14 settembre 1986 in Milan-Ascoli (0-1), dopo aver scontato un mese di squalifica in seguito allo scandalo calcioscommesse nel quale fu coinvolto. Reintegrato nel Torino, vi rimase per quattro stagioni, vivendo la retrocessione del 1988-1989, l'immediata promozione (1989-1990), la vittoria in Coppa Mitropa e la finale di Coppa UEFA 1991-1992. Al termine di quella stagione fu acquistato dalla Roma.\nCon i giallorossi gioc\u00f2 da titolare solamente nella stagione 1992-1993, in cui la squadra capitolina perse la Coppa Italia in finale, nella quale (partita di andata) il difensore segn\u00f2 un'autorete, proprio contro il Torino. Con la Roma segn\u00f2 in totale quattro reti, tre delle quali consecutive nelle giornate sesta, settima e ottava del campionato 1992-1993. Chiuse la carriera professionistica dopo una breve esperienza all'Alessandria, in Serie C1, per poi militare per qualche tempo fra i dilettanti del Chieri.\nIn Serie A ha collezionato 166 presenze (con le maglie di Ascoli, Torino e Roma) e 7 gol.\nDirigente.\nDal 2001 entra nello staff dirigenziale del settore giovanile del Torino, occupandosi in particolare della scuola calcio."}
{"id": "2047089", "revid": "1543377", "url": "https://it.wikipedia.org/wiki?curid=2047089", "title": "The Conduit", "text": "The Conduit \u00e8 un videogioco sparatutto in prima persona sviluppato per Nintendo Wii da High Voltage Software e pubblicato da SEGA, uscito il 23 giugno 2009 nel Nord America e il 10 luglio 2010 in Europa. Per il gioco \u00e8 stato usato il motore grafico Quantum3, creato specificatamente da High Voltage Software per wii.\nLa trama della campagna, ambientata a Washington D.C. in un futuro recente, si incentra su un'invasione extraterrestre. Una razza di alieni, detti droni, utilizza dei portali per portare le loro truppe nella capitale statunitense. Un'organizzazione segreta governativa, il Cartello, coinvolge l'agente Michael Ford, protagonista del gioco nella lotta per bloccare l'invasione. Il gioco online supporta 12 giocatori a partita e include diverse modalit\u00e0 di gioco, inoltre supporta la periferica Wii Speak.\nIl 31 marzo 2010, dopo alcune indiscrezioni apparse su Nintendo Power, High Voltage Software e SEGA hanno annunciato lo sviluppo di Conduit 2.\nTrama.\nIl gioco si apre con l'agente Michael Ford, il protagonista, che riprende coscienza in una galleria della metropolitana di Washington distrutta, dopo l'inizio dell'invasione aliena. Dopo aver attraversato i corridoi della metropolitana, Ford giunge nell'atrio della stazione, dove trova un enorme portale. dopo aver sconfitto gli alieni di guardia, Ford entra nel condotto.\nLa storia si sposta quindi indietro di cinque giorni, prima dell'invasione, e presenta Ford contattato da John Adams, leader del Cartello, una misteriosa organizzazione governativa. Egli coinvolge Ford in una missione per recuperare un prototipo del cartello rubato dal terrorista Prometheus. Il Cartello ha organizzato un'imboscata al Reagan National Airport per arrestare Prometheus, e Ford deve prendere parte all'operazione. Durante l'operazione, per\u00f2, gli agenti del Cartello vanno contro Ford, colpiti da una tossina, costringendolo a lottare per giungere al treno dove si pensa si trovi Prometheus. Ma giunto alla fine dei vagoni, l'agente non trova Prometheus, ma uno scienziato che fa esplodere il treno. Ford riesce a sopravvivere all'esplosione e recupera il prototipo: il Dispositivo Intelligente di Visione Alternativa (DIVA). Allarmato dalla capacit\u00e0 di Prometheus di portare i suoi agenti contro di lui, Adams ordina a Ford di infiltrarsi nella base di Prometheus nel Bunker 13, una struttura della Guerra Fredda in disuso. Dopo aver distrutto un deposito di tossine per il controllo della mente, Adam tradisce l'agente Ford, informandolo di aver detto al presidente che era morto lottando contro la prima orda di invasori, quindi chiude le comunicazioni, abbandonando Ford a se stesso. L'agente viene allora contattato da Prometheus, che gli offre una via di fuga. Dopo aver combattuto dei droni al Jefferson Memorial, Ford viene soccorso in elicottero da Prometheus.\nFord viene quindi portato alla Biblioteca del Congresso e gli viene ordinato di distruggere il nido di droni nelle fogne sottostanti. Prometheus rivela a Ford di essere un ex agente del cartello che si era ricreduto ed era fuggito con il DIVA. Egli spiega che Adams aveva manipolato Ford, e gli aveva fatto distruggere delle neurotossine create dal Cartello nel bunker 13 per coprire le tracce dell'organizzazione. A questo punto Ford si rende conto che il Cartello e i droni stanno collaborando per prendere il controllo della nazione. Disposto a tutto per impedire il piano di Adams, Ford assalta la Casa Bianca per salvare il presidente Thompson dall'invasione aliena. Durante il soccorso il presidente viene per\u00f2 portato a credere che Ford sia un agente del Cartello, perci\u00f2, ritenendo che esso possa evitare la crisi, concede il potere esecutivo ad Adams prima di fuggire sul Marine One.\nInfine Ford riesce a trovare il quartier generale del Cartello e intuisce che i droni sono creati e schierati in citt\u00e0 dai portali dell'organizzazione stessa. Dopo aver lottato nella base, l'agente raggiunge una camera contenente un solo alieno, che si rivela essere lo stesso Prometheus. Esso spiega di essere usato come stampo genetico per creare l'esercito di droni di Adams, e chiede di essere ucciso per evitare che il piano di Adams si protragga. Ford, dispiaciuto, accetta di ucciderlo e riprende la distruzione del resto della base; Adams, pertanto, attiva la sequenza di auto-distruzione dell'edificio nel tentativo di uccidere Ford. Allora Prometheus parla a Ford dal DIVA, dove ha riposto la sua coscienza prima di morire, e spiega a Ford come riattivare la rete di condotti della base. Dopo aver lottato contro gli ultimi droni Ford entra in un portale; Il suo destino resta sconosciuto. Durante i titoli di coda, Adams parla ad un contatto alieno sconosciuto, a cui rivela di essere Enlil, un alieno esiliato, che si trova sulla terra da 240 anni. Egli afferma che Prometheus \u00e8 morto e che il piano per prendere il controllo della terra \u00e8 ancora in esecuzione.\nSul seguito Conduit 2 il giocatore veste sempre i panni di Ford, che si ritrova su una piattaforma petrolifera dopo aver attraversato il portale.\nModalit\u00e0 di gioco.\n\"The Conduit\" ha una prospettiva in prima persona, il mirino viene controllato puntando il wiimote sullo schermo e i movimenti dalla leva analogica del nunchuk. Il gioco offre una vasta possibilit\u00e0 di personalizzazione, come la possibilit\u00e0 di modificare la grandezza della \"zona morta\" e la velocit\u00e0 con cui il giocatore pu\u00f2 spostare la visuale e la sensibilit\u00e0 del cursore. \u00c8 inoltre possibile provare le modifiche senza dover abbandonare lo schermata delle opzioni. Lo schema dei controlli offre la facolt\u00e0 di scegliere a quali tasti del controller far corrispondere le azioni.. Altre opzioni di personalizzazione includono la velocit\u00e0 massima del giocatore \u00e8 l'interfaccia, dove \u00e8 possibile spostarne gli elementi sullo schermo o rimuoverli del tutto..\nIl giocatore singolo consiste in una campagna di nove livelli. Tra una missione e l'altra vi sono delle sequenze di dialogo tra i protagonisti, che portano avanti la storia, inoltre durante i livelli alcune trasmissioni radiofoniche e televisive forniscono informazioni di sfondo alla trama.. Vi sono inoltre degli elementi nascosti nel gioco, pensati per far venire domande sulla storia ai giocatori. L'intenzione degli sviluppatori \u00e8 di premiare i giocatori che volevano esplorare e avere maggiori elementi sulla storia.\nIl multiplayer online supporta fino a dodici giocatori contemporaneamente, nonostante inizialmente si era pianificata una capacit\u00e0 di sedici giocatori. I giocatori possono scegliere se organizzare scontri con giocatori casuali da tutto il mondo o locali, o con giocatori con cui hanno scambiato il codice amico. Le mappe di gioco sono tratte dalla campagna, ma sono riadattate per partite online. Attraverso l'uso della periferica Wii Speak \u00e8 possibile utilizzare la chat vocale, ma solo con giocatori con cui \u00e8 stato scambiato il codice amico e giocano nella stessa squadra. Inoltre nella modalit\u00e0 Tutti contro tutti i giocatori sono in grado di parlare solo con sei dei giocatori totali, questo perch\u00e9 si voleva evitare il troppo rumore prodotto da 12 giocatori che parlano contemporaneamente. \"The Conduit\" \u00e8 stato il primo gioco per Wii sviluppato da terze parti ad usare la periferica.\nDispositivo Intelligente di Visione Alternativa.\nIl DIVA \u00e8 un apparecchio trovato da Ford all'inizio del gioco, utilizzato per risolvere diversi puzzle. Si tratta di un oggetto tecnologico di forma sferica, il quale, quando attivato, fluttua sul palmo della mano, proiettando una luce, con cui pu\u00f2 rilevare dei simboli o degli oggetti nascosti e con cui pu\u00f2, in alcuni casi, interagire. Esso pu\u00f2 inoltre penetrare nella memoria centrale di dispositivi elettronici, violandone i codici di protezione..\nSviluppo.\nLo sviluppo di \"The Conduit\", cominciato in ottobre 2007, \u00e8 stato annunciato ufficialmente il 17 aprile 2008 attraverso il sito web IGN. Inizialmente il gioco doveva essere compatibile con il Wii MotionPlus, ma gli sviluppatori hanno deciso in seguito di non incorporarlo per la mancanza di contenuti nel gioco che avrebbero potuto beneficiarne. A proposito di ci\u00f2 Eric Nofsinger dichiar\u00f2 che: \"Ne eravamo molto eccitato, andando avanti e indietro con Nintendo su come integrare il Wii MotionPlus e su quale fosse il migliore uso per esso. Ma quando lo abbiamo effettivamente implementato, non portava grandi vantaggi... Ma forse per una futura versione riprenderemo il MotionPlus, e potremo costruirci qualcosa attorno che abbia senso.\"\nGrafica.\nIl gioco sfrutta un motore creato specificatamente per Wii chiamato \"Quantum3\". Il motore, gi\u00e0 utilizzato per titoli precedenti, \u00e8 stato migliorato in occasione dello sviluppo del gioco. Questo motore \"permette agli sviluppatori di creare effetti grafici normalmente visti nelle altre console con vertex e pixel shader\". Questi effetti comprendono il bump mapping, riflessi e rifrazioni, effetti di luci e ombre, effetti di Fresnel, materiali iridescenti, canali alfa avanzati, dettagli e brillantezza delle superfici, effetto mosso, acqua interattiva con effetti complessi della superficie e texture animate. Eric Nofsinger ha dichiarato che \"il nostro obbiettivo \u00e8 essere lo sviluppatore Wii pi\u00f9 tecnicamente innovativo sul pianeta\". High voltage Software si era data l'obbiettivo di far correre il gioco con un frame rate di 30 fotogrammi al secondo senza flicker. Il team di sviluppo ha dichiarato di avere avuto l'obbiettivo di 60 fotogrammi al secondo, ma si \u00e8 deciso infine che il tempo per lo sviluppo sarebbe stato speso meglio su altri elementi del gioco e che questo correva sufficientemente liscio a 30. Red Eye Studios ha fornito le animazioni in motion capture. Durante l'E3 del 2008 \u00e8 stata presentata una demo del gioco, che permetteva di giocare la prima met\u00e0 di un livello incluso nel gioco definitivo e mostrava diversi nemici e armi umane ed aliene. Gli effetti grafici mostrati nella demo includevano i riflessi negli oggetti di vetro come finestre e il mirino dell'arma del giocatore, effetti dell'acqua, e texture. In seguito all'E3 la Software house ha migliorato ulteriormente il motore grafico con nuovi effetti, incluse la profondit\u00e0 di campo e la distorsione causata dalle fiamme. Lo sviluppatore ha inoltre dichiarato che stava lavorando per aumentare il numero di animazioni di morte dei nemici, perci\u00f2 ogni tipo di nemico ucciso avrebbe avuto un tipo di morte in base all'arma usata contro di lui.. Un'altra caratteristica \u00e8 il sistema di \"color curve\" (curvatura del colore), per il quale i colori dello schermo si desaturano, fino a diventare bianco e neri quando il giocatore muore.\nAudio.\nIl compositore Diego Stocco \u00e8 stato scelto dal direttore audio/video Michael Metz per comporre la colonna sonorsa di \"The Conduit\", assieme al chitarrista Rick Nielsen, ingaggiato dopo aver espresso interesse per il gioco. Metz ha spiegato come Stocco \u00e8 entrato a far parte del progetto, raccontando che \"Dalle centinaia di CD arrivati sulla mia scrivania, ce ne era uno che si distingueva per me. Si chiama \"Epic Textures\" di una societ\u00e0 chiamata Epic Score... Scavando un po' ho scoperto che l'uomo dietro queste eccellenti musiche da ambiente era soprattutto Diego Stocco... Ho chiamato Diego e egli era felice di aiutarci con il progetto\". Nel creare la colonna sonora, Stocco ha costruito diversi strumenti unici, come un \"DistroDrum\", un tamburo acustico combinato con un pianoforte giocattolo, e un \"Metal Contrabass\", che consiste in alcune corde di piano e di basso e un radiatore da garage.\nPer ogni livello del gioco \u00e8 stata composta una colonna sonora differente con tre diverse parti, \"ambient\", \"mid-tempo\" e \"upbeat\", che si alternano nel corso del gioco quando il giocatore combatte o completa un obbiettivo. Dopo aver creato le tracce, i maggior suoni di ogni brano erano combinati con altri per produrre pi\u00f9 canzoni. Il sound designer Ed Dulian voleva creare una musica che si adattasse ad ogni livello e situazione nella campagna di gioco, e il collega Mark Murasky ha lavorato per implementare la musica nel gioco stesso.\nDurante la lavorazione del doppiaggio sono stati usati diversi sostituti fin quando il Lead designer Rob Nichols ha contattato William Morgan Sheppard, Mark Sheppard e Kevin Sorbo per doppiare i ruoli principali. Per creare la voce degli alieni sono stati ingaggiati due attori locali, Tom Taylorson e William Dick. sparse per tutto il gioco ci sono radio e televisioni, che trasmettono diverse trasmissioni, ognuna delle quali \u00e8 stata doppiata da un diverso attore. High Voltage Software ha ottenuto il permesso di utilizzare registrazioni dell'album Yankee Hotel Foxtrot degli Wilco, tratto da \"The Conet Project\", su queste trasmissioni. Il gioco supporta il processore audio Dolby Surround Pro Logic II.\nPubblicazione.\nHigh Voltage Software inizi\u00f2 lo sviluppo di \"The Conduit\" senza un publisher. Dopo che il gioco ebbe ricevuto un'alta quantit\u00e0 di pubblicit\u00e0, almeno dieci societ\u00e0 espressero interesse nel pubblicare il gioco. Lo sviluppatore ha dichiarato che una delle ragioni per cui molti dei loro giochi hanno avuto cattive recensioni era che i grandi publisher interferivano nel processo di sviluppo del gioco, per cui si voleva fare quanto pi\u00f9 possibile con il gioco prima di ottenere un publisher.\nIl 2 ottobre 2008, durante la \"Nintendo fall conference\", il Creative director Eric Nofsinger ha dichiarato che, sebbene high Voltage Software avesse selezionato un publisher a aveva originariamente intenzione di rivelare la sua scelta durante la conferenza, ulteriori affari legali andavano ancora definiti e il publisher voleva essere annunciato solo successivamente. Secondo Nofsinger, lo sviluppatore considerava il gioco come il primo di una potenziale serie, ed anche il publisher scelto era aperto all'idea di creare un seguito di \"The Conduit\". Nofsinger aggiunse, \"penso che la gente sentir\u00e0 di aver ben speso i suoi soldi [con \"The Conduit\"], ma noi abbiamo tutto un vecchio universo di storie che vogliamo raccontare\".. Infine il publisher fu rivelato essere SEGA il 29 ottobre 2008. Keryy Ganofsky, amministratore delegato e fondatore di High Voltage Software, annunci\u00f2 che \"SEGA condivide la nostra visione per il titolo e il suo enorme potenziale, per questo l'abbiamo scelta dalla nostra lista di potenziali partner. Con il loro supporto, noi siamo fiduciosi che \"The Conduit\" porter\u00e0 l'esperienza sparatutto che i fan del Wii stavano aspettando\". L'annuncio fu fatto il giorno successivo all'inserimento da parte di SEGA di un file per \"The Conduit\" sul suo protocollo di trasferimento file, ci\u00f2 caus\u00f2 alcune voci secondo cui il publisher avrebbe potuto essere stato scelto per supportare il gioco.\nMarketing.\nThe Conduit \u00e8 stato venduto in due diverse versioni: l'Edizione Standard e l'Edizione Limitata. L'edizione standard include solamente il disco di gioco ed il manuale di istruzioni senza altri contenuti, mentre l'Edizione limitata, caratterizzata da una diversa immagine in copertina, include, oltre al disco e al manuale, un artbook di 24 pagine contenente diversi disegni del gioco elaborati in diverse fasi della progettazione, tre codici per sbloccare una diversa versione del DIVA, un personaggio aggiuntivo per il gioco online e la possibilit\u00e0 di giocare l'avventura come Droide. Tuttavia, questi codici non sono unici, non \u00e8 dunque necessario acquistare l'edizione limitata per sbloccare i contenuti extra.\nPromozioni.\nIl 18 settembre 2008 High Voltage Software ha lanciato un concorso in cui si chiedeva di creare lo schema dei controlli di gioco. Il controllo migliore sarebbe stato inserito ne gioco come configurazione di base, e il nome del creatore della configurazione sarebbe stato aggiunto ai crediti. Il concorso si \u00e8 concluso con tre vincitori; il risultato fu annunciato dal Lead Designer Rob Nicholls in un video di presentazione del gioco commercializzato il 15 gennaio 2009.\nA maggio 2009, \u00e8 stato lanciato un concorso sponsorizzato da ACIDPlanet, creatore del programma del software, in associazione con lo sviluppatore. Il concorso chiedeva ai partecipanti di creare ed inviare un video di The Conduit, tratto da diverse videoclip disponibili e di comporre una traccia audio sul sito web di ACIDPlanet. I vincitori hanno ricevuto diversi prodotti di Sony Creative Software, SEGA e High Voltage Software, \u00e8 i mix audio vincitori sono stati inclusi come tracce bonus nelle colonne sonore ufficiali del gioco.\nPer promuovere la pubblicazione del gioco, Sega ha pubblicato un fumetto intitolato \"The Conduit: Orange Lights\", scritto da Pat Dolan. Il prodotto fu reso disponibile gratuitamente come file PDF attraverso Amazon.com.\nAccoglienza.\n\"The Conduit\" presenta una media di 72,23% su GameRankings basata su 64 recensioni ed un punteggio di 69/100 su Metacritic. In genere, il gioco \u00e8 lodato soprattutto per lo sforzo tecnico, il gioco online ed i controlli intuitivi e personalizzabili, mentre \u00e8 soggetto a critiche per quanto concerne la trama e l'esperienza in giocatore singolo.\nVendite e sequel.\nNel rapporto finanziario del primo trimestre del 2009, Sega annunci\u00f2 che 150.000 unit\u00e0 erano state distribuite in Europa e in Nord America nella prima settimana dall'uscita del videogioco. A febbraio del 2010, Kerry Ganofsky, amministratore delegato di High Voltage Software, annunci\u00f2 ad IGN che \"The Conduit\" aveva venduto oltre 350'000 copie. .\nDopo Alcuni mesi di speculazione, il 29 marzo 2010 Conduit 2 \u00e8 stato annunciato ufficialmente. Il seguito \u00e8 poi uscito il 19 aprile del 2011."}
{"id": "2047091", "revid": "944090", "url": "https://it.wikipedia.org/wiki?curid=2047091", "title": "Pedro Pablo Opeka", "text": "Biografia.\nEntrambi i suoi genitori sono sloveni fuggiti dalla Jugoslavia. In particolare il padre, Luis Opeka, fugge in seguito all'arresto ed alla condanna per fucilazione nel 1945, avvenuti per le sue convinzioni cristiane. Opeka e sua moglie Maria Marolte si rifugiano dapprima in Italia, poi si trasferiscono in Argentina.\nPedro Opeka, conosciuto anche come Padre Pedro, cresce alla periferia di Buenos Aires, dove il padre fa il muratore. Entra come convittore presso i Padri lazzaristi, dove si appassiona allo studio e al calcio. Lo affascinano le personalit\u00e0 di Ges\u00f9 e di Vincenzo de' Paoli, cos\u00ec come l'amore verso i poveri.\nSuccessivamente, diventa prete e nel 1968 va ad approfondire la sua formazione a Lubiana per due anni. Domanda dunque ai suoi superiori una pausa e compie un viaggio in Madagascar, dove lavorer\u00e0 come muratore nelle parrocchie lazzariste. Successivamente, completa i suoi studi presso l'\"Institut Catholique\" di Parigi.\nIl 28 settembre 1975, viene ordinato sacerdote ed inviato a Vangaindrano (Madagascar) come parroco, dove applica le idee di dom H\u00e9lder C\u00e2mara. Lavora con gli emarginati nelle risaie con cinque giovani missionari sloveni.\nNel 1989, grazie ai suoi buoni risultati con i giovani, i superiori lo chiamano ad Antananarivo per la formazione dei seminaristi. Pedro Opeka per\u00f2 comincia a dedicare tempo agli emarginati della capitale, che dormono per strada e trovano rifugio nella discarica alle porte di Antananarivo. Cerca di aprire con loro un dialogo, mostrando loro rispetto e cercando di aiutarli a uscire fuori dalla miseria.\nGrazie a finanziamenti che Pedro Opeka riesce ad ottenere da varie associazioni europee, comincia a costruire case, ospedali, scuole. Cos\u00ec nasce Akamasoa, una comunit\u00e0 che nel 2008 fa vivere quasi ventimila persone, novemila bambini, di cui settemila scolarizzati, cio\u00e8 quasi quattromila famiglie. Migliaia di famiglie hanno imparato a rivivere in comunit\u00e0, interrompendo definitivamente il circolo infernale della povert\u00e0. Genitori al lavoro e bambini scolarizzati hanno finalmente trovato un futuro al prezzo di un coraggio e di una perseveranza fondata sulla condivisione, l'amore e il rispetto per l'essere. L\u00e0 dove hanno fallito i programmi politici, il programma del cuore ha avuto successo, il programma dell'amore ha fatto sgorgare l'acqua nel deserto di queste vite spezzate.\nRiconoscimenti.\nIl Presidente della Repubblica Francese ha nominato il fondatore di Akamasoa, Cavaliere della Legion d'Onore. La medaglia di Cavaliere della Legion d'Onore \u00e8 stata consegnata a Padre Pedro dall'Ambasciatore di Francia in Madagascar il 2 gennaio 2008. L'onorificenza \u00e8 il riconoscimento per il lavoro realizzato in favore dei pi\u00f9 poveri ad Antananarivo da pi\u00f9 di diciannove anni.\nPadre Pedro Opeka \u00e8 anche uno dei vincitori del premio cardinale Fran\u00e7ois-Xavier Nguy\u00ean Van Thu\u00e1n, Solidariet\u00e0 e Sviluppo 2008, consegnato a persone e istituzioni che si sono distinti per l'applicazione della solidariet\u00e0 e della dottrina sociale.\nInoltre, il presidente della Repubblica della Slovenia, Danilo T\u00fcrk, ha consegnato il 9 dicembre 2009 a Padre Pedro la pi\u00f9 alta onorificenza della Slovenia: la medaglia d'oro dell'Ordine al Merito. Questo premio gli \u00e8 stato conferito come riconoscimento del lavoro di solidariet\u00e0 che Padre Pedro svolge da venti anni a Akamasoa."}
{"id": "2047093", "revid": "179078", "url": "https://it.wikipedia.org/wiki?curid=2047093", "title": "Villa d'Agri di Marsicovetere", "text": ""}
{"id": "2047096", "revid": "110157", "url": "https://it.wikipedia.org/wiki?curid=2047096", "title": "Circondario di Goslar", "text": "Il circondario di Goslar (targa GS) \u00e8 un circondario (\"Landkreis\") della Bassa Sassonia, in Germania. Il circondario prende il nome dalla citt\u00e0 di Goslar, suo capoluogo e centro pi\u00f9 popolato.\nSuddivisione amministrativa.\n(1) parte della Samtgemeinde Lutter am Barenberge"}
{"id": "2047099", "revid": "149727", "url": "https://it.wikipedia.org/wiki?curid=2047099", "title": "Landkreis Goslar", "text": ""}
{"id": "2047108", "revid": "110157", "url": "https://it.wikipedia.org/wiki?curid=2047108", "title": "Coopetizione", "text": "La coopetizione (calco del termine inglese, coopetition, pure usato in italiano) \u00e8 una strategia di business che coniuga le caratteristiche di competizione e cooperazione. Essa si realizza tra imprese concorrenti che scelgono di collaborare limitatamente a certe attivit\u00e0 del proprio business. In altre parole, si realizza una \"parziale convergenza di interessi tra gli attori\" (Dagnino, 2009) \nIl termine \u00e8 stato impiegato la prima volta nel 1913 e ripreso nel 1937.\nEsso \u00e8 tuttavia tornato in auge solo agli inizi degli anni novanta: la riscoperta \u00e8 da molti attribuita a Ray Noorda, che defin\u00ec in tal modo la strategia di business adottata dalla Novell di cui era amministratore delegato. \nUn'analisi sul costrutto di coopetition negli studi manageriali \u00e8 proposta da Min\u00e0 e Dagnino.\nFinalit\u00e0.\nLa coopetizione prevede un esplicito accordo preliminare tra due o pi\u00f9 imprese, che stabiliscono quali attivit\u00e0 dovranno essere svolte in modo congiunto e quali invece saranno eseguite in modo autonomo.\nIn tal modo, la coopetizione consente alle imprese di ottenere i benefici tipici della cooperazione senza precludere loro l'autonomia in specifiche attivit\u00e0. \nI vantaggi assicurati dalla coopetizione (talora detti vantaggi coopetitivi, in analogia al concetto di vantaggio competitivo) includono, tra gli altri:\nApplicazioni.\nLa coopetizione trova applicazioni sia in numerosi settori industriali - soprattutto nelle attivit\u00e0 di approvvigionamento, di ricerca e sviluppo, di produzione o di commercializzazione - sia lungo i canali distributivi\nNel settore automobilistico, essa \u00e8 stata adottata in varie circostanze: negli anni Novanta, le maggiori imprese statunitensi del settore realizzarono una comune piattaforma di e-commerce per l'approvvigionamento della componentistica. Nel 2005 la Toyota ed il gruppo PSA hanno sottoscritto una joint venture per sviluppare congiuntamente i progetti delle city car Peugeot 107, Citro\u00ebn C1 e Toyota Aygo e realizzare un unico impianto di produzione in Repubblica Ceca, che \u00e8 stato battezzato Toyota Peugeot Citro\u00ebn Automobile.\nUn altro settore nel quale la coopetizione \u00e8 frequente \u00e8 quello dell'informatica: nel 2005 due imprese usualmente in concorrenza come Oracle ed IBM hanno collaborato nella realizzazione di un ERP per le piccole e medie imprese.\nIn ambito finanziario, costituisce un esempio di coopetizione la costituzione di un'unica banca dati, accessibile da diversi istituti di credito, contenente le informazioni sui cosiddetti cattivi pagatori.\nNel settore turistico, la coopetizione si realizza quando due o pi\u00f9 imprese che operano nella stessa localit\u00e0 offrono pacchetti di servizi complementari (ad esempio pernottamento e noleggio automobilistico), oppure cooperano per la promozione del territorio."}
{"id": "2047116", "revid": "767487", "url": "https://it.wikipedia.org/wiki?curid=2047116", "title": "Capo Verde ai Giochi della XXVIII Olimpiade", "text": "Capo Verde ha partecipato alle olimpiadi estive 2004 ad Atene, in Grecia.\nPugilato.\nGinnastica ritmica.\nFemminile "}
{"id": "2047117", "revid": "31886", "url": "https://it.wikipedia.org/wiki?curid=2047117", "title": "I quaranta giorni del Mussa Dagh", "text": "I quaranta giorni del Mussa Dagh (\"Die vierzig Tage des Musa Dagh\") \u00e8 un romanzo storico dello scrittore Austro-Boemo Franz Werfel che narra gli eventi avvenuti nel 1915, durante il primo anno di guerra della Prima Guerra Mondiale, all'inizio del sterminio degli Armeni cristiani, perpetrato dal Governo dei Giovani Turchi. Progettato a partire dal 1929 a Damasco, durante un viaggio con la moglie, dove ebbe modo di vedere parecchi sopravvissuti armeni, l'opera fu pubblicata in lingua tedesca nel novembre 1933, ricevendo un grande successo internazionale. A Werfel fu dato il ampio merito per aver risvegliato l'opinione pubblica internazionale sull'esistenza e le prove della persecuzione e del genocidio inflitto agli Armeni.\nTema.\nIl romanzo illustra il piano criminale turco, antesignano del progetto di sterminio degli ebrei da parte di Hitler, di deportazione e sterminio della popolazione cristiana armena realizzato da turchi e curdi nel 1915. \nLa storia \u00e8 centrata sull'auto-difesa di una piccola comunit\u00e0 di Armeni, stanziati vicino al Mussa Dagh (Montagna di Mos\u00e8), una montagna nel Vilayet di Aleppo nell'Impero Ottomano - ora provincia di Hatay, parte della Turchia meridionale, sulla costa mediterranea - e gli eventi a Costantinopoli (Istanbul) e nelle provincie, dove il Governo dei Giovani Turchi orchestr\u00f2 le deportazioni, i campi di concentramento e i brutali massacri dei cittadini Armeni dell'Impero. Contestati e controversi, gli avvenimenti e le responsabilit\u00e0 sin da quando divennero di dominio pubblico, i fatti e lo scopo del genocidio degli Armeni rimasero poco conosciuti, almeno fino al romanzo di Werfel, il quale fece molte ricerche per documentarsi su quei drammatici eventi storici.\nTrama.\nUn gruppo di sette villaggi armeni, situati alla base del monte Mussa Dagh, circa 5000 persone, decidono di opporsi con le armi alla minaccia mortale messa in atto contro di loro. Essi, asserragliati sul monte, riescono a resistere agli assalti turchi per 40 giorni prima di essere salvati da una nave da guerra francese, che, casualmente, transitava per il golfo di Antiochia.\nInfluenza culturale.\nNel romanzo \"La masseria delle allodole\", scritto da Antonia Arslan, l'opera di Werfel \u00e8 citata esplicitamente."}
{"id": "2047122", "revid": "287204", "url": "https://it.wikipedia.org/wiki?curid=2047122", "title": "Paolo Borghi", "text": "Carriera.\nCome atleta.\nLunga la militanza sportiva di Paolo Borghi iniziata giocando nella Robur Ravenna, dove conquist\u00f2 5 scudetti (tra cui il primo storico campionato italiano nel 1946) e vest\u00ec per sette volte la maglia azzurra. Insignito della Stella d'Oro al merito sportivo.\nCome dirigente sportivo.\nDal 1973 ha svolto numerosi incarichi presso il CONI ed altri enti sportivi: \nNel 1993 fu eletto Presidente della Fipav, rimanendo in carica fino al 1995 quando gli subentr\u00f2 Carlo Magri. Sotto la sua presidenza la nazionale azzurra maschile ha vinto il secondo Campionato del Mondo (Atene 1994) e colto una lunga serie di successi internazionali.\nNel 2001 venne eletto Presidente del Comitato Provinciale Fipav di Ravenna, carica che ricopr\u00ec per otto anni, mantenendone successivamente la qualifica di Presidente Onorario.\nSi spegne nella sua Ravenna il 1 dicembre 2016."}
{"id": "2047123", "revid": "123820630", "url": "https://it.wikipedia.org/wiki?curid=2047123", "title": "Alessandro Zaninelli", "text": "Carriera.\nGiocatore.\nDopo aver iniziato a prendere confidenza con il pallone nel Soave, Zaninelli entra nelle giovanili del nelle cui file inizia la sua carriera professionistica esordendo a 17 anni in Serie C. Viene poi convocato per la rappresentativa azzurra Under-21 Serie C.\nLo acquista la Roma che lo gira al per un'esperienza solo annuale. Quindi arriva il debutto nella massima serie con il dove milita per tre stagioni fra cui tre in Serie A (1980-1981, 1981-1982 e 1982-1983).\nCon la retrocessione del Catanzaro in Serie B, si trasferisce nell', al termine dei quali scende in Serie C1 con la SPAL. Nel 1985-1986 riapproda all'Avellino: per lui in due anni solo un'apparizione in campo \nNel 1987-1988 viene acquistato dal Torino: anche qui colleziona solo una presenza chiuso da Fabrizio Lorieri.\nA seguire tre campionati in Serie B nel Brescia, inizialmente come riserva di Ivano Bordon e poi da titolare.\nConclusa l'esperienza bresciana, Zaninelli indossa per un paio di stagioni la maglia giallobl\u00f9 dell'Hellas Verona e nell'annata 1993-94 sceglie di vivere un'esperienza diversa al di fuori del calcio italiano trasferendosi a Malta nell'Hamrun Spartans, un'esperienza che si conclude dopo un anno \nTornato in Italia, chiude la carriera rivestendo la maglia del ancora per due anni.\nAllenatore.\nRitiratosi, si occupa della preparazione dei portieri del . In seguito entra nello staff tecnico giovanile del Montichiari guidandone alcune formazioni giovanili, fino alla chiamata avvenuta nel settembre 2008 sulla panchina del Cluj come vice di Maurizio Trombetta, fino all'esonero di quest'ultimo avvenuto nel dicembre dello stesso anno. Nel novembre 2011, sempre come vice di Trombetta, allena la squadra rumena del TIrgu-mures (liga 1) fino alla conclusione del girone di andata."}
{"id": "2047134", "revid": "1573940", "url": "https://it.wikipedia.org/wiki?curid=2047134", "title": "Lepus flavigularis", "text": "La lepre dalla gola gialla o lepre di Tehuantepec (\"Lepus flavigularis\" ) \u00e8 un mammifero lagomorfo della famiglia dei Leporidi.\nDistribuzione.\nLa specie \u00e8 endemica dello stato messicano di Oaxaca, nell'ambito del quale occupa una ristretta zona prospiciente una laguna salata sita sul golfo di Tehuantepec, da cui deriva il nome comune. Il suo \"habitat\" naturale \u00e8 rappresentato dalle aree di savana e dalle distese sabbiose punteggiate da cespugli ed aree erbose.&lt;br&gt;\nPare che in passato la specie fosse diffusa lungo tutto il golfo, grossomodo nell'area compresa fra le citt\u00e0 di Salina Cruz (Oaxaca) e Tonal\u00e1 (Chiapas), per un areale totale di circa 5000\u00a0km\u00b2.\nDescrizione.\nDimensioni.\nMisura circa 45\u00a0cm di lunghezza, per un peso che sfiora i 4\u00a0kg.\nAspetto.\nIl pelo \u00e8 di colore giallo-brunastro sul dorso, con tendenza ad ingrigirsi sul quarto posteriore: i vari peli sono variamente brizzolati di nero. La coda \u00e8 nera, mentre i fianchi e la zona ventrale sono biancastri.&lt;br&gt;\nCaratteristica unica della specie sono le due strisce nere che partono dalle grosse orecchie, una per ognuna, scendendo lungo la nuca fino all'attaccatura delle spalle.\nBiologia.\nSi tratta di animali dalle abitudini solitarie e notturne: ciascun individuo delimita un proprio territorio che si estende per circa 50 ettari, ma del quale tuttavia frequenta in maggioranza la parte centrale per un totale di una decina di ettari al massimo, mentre le aree periferiche del territorio si sovrappongono abbondantemente coi territori di altri individui. Durante il giorno, gli animali si riposano stando accovacciati in depressioni del terreno, confondendosi alla perfezione con l'ambiente circostante grazie al mantello dai colori mimetici.\nAlimentazione.\nLa specie \u00e8 essenzialmente erbivora, nutrendosi per la maggior parte di erbe ed altro materiale vegetale: per integrare le proprie riserve idriche, capita che questi animali si nutrano del fico d'India, che \u00e8 per l'appunto ricco d'acqua.\nRiproduzione.\nGeneralmente la specie pare riprodursi durante tutto l'arco dell'anno, con un periodo di quiescenza durante il mese di gennaio ed un picco della natalit\u00e0 che si registra nel periodo compreso fra maggio e settembre: non si sa se le femmine partoriscano pi\u00f9 volte l'anno, in ogni caso ciascuna cucciolata comprende una media di tre piccoli, che nascono dopo un mese circa di gestazione."}
{"id": "2047137", "revid": "11266", "url": "https://it.wikipedia.org/wiki?curid=2047137", "title": "Co-opetition", "text": ""}
{"id": "2047140", "revid": "122315", "url": "https://it.wikipedia.org/wiki?curid=2047140", "title": "Xenothrix", "text": ""}
{"id": "2047143", "revid": "125476201", "url": "https://it.wikipedia.org/wiki?curid=2047143", "title": "Spider Riders", "text": " \u00e8 un anime fantasy di produzione nippo-americana, tratta dalla omonima serie di romanzi per ragazzi scritta dalla coppia Tedd Anasti e Patsy Cameron-Anasti. La serie animata \u00e8 divisa in due stagioni (\"Orakuru no Yuushatachi\" e \"Yomigaeru Taiyou\") prodotte rispettivamente nel 2006 e nel 2007 e trasmesse dal network giapponese TV Tokyo, per un totale di 52 episodi da 24 minuti circa.\nIn Italia l'anime \u00e8 stato trasmesso su Italia 1 in prima visione ed in replica su Hiro come un'unica stagione, sia con gli episodi divisi in due met\u00e0 da 12 minuti, sia nella forma intera da 24. Le due serie sono state poi raccolte in 26 DVD pubblicati dalla Hobby &amp; Work.\nTrama.\nLa storia narra le vicende di un ragazzo, Hunter Steel che un giorno si avventura all'interno di una piramide per cercare il famoso Mondo Interno di cui aveva tanto sentito parlare dal nonno. Pronunciando poi le due parole magiche \"Aracna Power\" all'interno della struttura, il nostro eroe riceve in dono un bracciale (che gli si attacca da solo sul braccio) e riesce ad aprire una porta misteriosa che lo risucchia e lo spedisce cos\u00ec nel Mondo Interno. Li incontra subito Shadow, un ragno gigante che lo attacca perch\u00e9 convinto che il ragazzo abbia volutamente rubato quel bracciale a qualcuno. \nSubito dopo viene attaccato dagli Invectid, giganteschi insetti che vogliono conquistare il Mondo Interno, ma viene salvato da una ragazza che si chiama Corona, anche lei Spider Rider. La ragazza vede al polso di Hunter il bracciale e gli spiega che con quel bracciale ora \u00e8 anche lui uno dei Spider Riders. Il ragazzo, capendo finalmente la situazione, usa lo strumento per trasformarsi e combattere contro gli Invectid per riportare la pace nel Mondo Interno. Hunter viene portato da Corona e Venus, la sua Spider, ad Aracna, la citt\u00e0 degli Spider Riders. \nQui, Hunter e Shadow vengono messi alla prova da Igneo e dal suo Spider Flame sotto incarico del principe Lumen, il capo degli Spider Riders e signore di Aracna. Superata la prova Hunter continua insieme ai suoi compagni a combattere gli Invectid del terribile Lord Mantide, una specie di umano e met\u00e0 insetto dalla pelle verde con poteri magici.\nMano a mano che le sfide proseguono, Lord Mantide scaglia contro Hunter nemici sempre pi\u00f9 temibili, tra i quali spiccano Buguese, Grasshopp, Beerain e Stags, ma anche nuovi amici e nuovi poteri accorrono in aiuto del giovane Spider Rider.\nDopo essersi assicurati la sicurezza di Aracna, gli Spider Riders attaccano il regno degli invectid, ma l'arrivo a destinazione fa capire al gruppo che gli Invectid, nonostante tutto ci\u00f2 che hanno fatto fino ad allora, non desiderano altro che salvare il loro mondo, dove non sorge pi\u00f9 il sole. Gli umani infatti erano convinti che fosse stato l'Oracolo a punire gli Invectid, togliendogli anni addietro la possibilit\u00e0 di vedere il sole sorgere sulla loro terra, ma in realt\u00e0 la persona dietro a tutto questo altri non era che lo stesso Lord Mantide: costui infatti, un tempo era un umano proveniente dalla superficie, come Hunter e suo nonno, e per anni combatt\u00e9 in nome dell'Oracolo, ma quando la sua amata Lorainne mor\u00ec, divent\u00f2 malvagio, prese il controllo degli Invectid e ora intende vendicarsi distruggendo il resto del mondo. Utilizzando il potere delle chiavi dell'Oracolo, Mantide toglie la luce al Sole di tutto il Mondo Interno e si prepara da l\u00ec a distruggere anche l'Oracolo.\nMa Hunter, con l'aiuto dell'Oracolo, gli Invectid e tutti gli altri Spider Riders, fronteggia Mantide, ma dopo averlo sconfitto lo risparmia e lascia che l'Oracolo gli dia la pace che gli era stata negata.\nCon la sconfitta di Lord Mantide il Mondo Interno \u00e8 salvo: Sole ritorna sia ad Aracna che nella terra degli Invectid e cos\u00ec la guerra \u00e8 finita. \nHunter, Corona, Igneo, Lumel, Sparkle, Akune, Magma e Quake hanno salvato il Mondo Interno e tutti i suoi abitanti. \nMedia.\nAnime.\nLa serie presenta un totale di 52 episodi, distribuiti solo in alcuni paesi del mondo. In occidente \u00e8 stata doppiata e trasmessa la versione americana, che presenta alcuni dialoghi modificati e musiche di sottofondo che differiscono dalla versione originale, mentre in oriente \u00e8 basata sull'edizione giapponese.\nManga.\nDurante trasmissione della prima stagione in Giappone, il 31 maggio 2006 inizi\u00f2 la serializzazione online sul sito ufficiale di TV Tokyo di un manga creato da Junji Ohno dello Studio 23, basato sull'omonima serie animata. Successivamente le varie pagine dedicate ai vari capitoli della storia vennero cancellate dal sito e dal 19 giugno 2007 inizi\u00f2 una nuova pubblicazione, questa volta cartacea, all'interno della rivista \"Monthly Shonen Fang\", pubblicata dall'editore LEED. Nel settembre dello stesso anno, venne sospesa bruscamente la storia e vennero portati a termine solo i primi 10 capitoli.\nIl 19 luglio 2007 venne pubblicato il primo ed unico volume \"tank\u014dbon\" contenente una parte dei capitoli usciti in precedenza.\nAnime comic.\nIn Italia furono pubblicati tre anime comic basati sui primi tre episodi dell'anime, i quali furono distribuiti da Star Comics a cadenza mensile dal 28 ottobre al 22 dicembre 2008."}
{"id": "2047144", "revid": "656701", "url": "https://it.wikipedia.org/wiki?curid=2047144", "title": "258 (numero)", "text": "Duecentocinquantotto (258) \u00e8 il numero naturale dopo il 257 e prima del 259."}
{"id": "2047148", "revid": "287204", "url": "https://it.wikipedia.org/wiki?curid=2047148", "title": "258 (disambigua)", "text": ""}
{"id": "2047149", "revid": "149727", "url": "https://it.wikipedia.org/wiki?curid=2047149", "title": "Landkreis G\u00f6ttingen", "text": ""}
{"id": "2047151", "revid": "155136", "url": "https://it.wikipedia.org/wiki?curid=2047151", "title": "Prefettura d'Italia", "text": ""}
{"id": "2047152", "revid": "107634949", "url": "https://it.wikipedia.org/wiki?curid=2047152", "title": "Alpi e Prealpi Giulie", "text": "Le Alpi e Prealpi Giulie (in sloveno \"Julijske Alpe v \u0161ir\u0161em smislu\") sono una sezione delle Alpi, appartenenti alle Alpi Sud-orientali. Si estendono tra il nord-est della regione italiana del Friuli-Venezia Giulia e il nord-ovest delle regioni slovene del Litorale-Carso e dell'Alta Carniola. La vett\u00e0 pi\u00f9 alta \u00e8 il Monte Tricorno che raggiunge i 2.864 m s.l.m.\nConfini.\nLe Alpi e Prealpi Giulie confinano a nord-est con le Alpi di Carinzia e di Slovenia; a sud-est con le Prealpi Slovene; a sud con la pianura; ad ovest con le Alpi Carniche e della Gail.\nClassificazione.\nSecondo la Partizione delle Alpi del 1926 le Alpi Giulie erano una sezione alpina indipendente e con dimensioni maggiori rispetto a quelle della SOIUSA. Le Prealpi Giulie erano inglobate nella sezione delle Prealpi Trivenete.\nSecondo la SOIUSA le Alpi Giulie e le Prealpi Giulie insieme formano una sezione alpina.\nSuddivisione.\nIn accordo con le definizioni della SOIUSA le Alpi e Prealpi Giulie sono suddivise in due sottosezioni e otto supergruppi:"}
{"id": "2047153", "revid": "663330", "url": "https://it.wikipedia.org/wiki?curid=2047153", "title": "Matthew Gray Gubler", "text": "Biografia.\nSi \u00e8 diplomato in recitazione alla \"Las Vegas Academy of International Studies\". Successivamente ha conseguito una laurea alla Tisch School of the Arts della New York University come regista.\nGubler ha lavorato come modello per la DNA Model Management, Tommy Hilfiger e molti altri stilisti. \u00c8 stato notato durante una sfilata da Wes Anderson, il quale lo ha incoraggiato a presentarsi alle audizioni per il casting del suo film, \"Le avventure acquatiche di Steve Zissou\"; Gubler si present\u00f2 e ottenne la parte di un tirocinante. \nDal 2005 al 2020 ha interpretato il ruolo del dottor Spencer Reid in \"Criminal Minds\".\nEbbe anche un piccolo ruolo nel film \"Vita da camper\", dove interpretava la parte di Joe Joe e ha prestato la voce al personaggio di Simon nel film d'animazione \"Alvin Superstar\" del 2007.\nDurante le riprese del film \"Le avventure acquatiche di Steve Zissou\", Gubler gir\u00f2 un piccolo documentario dal titolo \"Matthew Gray Gubler's Life Aquatic Intern Journal\", un racconto personale sulla realizzazione dello stesso film, che fu poi inserito in alcune edizioni in DVD della pellicola.\nSuccessivamente diresse e interpret\u00f2 una serie di piccoli autocritici mockumentaries chiamati \"Matthew Gray Gubler: the Unauthorized Documentary\", girati durante le pause sul set di \"Criminal Minds\", in cui parodizza i comportamenti di Hollywood. Ha inoltre diretto, supervisionato e co-prodotto il video musicale di \"Don't Shoot Me Santa\" della rock band The Killers. Ha diretto anche diversi episodi di \"Criminal Minds\".\nVita privata.\nIl 29 novembre 2014 celebra il matrimonio dei suoi due migliori amici, Paget Brewster, co-protagonista di \"Criminal Minds\", e il musicista Steve Damstra; il matrimonio viene celebrato a Los Angeles, citt\u00e0 in cui vivono\nDoppiatori italiani.\nNelle versioni in italiano dei suoi film, Matthew Gray Gubler \u00e8 stato doppiato da:\nDa doppiatore \u00e8 sostituito da:"}
{"id": "2047156", "revid": "656701", "url": "https://it.wikipedia.org/wiki?curid=2047156", "title": "266 (numero)", "text": "Duecentosessantasei (266) \u00e8 il numero naturale dopo il 265 e prima del 267."}
{"id": "2047157", "revid": "599013", "url": "https://it.wikipedia.org/wiki?curid=2047157", "title": "Arapahoe (Wyoming)", "text": "Arapahoe \u00e8 un census-designated place degli Stati Uniti d'America, situato nella Contea di Fremont dello stato del Wyoming. Nel censimento del 2000 la popolazione era di 1.766 abitanti.\nGeografia fisica.\nSecondo i rilevamenti dell'Ufficio del censimento degli Stati Uniti d'America, la localit\u00e0 di Arapahoe si estende su una superficie di 81,8 km\u00b2, tutti occupati da terre.\nPopolazione.\nSecondo il censimento del 2000, a Arapahoe vivevano 1.766 persone, ed erano presenti 371 gruppi familiari. La densit\u00e0 di popolazione era di 21,5 ab./km\u00b2. Nel territorio comunale si trovavano 498 unit\u00e0 edificate. Per quanto riguarda la composizione etnica degli abitanti, il 18,01% era bianco, lo 0,11% era afroamericano, l'80,58% era nativo, lo 0,06% proveniva dall'Oceano Pacifico, lo 0,51% apparteneva ad altre razze e lo 0,74% a due o pi\u00f9. La popolazione di ogni razza ispanica apparteneva al 5,15% degli abitanti.\nPer quanto riguarda la suddivisione della popolazione in fasce d'et\u00e0, il 41,6% era al di sotto dei 18, il 10,7% fra i 18 e i 24, il 25,4% fra i 25 e i 44, il 16,5% fra i 45 e i 64, mentre infine il 5,8% era al di sopra dei 65 anni di et\u00e0. L'et\u00e0 media della popolazione era di 23 anni. Per ogni 100 donne residenti vivevano 105,6 maschi."}
{"id": "2047158", "revid": "599013", "url": "https://it.wikipedia.org/wiki?curid=2047158", "title": "Matt Stover", "text": "Carriera professionistica.\nSelezionato come 329 scelta dai New York Giants nel Draft NFL 1990, \u00e8 rimasto per l'intera stagione nella squadra di allenamento senza mai giocare una partita.\nStagione 1991\nPassa ai Cleveland Browns dove gioca 16 partite realizzando 16 su 22 field goal di cui uno bloccato con il pi\u00f9 lungo di 55 yard\"record personale\", ha fatto 33 su 34 extra point.\nStagione 1992\nHa giocato 16 partite realizzando 21 su 29 field goal con il pi\u00f9 lungo di 51 yard, ha fatto 29 su 30 extra point, 65 kickoff per 3895 yard di cui 14 in touchback, 51 ritornati e infine un passaggio che \u00e8 stato intercettato concludendo con il ratio pari a 0%.\nStagione 1993\nHa giocato 16 partite realizzando 16 su 22 field goal con il pi\u00f9 lungo di 53 yard, ha fatto 36 su 36 extra point, 66 kick off per 4014 yard di cui 21 in touchback, 44 ritornati e un onside kick.\nStagione 1994\nHa giocato 16 partite realizzando 26 su 28 field goal con il pi\u00f9 lungo di 45 yard, ha fatto 32 su 32 extra point, 78 kick off per 4831 yard di cui uno terminato fuori dal campo di gioco, 5 in touchback, 71 ritornati e un \"onside kick\".\nStagione 1995\nHa giocato 16 partite realizzando 29 su 33 field goal con il pi\u00f9 lungo di 47 yard, ha fatto 26 su 26 extra point, 71 kick off per 4449 di cui uno terminato fuori dal campo di gioco, 7 in touchback e 63 ritornati.\nStagione 1996\nPassa ai Baltimore Ravens dove gioca 16 partite realizzando 19 su 25 field goal con il pi\u00f9 lungo di 50 yard, ha fatto 34 su 35 extra point, 80 kick off per 4879 yard di cui 2 terminati fuori dal campo, 6 in touchback, 70 ritornati e 2 \"onside kick\" di cui uno recuperato.\nStagione 1997\nHa giocato 16 partite realizzando 26 su 34 field goal di cui 2 bloccati con il pi\u00f9 lungo di 49 yard, ha fatto 32 su 32 extra point, 75 kick off per 4867 yard di cui uno terminato fuori dal campo di gioco, 15 in touchback, 57 ritornati con un touchdown e 2 \"onside kick\".\nStagione 1998\nHa giocato 16 partite realizzando 21 su 28 field goal di cui uno bloccato con il pi\u00f9 lungo di 48 yard, 24 su 24 extra point, 65 kick off per 4004 yard di cui 2 terminati fuori dal campo di gioco, 5 in touchback, 57 ritornati con 2 touchdown e un \"onside kick\".\nStagione 1999\nHa giocato 16 partite realizzando 28 su 33 field goal di cui uno bloccato con il pi\u00f9 lungo di 50 yard, ha fatto 32 su 32 extra point, 76 kick off per 4646 yard di cui 2 terminati fuori dal campo di gioco, 3 in touchback, 70 ritornati e un \"onside kick\".\nStagione 2000\nHa giocato 16 partite realizzando 35 su 39 field goal\"record personale\" di cui uno bloccato con il pi\u00f9 lungo di 51 yard, ha fatto 30 su 30 extra point, 82 kick off per 5077 yard\"record personale\" di cui uno terminato fuori dal campo di gioco, 7 in touchback e 73 ritornati.\nStagione 2001\nHa giocato 16 partite realizzando 30 su 35 field goal con il pi\u00f9 lungo di 49 yard, ha fatto 25 su 25 extra point, 26 kick off per 1529 yard di cui uno in touchback, 23 ritornati, 2 \"onside kick\" di cui uno recuperato, e infine ha fatto 2 tackle da solo.\nStagione 2002\nHa giocato 15 partite realizzando 21 su 25 fied goal con il pi\u00f9 lungo di 51 yard, ha fatto 33 su 33 extra point, un punt di 33 yard \"downed\" e nelle 20 yard avversarie. Ha anche fatto 40 kick off per 2298 yard di cui uno terminato fuori dal campo di gioco, uno in touchback, 37 ritornati e un \"onside kick\", infine ha fatto 2 tackle.\nStagione 2003\nHa giocato 16 partite realizzando 33 su 38 field goal con il pi\u00f9 lungo di 49 yard, ha fatto 35 su 35 extra point, un punt di 34 yard in touchback, 7 kick off per 420 yard di cui uno in touchback e 6 ritornati, infine ha fatto un tackle.\nStagione 2004\nHa giocato 16 partite realizzando 29 su 32 yard di cui uno bloccato con il pi\u00f9 lungo di 50 yard, ha fatto 30 su 30 extra point, un punt di 33 yard in touchback, 23 kick off per 1441 yard di cui 2 in touchback e 21 ritornati.\nStagione 2005\nHa giocato 16 partite realizzando 30 su 34 field goal con il pi\u00f9 lungo di 49 yard, ha fatto 30 su 30 extra point, 33 kick off per 1913 yard di cui uno terminato fuori dal campo di gioco, uno in touchback, 30 ritornati e un \"onside kick\", infine ha fatto un tackle.\nStagione 2006\nHa giocato 16 partite realizzando 28 su 30 field goal con il pi\u00f9 lungo di 52 yard, ha fatto 37 su 37 extra point, 72 kick off per 4542 yard di cui 6 in touchback, 65 ritornati e un \"onside kick\", infine ha fatto un tackle.\nStagione 2007\nHa giocato 16 partite realizzando 27 su 32 field goal di cui uno bloccato con il pi\u00f9 lungo di 49 yard, ha fatto 26 su 26 extra point, 65 kick off per 4113 di cui 2 terminati fuori dal campo di gioco, 7 in touchback, 54 ritornati e 2 \"onside kick\".\nStagione 2008\nHa giocato 16 partite realizzando 27 su 33 field goal di cui uno bloccato con il pi\u00f9 lungo di 47 yard, ha fatto 41 su 41 extra point\"record personale\", 42 kick off per 2626 yard di cui 5 in touchback e 37 ritornati con un touchdown ed infine ha fatto un tackle da solo.\nStagione 2009\nPassa agli Indianapolis Colts dove gioca 10 partite realizzando 9 su 11 field goal con il pi\u00f9 lungo di 43 yard e ha fatto 33 su 33 extra point.\nRitiro\nSi \u00e8 ritirato il 25 maggio 2011 classificandosi al quarto posto di tutti i tempi nella NFL per punti segnati."}
{"id": "2047159", "revid": "656701", "url": "https://it.wikipedia.org/wiki?curid=2047159", "title": "274 (numero)", "text": "Duecentosettantaquattro (274) \u00e8 il numero naturale dopo il 273 e prima del 275."}
{"id": "2047162", "revid": "228587", "url": "https://it.wikipedia.org/wiki?curid=2047162", "title": "OMON", "text": "OMON (, \"Unit\u00e0 Speciale Mobile della Polizia\") \u00e8 il nome generico per indicare le ex unit\u00e0 speciali antiterrorismo della polizia russa dipendenti dal Ministero dell'Interno della Federazione Russa e, in passato dell'Unione Sovietica.\nDal 2016 questo corpo speciale \u00e8 stato fuso con altre strutture simili come SOBR e Truppe Interne in un unico grande servizio: il Servizio Federale delle Truppe della Guardia Nazionale della Federazione Russa o Rosgvardia; infatti cos\u00ec facendo il Governo russo ha tagliato le spese logistiche riutilizzandole in equipaggiamento pi\u00f9 moderno e addestramento pi\u00f9 professionale.\nIl loro motto \u00e8 \"Noi non conosciamo piet\u00e0 e non ne chiediamo\". Anche alcuni Stati dell'ex Unione Sovietica, come Bielorussia, Azerbaigian ed altri, hanno mantenuto gli OMON all'interno delle loro forze di polizia. Il loro equipaggiamento comprende fucili d'assalto di fabbricazione russa come AK-74, AK-12, AK-105, AS Val e altri, inoltre gli operatori sono muniti di pistole, anche queste ultime di fabbricazione russa, come la Makarov, la TT, la Yarigin e altre. In missioni speciali vengono inoltre utilizzati RPG-7 e SVD. Durante la gestione dell'ordine pubblico vengono usati manganelli, caschi e scudi antisommossa.\nL'OMON, cos\u00ec come il SOBR, \u00e8 un'unit\u00e0 spetznas dell'MVD, per questo il loro addestramento \u00e8 pi\u00f9 lungo e impegnativo rispetto alle altre forze di polizia.\nLe unit\u00e0 OMON nacquero nel 1979, quando la prima unit\u00e0 venne creata in vista delle Olimpiadi di Mosca, per garantire che non avvenissero attentati terroristici, come accadde alle Olimpiadi di Monaco nel 1972. Successivamente, l'unit\u00e0 venne impiegata in situazioni d'emergenza come arresti ad alto rischio, sequestri e liberazione di ostaggi e, inoltre, in risposta ad attacchi terroristici.\nLe unit\u00e0 OMON vennero inizialmente impiegate come polizia antisommossa, per sorvegliare e fermare dimostrazioni di piazza, atti di vandalismo e altre situazioni d'emergenza; pi\u00f9 avanti per\u00f2 vennero addestrate ad operare in un pi\u00f9 ampio insieme di situazioni, come cordoni, pattugliamento delle strade e qualche volta operazioni paramilitari e militari. Sono stati adoperati pi\u00f9 volte nel corso delle guerre cecene, dimostrando di avere capacit\u00e0 operative all'altezza della difficile situazione.\nIn quanto unit\u00e0 speciali, il personale delle unit\u00e0 OMON indossa la celebre tel'nja\u0161ka, con righe di colore rosso."}
{"id": "2047164", "revid": "656701", "url": "https://it.wikipedia.org/wiki?curid=2047164", "title": "278 (numero)", "text": "Duecentosettantotto (278) \u00e8 il numero naturale dopo il 277 e prima del 279."}
{"id": "2047165", "revid": "124749052", "url": "https://it.wikipedia.org/wiki?curid=2047165", "title": "Chiesa di San Biagio (Forl\u00ec)", "text": "La chiesa di San Biagio \u00e8 situata nel centro storico di Forl\u00ec. L'edificio \u00e8 costruito sui resti della precedente chiesa, ricalcandone parzialmente le forme esterne, distrutta dai bombardamenti del 1944. Al suo interno ospita alcune opere d'arte di valore, tra cui una Immacolata Concezione di Guido Reni.\nStoria e descrizione.\nL'attuale chiesa venne edificata sulle fondazioni dell'antica chiesa di San Biagio nel dopoguerra (1952). L'antica chiesa, consacrata nel 1433 e rimaneggiata nel Seicento, venne distrutta nel 1944 dai bombardamenti.\nLa chiesa \u00e8 a navata unica, con il soffitto a travature scoperte e un porticato davanti.\nAll'interno si trovano delle opere d'arte scampate alla distruzione, come un trittico tardo quattrocentesco, rappresentante la \"Madonna in Trono col Bambino e i Santi\", posto sul primo altare di sinistra e realizzato dal Palmezzano. Sul primo altare di destra invece \u00e8 sistemata una tela di Guido Reni, si tratta di un'Immacolata Concezione probabilmente realizzata nel 1627. Sui gradini del presbiterio inoltre \u00e8 collocata la quattrocentesca acquasantiera in marmo bianco al centro del quale si distingue una piccola rana.\nGli affreschi che un tempo decoravano la Cappella Feo (1493-94) di Melozzo da Forl\u00ec e di Marco Palmezzano sono stati distrutti dai bombardamenti dell'autunno del 1944. La cappella, dedicata a san Giacomo maggiore, fu commissionata da Caterina Sforza, signora di Forl\u00ec, come cappella gentilizia per la famiglia del suo secondo marito Giacomo Feo, ucciso nel 1495 e qui sepolto. Vi si trovava anche il sepolcro di Barbara Manfredi, moglie di Pino III Ordelaffi: reduce dai bombardamenti, e dopo lunghi restauri, si trova oggi nell'abbazia di San Mercuriale.\nIl 25 novembre 1994 sono state inaugurate otto lunette realizzate da altrettanti pittori forlivesi: Roberto Casadio, Mario Di Cicco, Gianni Cinciarini, Miria Malandri, Daniele Masini, Ettore Nadiani, Pier Claudio Pantieri, Angelo Ranzi, Irene Ugolini Zoli."}
{"id": "2047166", "revid": "19786311", "url": "https://it.wikipedia.org/wiki?curid=2047166", "title": "Carica di sapore", "text": ""}
{"id": "2047167", "revid": "307923", "url": "https://it.wikipedia.org/wiki?curid=2047167", "title": "Columbio", "text": ""}
{"id": "2047168", "revid": "1987129", "url": "https://it.wikipedia.org/wiki?curid=2047168", "title": "Criostato", "text": "Un criostato (dal greco \u03ba\u03c1\u03cd\u03bf\u03c2, \"cr\u00fdos\", \u00abfreddo, gelo\u00bb e \u03c3\u03c4\u03b1\u03c4\u03cc\u03c2, \"stat\u00f2s\", \u00abche sta ritto\u00bb) \u00e8 un apparecchio utilizzato per mantenere a basse o bassissime temperature altre strumentazioni. Pu\u00f2 essere costituito da un vaso di Dewar, contenente gas liquefatti (in genere azoto, ma anche elio o in rari casi particolari, idrogeno), utilizzato per mantenere temperature criogeniche, prossime anche allo zero assoluto. In caso di necessit\u00e0 meno spinte, pu\u00f2 essere basato sulle convenzionali tecnologie del freddo.\nUtilizzi.\nApplicazioni sperimentali.\nI criostati vengono utilizzati nei pi\u00f9 disparati esperimenti a bassa temperatura, da quelli sulla superconduttivit\u00e0 e superfluidit\u00e0, a studi sulle propriet\u00e0 meccaniche dei materiali a bassissime temperature, fino ad applicazioni inerenti alla meccanica quantistica (esempio studi sui condensati di Bose - Einstein) e in genere della fisica delle particelle elementari (rivelatori spesso mantenuti a temperature criogeniche). Anche molti fotometri utilizzati per misure di astrofisica e cosmologia necessitano di criostati per ridurre il rumore intrinseco dei rivelatori nella banda di lunghezze d'onda millimetriche e submillimetriche.\nRisonanza magnetica.\nIl criostato usato nei dispositivi di imaging a risonanza magnetica contiene un criogeno, solitamente elio, allo stato liquido. L'elio liquido serve a garantire la condizione di superconduttivit\u00e0 del filo che costituisce la bobina dell'elettromagnete superconduttore; in questo stato la resistivit\u00e0 elettrica del filo \u00e8 praticamente nulla.\nPer garantire la superconduttivit\u00e0 la bobina deve essere mantenuta al di sotto della sua temperatura di transizione. Se per qualche motivo dovesse aumentare la resistivit\u00e0 del filo, si verificherebbe un innalzamento della pressione dovuta all'evaporazione dell'elio. In tal caso il gas viene espulso all'esterno o ricondensato tramite un motore Stirling.\nMicrotomo.\nUn altro tipo di criostato \u00e8 utilizzato in biologia ed in istologia in combinazione con un microtomo, per il sezionamento di un preparato istologico. Il raffreddamento di questo strumento \u00e8 ottenuto tramite uno o pi\u00f9 compressori come i frigoriferi. Il microtomo \u00e8 racchiuso all'interno della camera criostatica ed \u00e8 azionato manualmente dall'esterno tramite una manopola. Il campione da analizzare pu\u00f2 essere congelato esternamente (ad es. in azoto liquido), oppure congelato direttamente all'interno del criostato su un'apposita \"barra di congelamento\". Il campione congelato verr\u00e0 posizionato in un inserto portacampione e sezionato.\nComunemente questo genere di criostati lavorano a temperature intorno ai -20 \u00b0C, ma a seconda delle esigenze possono raggiungere temperature pi\u00f9 basse (-35 \u00b0C). Gli spessori di taglio pi\u00f9 comunemente usati in istologia sono inferiori ai 10 micron (per l'osservazione al microscopio ottico a luce trasmessa), tuttavia per talune applicazioni i criostati possono tagliare sezioni con spessori molto maggiori.\nI criostati pi\u00f9 evoluti attualmente in commercio sono dotati inoltre di:"}
{"id": "2047169", "revid": "122144402", "url": "https://it.wikipedia.org/wiki?curid=2047169", "title": "Paola Rinaldi", "text": "Biografia.\nDebutta giovanissima in TV. Nel 1979 \u00e8 al fianco di Gianni Boncompagni nella trasmissione \"Discoring\". Si dichiara fin dall'inizio come aspirante attrice e dopo aver studiato scenografia ed essersi diplomata presso il laboratorio di Gigi Proietti, comincia la sua carriera come attrice di teatro. \u00c8 protagonista nell\"'Amleto\" di Gabriele Lavia, ove veste i panni di Ofelia. Ricopre numerosi altri ruoli nelle compagnie di Parenti, Carraro, Sbragia, Cecchi e altri ancora.\nMentre calca le scene partecipa anche a diversi film, con ruoli di spicco: nel 1982 \u00e8 tra l'altro la perfida Simona in \"Cicciabomba\" di Umberto Lenzi, al fianco di Donatella Rettore, Paola Borboni e Anita Ekberg, ed \u00e8 la fidanzata di Carlo Verdone nel film \"In viaggio con pap\u00e0\", di Alberto Sordi. Successivamente, nel 1988, \u00e8 l'ambigua e pericolosa Genevieve protagonista de \"Il nido del ragno\" di Gianfranco Giagni, un horror italiano girato a Budapest e distribuito in tutto il mondo.\nNell'aprile 1989 interpreta la trapezista Rosa che \u00e8 al centro del video degli U2 \"All I Want Is You\", girato da Meiert Avis sul litorale laziale: si tratta di uno dei video pi\u00f9 amati dai fan del gruppo irlandese, sulla cui interpretazione si discute ancora oggi.\nDal 1997 al 2001 fa parte del cast della soap opera \"Un posto al sole\", interpretando il ruolo della finta perfida Sonia Campo, la \"cattiva\" in continua lotta con il partner per il possesso del figlio. Da questa sua esperienza trae il libro \"Memorie di una soap-operaia\" (2002), in cui racconta i retroscena della vita quotidiana nel centro produzione RAI di Napoli durante la realizzazione della prima soap-opera italiana. Non \u00e8 che la pi\u00f9 nota delle sue varie partecipazioni a produzioni di fiction televisive come \"I ragazzi del muretto\", \"La Certosa di Parma\" (1982), \"La vita di Bellini\" e molte altre. Nel 2005 entra a far parte del cast della miniserie \"Ho sposato un calciatore\".\nNel 2016 esordisce nella narrativa con il giallo \"Sani da Morire\" (Sperling &amp; Kupfer).\nNella sua attivit\u00e0 artistica \u00e8 anche doppiatrice nonch\u00e9 attrice radiofonica. \u00c8 madre dell'attore Guglielmo Poggi, nato dalla sua lunga relazione con Pierfrancesco Poggi."}
{"id": "2047170", "revid": "656701", "url": "https://it.wikipedia.org/wiki?curid=2047170", "title": "284 (numero)", "text": "Duecentottantaquattro (284) \u00e8 il numero naturale dopo il 283 e prima del 285."}
{"id": "2047171", "revid": "986213", "url": "https://it.wikipedia.org/wiki?curid=2047171", "title": "Adelaide di Schaumburg-Lippe", "text": "Famiglia d'origine.\nEra figlia di Giorgio Guglielmo, prima conte e poi dal 1806 principe di Schaumburg-Lippe, e di Ida di Waldeck e Pyrmont.\nMatrimonio.\nA vent'anni venne data in sposa a Federico di Schleswig-Holstein-Sonderburg-Gl\u00fccksburg, secondo figlio maschio del duca Federico Guglielmo di Schleswig-Holstein-Sonderburg-Gl\u00fccksburg. Il matrimonio venne celebrato a B\u00fcckeburg il 16 ottobre 1841.\nAlla morte di suo cognato Cristiano, divenne duchessa consorte di Schleswig-Holstein-Gl\u00fccksburg, titolo che mantenne fino al 1848.\nAdelaide diede alla luce cinque figli, tra cui l'erede al ducato:\nRimase vedova nel 1885; il Ducato venne ereditato dal figlio Federico Ferdinando."}
{"id": "2047172", "revid": "55935", "url": "https://it.wikipedia.org/wiki?curid=2047172", "title": "Evelyn Charles Hatchett", "text": ""}
{"id": "2047175", "revid": "656701", "url": "https://it.wikipedia.org/wiki?curid=2047175", "title": "286 (numero)", "text": "Duecentottantasei (286) \u00e8 il numero naturale dopo il 285 e prima del 287."}
{"id": "2047177", "revid": "773636", "url": "https://it.wikipedia.org/wiki?curid=2047177", "title": "Chiesa di Santa Caterina delle Ruote", "text": "La chiesa di Santa Caterina delle Ruote, nota anche come chiesa di San Giovanni Battista, \u00e8 un luogo di culto cattolico situato a San Giovanni delle Contee, frazione del comune di Sorano. La sua ubicazione \u00e8 in via della Chiesa, in posizione dominante rispetto al rimanente abitato.\nStoria.\nLa chiesa sorse come pieve dedicata a Giovanni Battista, dalla cui denominazione ha preso il nome la localit\u00e0 di San Giovanni delle Contee. Di origini incerte, l'antica chiesa risultava gi\u00e0 esistente nella prima met\u00e0 del XVII secolo, quando assunse l'attuale denominazione alternativa a quella preesistente.\nLa pieve conobbe un periodo di degrado agli inizi del XIX secolo, tanto da richiedere lavori di ristrutturazione che si svolsero tra il 1835 e il 1845. Visto il pessimo stato di conservazione del preesistente edificio religioso, fu quasi interamente ricostruita la chiesa, con un ampliamento delle preesistenti strutture e un cambiamento dell'orientamento originario: da allora la denominazione rimarr\u00e0 unicamente quella di \"Santa Caterina delle Ruote\".\nDurante il XX secolo, furono effettuati una serie di lavori di restauro tra il 1970 e il 1985, per riparare alcuni danni, soprattutto al campanile che risultava pericolante, che erano stati causati da una scossa di terremoto.\nDescrizione.\nLa chiesa di Santa Caterina delle Ruote si presenta a navata unica, con transetto ed abside.\nEsternamente, le strutture murarie si presentano interamente rivestite in intonaco, con un portale d'ingresso ligneo rettangolare architravato che si apre al centro della facciata principale, preceduto da una breve gradinata. Al di sopra dell'architrave sporgente, un arco semicircolare chiude una lunetta intonacata. Al centro della parte superiore della facciata principale si apre un piccolo rosone di forma circolare, mentre la parte alta sommitale culmina con un coronamento su cui poggia il tetto di copertura.\nLe pareti esterne si caratterizzano per una serie di monofore ad arco tondo in stile neoromanico, che si aprono in vari punti, compreso il transetto, per consentire l'illuminazione naturale dell'interno della chiesa attraverso le vetrate.\nIl campanile si eleva dietro il transetto destro e si caratterizza per le strutture murarie intonacate che riprendono gli elementi stilistici del restante edificio religioso. A sezione quadrata, la torre campanaria \u00e8 ripartita in due ordini, separati tra loro da una cordonatura poggiante su due archi tondi su ciascun lato. La parte alta, priva di cuspide, termina con una copertura sommitale piatta che chiude dall'alto la cella campanaria racchiusa nell'insieme dalle quattro monofore aperte."}
{"id": "2047179", "revid": "19786426", "url": "https://it.wikipedia.org/wiki?curid=2047179", "title": "Ritidoma", "text": ""}
{"id": "2047180", "revid": "253269", "url": "https://it.wikipedia.org/wiki?curid=2047180", "title": "Mike Connors", "text": "Biografia.\nDi origine armena, nacque a Fresno, in California. \nComp\u00ec i suoi primi passi nel cinema in pellicole noir come \"So che mi ucciderai\" (1952) e in film avventurosi quali \"L'isola nel cielo\" (1953) e \"Le donne della palude\" (1956).\nDopo aver partecipato alla grande produzione biblica \"I dieci comandamenti\" (1956), fu attivo sul piccolo schermo, in particolare in tre serie poliziesche: \"Tightrope\", della CBS, durata una sola stagione (1959-1960), \"Today's F.B.I.\", dell'ABC (1981-1982), ma soprattutto \"Mannix\".\nConnors era cugino del cantante francese Charles Aznavour.\nPremi e riconoscimenti principali.\nMike Connors ha vinto:\nHa avuto anche 4 nomination (dal 1970 al 1973) agli Emmy Awards."}
{"id": "2047183", "revid": "656701", "url": "https://it.wikipedia.org/wiki?curid=2047183", "title": "290 (numero)", "text": "Duecentonovanta (290) \u00e8 il numero naturale dopo il 289 e prima del 291."}
{"id": "2047186", "revid": "290948", "url": "https://it.wikipedia.org/wiki?curid=2047186", "title": "Chiesa di San Giovanni Battista (San Giovanni delle Contee)", "text": ""}
{"id": "2047187", "revid": "124314531", "url": "https://it.wikipedia.org/wiki?curid=2047187", "title": "M\u00e1rio Pacheco do Nascimento", "text": "Biografia.\nAppartenente a una famiglia brasiliana molto povera, nel 1991 sbarca in Italia e inizia l'attivit\u00e0 di cameriere e cuoco presso un sedicente marchese (o conte) milanese, Attilio Capra de Carr\u00e8. Conosciuta Wanna Marchi, ne diviene inizialmente il maggiordomo, affiancandola poi nelle sue televendite, col ruolo di \"mago\" che distribuisce talismani contro il malocchio, esercita l'attivit\u00e0 di cartomante e venditore di sostanze dimagranti, prevede numeri del lotto ecc. Durante le trasmissioni televisive sostiene anche di essere l'ultimo discendente di una sacerdotessa brasiliana facente capo alla religione Candombl\u00e9. Nel frattempo, Do Nascimento vive nel lusso in una torre medievale a Candelo nella provincia di Biella, affermando di guadagnare \"troppi soldi\".\nNel dicembre del 2001, a seguito della denuncia di una pensionata milanese e di alcuni servizi della trasmissione \"Striscia la notizia\", viene scoperta una enorme truffa nazionale ai danni di circa 300.000 telespettatori che si rivolgevano alla Marchi e al \"mago\" do Nascimento. Quest'ultimo abbandona subito l'Italia senza lasciare tracce, ma, mentre \u00e8 latitante, viene processato e condannato con sentenza definitiva nel 2003 a 4 anni di reclusione per associazione per delinquere finalizzata alla truffa e all'estorsione.\nViene individuato solo 5 anni dopo, sempre da \"Striscia la notizia\", a Salvador de Bahia in Brasile, dove aveva intrapreso la professione di parrucchiere.\nSenza avere mai collaborato con la giustizia, e senza essersi mai presentato n\u00e9 in tribunale n\u00e9 in carcere, ha beneficiato \"d'ufficio\" dell'indulto del 2006, con cui la pena si riduceva a un solo anno, che comunque do Nascimento non ha mai scontato. Non \u00e8 mai stato chiesto un mandato di cattura internazionale. "}
{"id": "2047188", "revid": "1318658", "url": "https://it.wikipedia.org/wiki?curid=2047188", "title": "298 (numero)", "text": "Duecentonovantotto (298) \u00e8 il numero naturale dopo il 297 e prima del 299."}
{"id": "2047189", "revid": "767487", "url": "https://it.wikipedia.org/wiki?curid=2047189", "title": "Antelope Valley-Crestview", "text": "Antelope Valley-Crestview \u00e8 un census-designated place degli Stati Uniti d'America, situato nella Contea di Campbell dello stato del Wyoming. Nel censimento del 2000 la popolazione era di 1.642 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Antelope Valley-Crestview si estende su una superficie di 12,7 km\u00b2, tutti occupati da terre.\nPopolazione.\nSecondo il censimento del 2000, ad Antelope Valley-Crestview vivevano 1.642 persone, ed erano presenti 459 gruppi familiari. La densit\u00e0 di popolazione era di 129 ab./km\u00b2. Nel territorio comunale si trovavano 567 unit\u00e0 edificate. Per quanto riguarda la composizione etnica degli abitanti, il 96,65% era bianco, lo 0,06% era afroamericano, l'1,10% era nativo, lo 0,18% proveniva dall'Asia, lo 0,24% apparteneva ad altre razze e l'1,77% a due o pi\u00f9. La popolazione di ogni razza ispanica corrispondeva al 2,98% degli abitanti.\nPer quanto riguarda la suddivisione della popolazione in fasce d'et\u00e0, il 33,4% era al di sotto dei 18, l'8,0% fra i 18 e i 24, il 34,2% fra i 25 e i 44, il 22,9% fra i 45 e i 64, mentre infine l'1,5% era al di sopra dei 65 anni di et\u00e0. L'et\u00e0 media della popolazione era di 32 anni. Per ogni 100 donne residenti vivevano 112,1 maschi."}
{"id": "2047190", "revid": "889336", "url": "https://it.wikipedia.org/wiki?curid=2047190", "title": "Stefania Nobile", "text": "Biografia.\nCarriera televisiva e problemi con la giustizia.\nFiglia della televenditrice Wanna Marchi e del suo primo marito Raimondo Nobile, debutta in televisione nel 1983 affiancando la madre e il fratello Maurizio nel \"Wanna Marchi Show\", in onda su Rete A, durante il quale ha il modo di esordire nel mondo delle televendite di prodotti cosmetici ed in seguito esoterici, attivit\u00e0 che ha portato avanti fino al 2001. Durante le televendite, Stefania Nobile agisce inizialmente come spalla della madre. In seguito utilizzer\u00e0 un tono di voce particolarmente stridulo ed acuto, unito ad una incisiva aggressivit\u00e0 verso il telespettatore, ed una gestualit\u00e0 appariscente ed ampia.\nNel dicembre del 2001, viene arrestata per associazione a delinquere finalizzata alla truffa e all'estorsione con la madre Wanna Marchi, in ragione della sua partecipazione societaria in Asci\u00e9 S.r.l. e Anidene S.r.l., dell'attivit\u00e0 televisiva e soprattutto di quella di coordinamento dei centralinisti che materialmente eseguivano le truffe. Nel 2006 espresse il desiderio di entrare nel mondo del cinema porno, salvo poi rivelare poco dopo di aver preso in giro i giornalisti. Il 4 marzo 2009 la Corte di Cassazione conferm\u00f2 in via definitiva la condanna a 9 anni e 4 mesi di Stefania Nobile. La Nobile e la madre sono state condannate, nel mese di aprile 2010, anche per bancarotta fraudolenta per il fallimento della societ\u00e0 Asci\u00e9.\nDopo aver trascorso un anno di carcerazione preventiva, per rischio di fuga, tenta di lanciare un videoblog con annesso un \"e-commerce\", ma senza successo. Conosce poi Davide Ivan Lacerenza, che diventa il suo fidanzato e la assume come dipendente presso il ristorante \"La Malmaison\" di Milano. Stefania Nobile scriver\u00e0 in seguito di essere in tal modo \"rinata a nuova vita\". Dopo la condanna, sconta qualche mese in carcere prima di essere ricoverata in una clinica per gravi problemi di salute. Dopo qualche tempo, viene ammessa al regime degli arresti domiciliari. Nel 2013 la Nobile \u00e8 ufficialmente uscita dal carcere. Tuttavia, l'enormit\u00e0 dei prezzi del locale \"La Malmaison\", connessa alla pratica poco onesta di indurre i clienti ad ordinare senza menzionare loro il reale costo dei piatti (di centinaia e centinaia di euro, per conti che superano il migliaio di euro), ha fatto nascere roventi polemiche anche attorno all'attivit\u00e0 di ristoratori della Nobile e del suo fidanzato.\nNel gennaio 2017 suscita clamore l'annuncio della partecipazione, insieme alla madre, a \"L'isola dei famosi\". A causa delle polemiche sorte in merito, Mediaset ha deciso di non confermare la loro presenza nel cast del reality show. Da dicembre insieme alla madre avrebbe dovuto tenere un corso di formazione per aspiranti venditori presso l'istituto paritario Volta di Bari ma viste le polemiche la scuola ci ripensa e fa un passo indietro. Nella primavera del 2018 \u00e8 protagonista assieme alla madre del programma di RTB Network \"Le grandi sorelle\", dove segue e commenta in diretta le puntate della quindicesima edizione del \"Grande Fratello\". IL 29 settembre 2021 torna in televisione prendendo parte assieme alla madre ad una maratona di 100 ore di diretta televisiva, trasmessa dal canale digitale GO-TV. Per la stessa rete, dal 15 novembre 2021 conduce il programma \"#noicreiamodipendenza\", in onda il luned\u00ec dalle 22.00 per otto ore di diretta consecutive.\nImprenditoria.\nSuccessivamente alla scarcerazione, diventa imprenditrice nell'ambito della ristorazione in societ\u00e0 con l'ex compagno Davide Lacerenza. In seguito sposter\u00e0 le sue attivit\u00e0 in Albania, dove nel 2018 apre tre locali: due cocktail bar, di cui uno a Tirana, ed un ristorante a Durazzo. La Nobile vender\u00e0 tali locali circa un anno dopo. Nel 2021 fonda \"Produzione srl\", una societ\u00e0 di produzione televisiva."}
{"id": "2047192", "revid": "656701", "url": "https://it.wikipedia.org/wiki?curid=2047192", "title": "302 (numero)", "text": "Trecentodue (302) \u00e8 il numero naturale dopo il 301 e prima del 303."}
{"id": "2047193", "revid": "64833", "url": "https://it.wikipedia.org/wiki?curid=2047193", "title": "Agostino di Tagaste", "text": ""}
{"id": "2047195", "revid": "287204", "url": "https://it.wikipedia.org/wiki?curid=2047195", "title": "284 (disambigua)", "text": ""}
{"id": "2047197", "revid": "287204", "url": "https://it.wikipedia.org/wiki?curid=2047197", "title": "278 (disambigua)", "text": ""}
{"id": "2047198", "revid": "2022892", "url": "https://it.wikipedia.org/wiki?curid=2047198", "title": "Wanna Marchi", "text": " Popolarissima negli anni ottanta e anni novanta, tanto da venir soprannominata \"regina delle televendite\", \u00e8 stata in seguito pi\u00f9 volte condannata per gravi fatti illeciti connessi alla sua attivit\u00e0.\nBiografia.\nOrigini e formazione.\n\u00c8 la figlia primogenita di Enedina Brini e Nino Marchi (1912-1957). In seguito alla scomparsa del padre, avvenuta il giorno di Natale del 1957, inizi\u00f2 a lavorare come estetista. Nel 1961, a soli 18 anni, si sposa con Raimondo Nobile, dal quale avr\u00e0 due figli: Maurizio (1961) e Stefania (1964). Il matrimonio con Raimondo, definito da Wanna come uomo violento e traditore, naufragher\u00e0 alla fine degli anni sessanta.\nLa carriera di televenditrice.\nTra la fine degli anni settanta ed i primi anni ottanta, Wanna Marchi si fece notare per le televendite di prodotti dimagranti basati su micronizzato di tarassaco ed estratti di alghe con cui, grazie anche al suo particolare stile comunicativo, ebbe un certo successo.\nA partire dal 1983 ha condotto una trasmissione tutta dedicata ai prodotti da lei sponsorizzati, il \"Wanna Marchi Show\", in onda in seconda serata su Rete A e condotta insieme ai figli Maurizio e Stefania Nobile. Durante le sue televendite usava un tono di voce alto e stridulo, unitamente a una gestualit\u00e0 appariscente e incisiva: uno stile che la rende inconfondibile, tanto da venir soprannominata la \"regina delle televendite\" e \"teleimbonitrice\". Caratteristico l'urlo che utilizzava ripetutamente nelle sue trasmissioni per ottenere l'assenso dei telespettatori: \"D'accordo?!\".\nUno dei prodotti pi\u00f9 venduti era la crema \"scioglipancia\", della quale l'imbonitrice illustrava propriet\u00e0 dimagranti e miracolose. Il costo in \"offerta\" era, negli anni ottanta, di 100.000 lire per tre confezioni. La Marchi, cavalcando l'onda del successo del suo motto, nel 1989 registr\u00f2 come Wanna Marchi &amp; The Pommodores un singolo su 7\" e 12\", intitolato appunto \"D'accordo?!\": il brano, un ensemble di frasi pi\u00f9 o meno ripetute della televenditrice, su una base synthpop tipicamente anni ottanta suonata dal gruppo The Pommodores (nome parodistico di The Commodores), raggiunge una certa notoriet\u00e0 grazie anche al passaggio nel programma televisivo \"Superclassifica Show\".\nLa canzone e il video sono annoverati fra gli esempi di produzione trash della TV anni ottanta. Grazie alla popolarit\u00e0, nel 1990 Wanna Marchi viene ingaggiata come attrice minore nella parodia \"I promessi sposi\", sceneggiato del trio comico Lopez, Marchesini, Solenghi, dove interpreta un'imbonitrice che vende prodotti per curare la peste. Nel 1998 recita nella pellicola di Alfredo Arciero \"Dio c'\u00e8\", accanto a Riccardo Rossi, Chiara Noschese e Roberto Benvenuti.\nLe denunce e i procedimenti giudiziari.\nNel 1990 Wanna Marchi viene arrestata e poi condannata a 1 anno e 11 mesi di reclusione per concorso in bancarotta fraudolenta per il fallimento della societ\u00e0 \u201cWanna Marchi\u201d a lei intestata, tramite la quale vendeva prodotti cosmetici. Ritorna a vendere in televisione assieme alla figlia Stefania, su varie emittenti locali private.\nAl 1996 risale la costituzione della societ\u00e0 Asci\u00e9 s.r.l. di Milano, tra i cui soci figurano la figlia Stefania Nobile e M\u00e1rio Pacheco do Nascimento.\nIl 27 novembre 2001 esce lo scoop della trasmissione \"Striscia la notizia\" a proposito di una serie di truffe che la vedeva coinvolta, al fianco della figlia e del sedicente mago do Nascimento, quale presentatrice di una vendita televisiva di numeri fortunati per il gioco del lotto, talismani, amuleti e kit contro le influenze maligne (rito del sale, del desiderio, del danaro, del corallo, ecc.).\nSi scopre che la Asci\u00e8 s.r.l., grazie a questa pubblicit\u00e0, aveva indotto molte persone a pagare ingenti quantitativi di denaro in cambio di bustine di sale da cucina, rametti di edera e altri oggetti, la cui funzione avrebbe dovuto essere quella di scacciare il malocchio. Il materiale doveva utilizzarsi secondo \"procedure rituali\", ed in caso di fallimento di queste (per esempio se il sale non si fosse sciolto) si sarebbe acclarata la presenza del malocchio; la societ\u00e0 stessa avrebbe quindi provveduto a fornire gli opportuni rimedi. Il caso fu denunciato sei anni prima di \"Striscia la Notizia\" da Telefono Antiplagio, ma le autorit\u00e0 non si mossero: unica eccezione l'Autorit\u00e0 Garante della Concorrenza e del Mercato che, sempre su denuncia di Telefono Antiplagio, sanzion\u00f2 Wanna Marchi e soci per pubblicit\u00e0 ingannevole.\nIl servizio realizzato da \"Striscia la notizia\", grazie alla collaborazione di una donna che finse di essere interessata ai prodotti ed al servizio forniti dalla societ\u00e0, si valse di filmati realizzati con telecamere nascoste e registrazioni telefoniche per mostrare la condotta della societ\u00e0 della Marchi, la cui figlia Stefania Nobile si rivolse alla finta cliente dicendole \"le auguro tutto il male del mondo\" e prospettandole disgrazie nel caso in cui non fossero stati presi provvedimenti contro il malocchio.\nLa condotta della Marchi e soci era stata inoltre gi\u00e0 resa nota in televisione poco tempo prima nella trasmissione \"Mi manda Raitre\", condotta da Piero Marrazzo. La vicenda suscita rapidamente clamore per lo sfruttamento della credulit\u00e0 popolare operata dalla Marchi in concorso con la figlia e Do Nascimento. In particolare, i metodi della societ\u00e0 della Marchi vengono considerati truffaldini poich\u00e9:\nA seguito della denuncia, il Nucleo Provinciale di Polizia Tributaria della Guardia di Finanza di Milano avvia unitamente all'Autorit\u00e0 Giudiziaria un'indagine per associazione per delinquere finalizzata alla truffa e all'estorsione (quest'ultimo reato verr\u00e0 successivamente derubricato a truffa aggravata), indagine che ha prodotto il rinvio a giudizio di Wanna Marchi, della figlia Stefania Nobile e di altri collaboratori. Nella primavera del 2004 Wanna Marchi e la figlia tornano in onda con una striscia quotidiana, non di televendite ma di talk show di attualit\u00e0, intitolata \"Tremate tremate, le streghe son tornate\" sull'emittente locale TV7 Lombardia.\nIl 24 gennaio 2002 Wanna Marchi e la figlia Stefania Nobile vengono arrestate con altre cinque persone legate a vario titolo alla societ\u00e0 Asci\u00e8, che gestisce la televendita. Sono in totale 132 le persone che sporgono formale denuncia contro la societ\u00e0 e 62 si costituiscono parte civile al processo. La Guardia di Finanza valuta che la somma lucrata ammonterebbe a 63 miliardi di lire. Wanna Marchi e Stefania Nobile scelgono di andare a dibattimento, il processo Marchi-Nobile ha inizio il 2 luglio 2003.\nLe condanne e la detenzione.\nIl 3 aprile 2006 la Marchi e la Nobile vengono condannate a due anni e sei mesi di reclusione nel processo-bis per truffa aggravata davanti alla prima sezione penale del Tribunale di Milano: le due donne e gli altri imputati vengono inoltre condannati a risarcire alcune delle vittime delle truffe per un ammontare di quasi 40.000 euro. Il 10 maggio 2006 la Marchi, Francesco Campana e la figlia vengono condannati in primo grado dal Tribunale di Milano per associazione a delinquere finalizzata alla truffa aggravata, con condanne rispettivamente di 10, 4 e 10 anni, e al risarcimento delle vittime (oltre 2 milioni di euro), reso in buona parte possibile dal sequestro di varie propriet\u00e0 immobiliari intestate a Stefania Nobile. Vanna Marchi risulta nullatenente. Francesco Campana viene coinvolto in quanto autore del sistema informatico utilizzato dalla Asci\u00e9 s.r.l.; Mario Pacheco do Nascimento, partito per il Brasile sapendo di un suo probabile arresto, viene condannato con rito abbreviato a 4 anni il 30 maggio 2003, Menoncello patteggia per 2 anni e 6 mesi.\nDall'aprile 2006 Wanna Marchi e Stefania Nobile si trovano agli arresti domiciliari e decidono di aprire un videoblog intitolato \"Tutta la verit\u00e0\". Successivamente lo spazio web viene gestito da Giorgio Lombardi, per essere infine chiuso dalle stesse Marchi e Nobile sei mesi dopo l'attivazione: la Marchi afferma \"per ragioni di opportunit\u00e0\" in attesa degli sviluppi del processo. In attesa del processo d'appello, fissato per il gennaio del 2008, la Marchi torna al lavoro nel settore da cui era partita: dirige infatti un centro benessere e bellezza a Carpi in provincia di Modena. \u00abHo deciso di tornare al lavoro, dopo cinque anni, occupandomi di quello che so fare\u00bb, dichiara all'agenzia Ansa, \u00abIl contatto con i responsabili del centro carpigiano \u00e8 nato quasi per caso e adesso sono qui, vulcanica come sempre, pronta a mettere la mia esperienza al servizio della bellezza\u00bb.\nIl 27 marzo 2008 arriva la sentenza della Corte d'appello che riduce la somma delle due condanne inferte a 9 anni e 6 mesi per Wanna Marchi, a 9 anni 4 mesi e 9 giorni per Stefania Nobile e a 3 anni 1 mese e 20 giorni quella comminata a Francesco Campana, il convivente. Le due donne vengono arrestate il 4 giugno 2008 dagli agenti della Squadra Mobile di Milano in esecuzione di una misura cautelare emessa dalla quarta sezione penale della Corte d'Appello. Nel provvedimento si fa riferimento alla possibilit\u00e0 di \u00abreiterazione di condotte di reato\u00bb e alla \u00abragionevole probabilit\u00e0 di espatrio delle due donne\u00bb. Vengono rilasciate dopo pochi giorni. Successivamente Wanna Marchi trova occupazione nel bar del fidanzato della figlia Stefania a Milano.\nIl 4 marzo 2009 la Corte di Cassazione ha confermato in via definitiva le condanne a 9 anni e 6 mesi di reclusione per Wanna Marchi, a 9 anni e 4 mesi per la figlia Stefania Nobile e a 3 anni per Francesco Campana. La Marchi e la figlia sono state condannate, nel mese di aprile 2010, anche per bancarotta fraudolenta per il fallimento della societ\u00e0 Asci\u00e9. Dino Marchi, fratello di Wanna, \u00e8 stato condannato per riciclaggio di parte dei proventi della Marchi.\nL'8 ottobre 2011 Wanna Marchi ottiene il regime di semilibert\u00e0 lavorando nel bar e ristorante \"La Malmaison Caf\u00e9,\" di propriet\u00e0 di Davide Lacerenza, fidanzato della figlia. Il 30 ottobre 2012 viene reso noto che la Marchi potr\u00e0 beneficiare di una sospensione temporanea della pena per prendersi cura della figlia che subir\u00e0 un'operazione chirurgica all'anca, fermo restando che il fine pena per la Marchi stessa rimane fissato al settembre 2015.\nIl ritorno in televisione.\nNel novembre e dicembre del 2015 torna in video assieme alla figlia Stefania Nobile conducendo il programma \"Ora parlo io\" sul canale iTV Italia. Il 6 ottobre 2016 \u00e8 la protagonista della prima puntata de \"L'intervista\", programma condotto da Maurizio Costanzo su Canale 5. Nel gennaio 2017 suscita clamore l'annuncio della partecipazione, insieme alla figlia, a \"L'isola dei famosi\". A causa delle polemiche sorte in merito, Mediaset ha deciso di non confermare la loro presenza nel cast del reality show. Da dicembre dello stesso anno insieme alla figlia Stefania avrebbe dovuto tenere un corso di formazione per aspiranti venditori presso l'istituto paritario Volta di Bari ma viste le polemiche la scuola ci ripensa e fa un passo indietro. \nNella primavera del 2018 \u00e8 protagonista assieme alla figlia del programma di RTB Network \"Le grandi sorelle\", dove segue e commenta in diretta le puntate della quindicesima edizione del \"Grande Fratello\". IL 29 settembre 2021 torna in televisione prendendo parte assieme alla figlia ad una maratona di 100 ore di diretta televisiva, trasmessa dal canale digitale GO-TV. Per la stessa rete, dal 15 novembre 2021 affianca la figlia nel programma da lei condotto e ideato \"#noicreiamodipendenza\", in onda il luned\u00ec dalle 22.00 per otto ore di diretta consecutive."}
{"id": "2047200", "revid": "287204", "url": "https://it.wikipedia.org/wiki?curid=2047200", "title": "274 (disambigua)", "text": ""}
{"id": "2047201", "revid": "287204", "url": "https://it.wikipedia.org/wiki?curid=2047201", "title": "266 (disambigua)", "text": ""}
{"id": "2047204", "revid": "287204", "url": "https://it.wikipedia.org/wiki?curid=2047204", "title": "Associazione Calcio Giacomense", "text": "L'Associazione Calcio Giacomense, meglio nota come Giacomense, \u00e8 stata una societ\u00e0 calcistica italiana con sede a Masi San Giacomo, frazione di Masi Torello, in provincia di Ferrara.\nFondata nel 1967 la Giacomense ha disputato cinque campionati di Lega Pro Seconda Divisione, quarto livello calcistico italiano.\nLa storia della squadra termin\u00f2 nel 2013, quando la dirigenza procedette alla fusione fra il sodalizio grigiorosso e la SPAL della confinante citt\u00e0 di Ferrara, in modo da riportare il capoluogo nel calcio professionistico ai sensi dell'articolo 20 delle Norme Organizzative Interne Federali della FIGC.\nI colori sociali erano il grigio e il rosso. Disputava le partite di casa allo stadio Savino Bellini.\nStoria.\nLa societ\u00e0 viene fondata nel 1967: il primo presidente \u00e8 Tino Droghetti. Nel 1989 la ragione sociale muta in Associazione Sportiva Giacomense.\nLa Giacomense \u00e8 la prima squadra a incontrare i \"Campioni\" del Cervia di Ciccio Graziani, nel campionato di Eccellenza 2004-2005.\nDopo alcuni decenni nei campionati dilettantistici provinciali e regionali, nel 2006 la squadra ottiene la promozione in Serie D. Al primo campionato in categoria la societ\u00e0 conquista un posto nei play-off, venendo eliminata al primo turno dal Castellarano. Il 20 aprile 2008 conquista la sua prima storica promozione in un torneo professionistico, vincendo il campionato e accedendo quindi alla Lega Pro Seconda Divisione.\nIl 17 maggio 2009 la Giacomense conclude la sua prima stagione professionistica con il settimo posto in Seconda Divisione. Nei campionati 2009-2010 e 2010-2011 ottiene altre due salvezze: nel primo caso ai play-out contro la Colligiana, dopo aver concluso il campionato al quattordicesimo posto; l'anno seguente bissa il miglior risultato della propria storia giungendo al settimo posto, come nella stagione di esordio. Il campionato 2011-2012 viene chiuso al quattordicesimo posto, con il conseguimento di una nuova salvezza, obiettivo raggiunto anche con l'undicesimo posto nel campionato successivo.\nNel luglio 2013 la famiglia Colombarini, proprietaria del club rileva la Real Spal, trasferendo struttura societaria, tecnici e giocatori della Giacomense nella storica societ\u00e0 ferrarese; la fusione permette alla SPAL di tornare tra i professionisti dopo un anno nei dilettanti.\nColori e simboli.\nColori.\nIn origine i colori della Giacomense erano il bianco e il nero. Successivamente le tinte divennero il bianco e il rosso ed infine il grigio e il rosso.\nSimboli ufficiali.\nStemma.\nLo stemma della squadra era una G grigia e rossa.\nMascotte.\nLa mascotte ufficiale era \"Lupo Giacomino\", un lupo antropomorfo che vestiva la divisa della squadra.\nStrutture.\nStadio.\nPrima della promozione al campionato di Lega Pro Seconda Divisione la squadra ha giocato le proprie partite casalinghe nello stadio Benito Villani di Masi Torello.\nPer tutto il campionato 2008-2009 e fino al mese di dicembre del campionato 2009-2010, le gare interne della Giacomense sono state disputate allo stadio Paolo Mazza di Ferrara.\nA partire dal mese di gennaio del campionato 2009-2010, la Giacomense disputa le partite casalinghe allo stadio Savino Bellini di Portomaggiore.\nDiffusione nella cultura di massa.\nLa squadra appare nella trasmissione televisiva di Canale 5 \"Striscia la notizia\", nello spazio \"Striscia lo striscione\" di Cristiano Militello."}
{"id": "2047205", "revid": "125379495", "url": "https://it.wikipedia.org/wiki?curid=2047205", "title": "Educazione civica", "text": "L'educazione civica \u00e8 lo studio delle forme di governo di una cittadinanza, con particolare attenzione al ruolo dei cittadini, alla gestione e al modo di operare dello Stato.\nAll'interno di un governo e una determinata politica o tradizione etica, l'educazione civica consiste nell'educazione dei cittadini. La storia dell'educazione civica risale alle prime teorie formulate in proposito da Platone nell'antica Grecia e da Confucio in Cina. Costoro, in generale, hanno contribuito l'uno in Occidente, l'altro in Oriente, a elaborare i concetti di diritto e di giustizia da attuare nella vita pubblica.\nIn Italia, fu Aldo Moro il primo a introdurre nel 1958 (D.P.R. n. 585 del 13 giugno 1958) l'insegnamento dell'educazione civica nelle scuole medie e superiori: due ore al mese obbligatorie, affidate al professore di storia, senza valutazione. \nLa materia fu rimossa dai \u201cprogrammi\u201d scolastici, quale disciplina a s\u00e9 stante, nel 1990.\nLa Legge 20 agosto 2019, n. 92, recante \"Introduzione dell'insegnamento scolastico dell'educazione civica\" (GU n.195 del 21-8-2019) introduce la disciplina in tutti gli ordini di scuola a partire dall'anno scolastico successivo alla data di entrata in vigore della Legge. Visto che tale data era il 5 settembre 2019, l'insegnamento \u00e8 divenuto obbligatorio a partire dall'anno scolastico 2020-2021.\nCon D.M. 35 del 22 giugno 2020, recante \"Linee guida per l\u2019insegnamento dell\u2019educazione civica, ai sensi dell\u2019articolo 3 della legge 20 agosto 2019, n. 92\" sono pubblicate nei tre seguenti allegati:"}
{"id": "2047206", "revid": "729019", "url": "https://it.wikipedia.org/wiki?curid=2047206", "title": "Ipotalamo", "text": "L'ipot\u00e0lamo \u00e8 una struttura del sistema nervoso centrale situata nella zona centrale interna ai due emisferi cerebrali. Costituisce la parte ventrale del diencefalo e comprende numerosi nuclei che attivano, controllano e integrano i meccanismi autonomi periferici, l'attivit\u00e0 endocrina e molte funzioni somatiche quali la termoregolazione, il sonno, il bilancio idro-salino e l'assunzione del cibo. L'ipotalamo controlla molte attivit\u00e0 connesse all'omeostasi e controlla anche l'ipofisi.\nRapporti anatomici.\nL'ipotalamo \u00e8 situato ai lati del terzo ventricolo cerebrale e si continua col suo pavimento, \u00e8 delimitato posteriormente dai corpi mammillari, anteriormente dal chiasma ottico, superiormente dal solco ipotalamico e inferiormente dall'ipofisi, con la quale \u00e8 a stretto contatto non solo anatomicamente ma anche funzionalmente.\nNel suo contesto, in senso antero-posteriore si possono riconoscere tre gruppi nucleari principali:\nLa superficie inferiore dell'ipotalamo si espande leggermente verso il basso formando il \"tuber cinereum\", dal cui centro sporge l'infundibolo, riccamente vascolarizzato, che a sua volta si prolunga nell'ipofisi.\nIl rapporto tra ipotalamo e ipofisi \u00e8 detto asse ipotalamo-ipofisario e collega il sistema nervoso al sistema endocrino o, per meglio dire, permette al primo di svolgere azioni di regolazione sul secondo.\nStruttura e funzioni.\n\u00c8 costituito da cellule di sostanza grigia raggruppate in numerosi nuclei, distinti topograficamente nei tre gruppi sopra descritti (anteriore, intermedio e posteriore), e collegati con la corteccia cerebrale e i centri del telencefalo, con il talamo e l'epitalamo, con il mesencefalo e il bulbo, da cui arrivano o ai quali vanno impulsi sensoriali vari e fibre nervose efferenti.\nL'ipotalamo svolge pertanto una duplice funzione: una funzione di controllo del sistema nervoso autonomo (attraverso il quale modifica la motilit\u00e0 viscerale, i riflessi, il ritmo sonno-veglia, il bilancio idrosalino, il mantenimento della temperatura corporea, l'appetito e l'espressione degli stati emotivi) e una funzione di controllo del sistema endocrino: due dei nuclei ipotalamici (sopraottico e paraventricolare) collegano direttamente l'ipotalamo all'ipofisi tramite neuroni che, partendo da essi e terminando con i loro assoni nei capillari della neuroipofisi (porzione posteriore dell'ipofisi, minore per dimensioni), formano un fascio ipotalamo-neuroipofisario che unisce i due organi e forma cos\u00ec il suddetto asse ipotalamo-ipofisario.\nI neuroni presenti nei due nuclei producono due ormoni, l'ossitocina che stimola la contrattura della muscolatura liscia, soprattutto quella uterina (\u00e8 infatti importante nel parto) e la vasopressina (ormone antidiuretico o ADH, che agisce sui collettori del rene e viene rilasciato quando aumenta la concentrazione salina nel sangue): questi, attraverso gli assoni degli stessi neuroni, vengono trasportati alla neuroipofisi e l\u00ec accumulati fino a quando non si presenta uno stimolo adeguato; infatti questi neuroni sono sensibili ai cambiamenti di pressione osmotica del plasma per mezzo dei neuroni osmocettori (capaci di recepire i valori della pressione osmotica) che, in base alle variazioni di concentrazioni saline, si attivano stimolando la neuroipofisi.\nAltri nove nuclei ipotalamici (anteriore, sopraottico, paraventricolare, periventricolare, arcuato, soprachiasmatico, premammillare, dorsomediale e ventromediale) presentano dei neuroni detti parvocellulari, dai quali si dipartono i relativi assoni che vanno a terminare con bottoni sinaptici su capillari infundibolari, e permettono in tal modo il controllo della adenoipofisi (ipofisi anteriore). Questo meccanismo di tipo vascolare \u00e8 detto sistema portale ipotalamo-ipofisario, e si attua tramite il rilascio da parte dell'ipotalamo dei cosiddetti \"fattori di rilascio\" (RH) (ad esempio il TRH per la tireotropina, il GnRH per la gonadotropina, il CRH per l'ormone adenocorticotropo, e il GHRH per il fattore della crescita), ma anche di \"fattori di inibizione\" (IF) che vengono riversati nei capillari. Intercettati dall'ipofisi, essi controllano la produzione e il rilascio dei corrispondenti ormoni ipofisari, i quali agiscono a loro volta sulla secrezione degli ormoni secreti dagli organi bersaglio.\nIl rilascio dei fattori RH o IF \u00e8 controllata da uno tipo di regolazione a feedback negativo: infatti, una diminuzione della concentrazione ematica degli specifici ormoni secreti dagli organi bersaglio far\u00e0 aumentare il rilascio dei fattori RH; al contrario, un loro aumento provocher\u00e0 una diminuzione del rilascio degli stessi fattori. Questo tipo di regolazione \u00e8 molto importante e il suo malfunzionamento crea squilibri anche gravi nell'organismo.\nPer quanto concerne il controllo che l'ipotalamo attua sul sistema nervoso parasimpatico, esso avviene mediante l'attivazione di ulteriori nuclei, posti nella parte anteriore dell'ipotalamo, il nucleo anteriore e il nucleo preottico. Questi nuclei sono responsabili di fenomeni come la bradicardia (diminuzione della frequenza dei battiti cardiaci al di sotto dei 60 bpm), incremento di salivazione e sudorazione, ipotensione (abbassamento della pressione arteriosa), a seguito di un incremento dell'attivit\u00e0 parasimpatica (vedi sistema nervoso parasimpatico). Viceversa, quando un individuo \u00e8 improvvisamente allarmato o eccitato, le aree cerebrali superiori inviano segnali ai nuclei posteriori dell'ipotalamo, che stimolano il simpatico. Questo provoca tachicardia (accelerazione del battito cardiaco), tachipnea (aumento della frequenza respiratoria), midriasi (dilatazione delle pupille), aumento di flusso di sangue ai muscoli. Questo tipo di reazione si chiama \u201creazione di lotta o fuga\u201d ed \u00e8 un tipico esempio delle funzioni che possono essere svolte dall'ipotalamo. In particolare, aree diverse stimolano reazioni diverse.\nUn ulteriore esempio di quanto detto pu\u00f2 essere riscontrato nell'azione svolta nella termoregolazione: infatti, i nuclei anteriore e preottico sono detti \u201ccentri del raffreddamento\u201d; viceversa il nucleo posteriore \u00e8 detto \u201ccentro del riscaldamento\u201d. Le cellule di cui sono composti sono sensibili alla variazione di temperatura corporea, dato che ricavano dalla temperatura del sangue che arriva al cervello. Se la temperatura \u00e8 al di sotto dei 36\u00a0\u00b0C, l'ipotalamo anteriore reagisce liberando serotonina, la quale attiva il nucleo posteriore che, stimolando il simpatico, crea un innalzamento della temperatura.\nViceversa se la temperatura \u00e8 elevata, il nucleo posteriore libera noradrenalina o dopamina, che stimolano i nuclei situati nella zona anteriore dell'ipotalamo, i quali agiscono aumentando la sudorazione e la vasodilatazione periferica. Questi meccanismi favoriscono la dispersione di calore e, quindi, l'abbassamento della temperatura corporea.\nAltri ruoli fondamentali svolti dall'ipotalamo sono la regolazione del sonno, ad opera del nucleo soprachiasmatico che ha in particolare la funzione di mantenere lo stato di veglia; il controllo dell'alimentazione ad opera dei nuclei ventromediale e ipotalamico laterale, che possono essere anche detti \u201ccentri della fame, della saziet\u00e0 e della sete\u201d data la loro funzione. Questa \u00e8 resa possibile grazie agli impulsi derivanti da alcuni ormoni implicati nella regolazione del metabolismo (in particolare quello del glucosio, per cui gli ormoni pi\u00f9 importanti che regolano questa attivit\u00e0 sono insulina e leptine) ma anche dalle informazioni ricavate dagli enterocettori relative alla concentrazione di zuccheri e acqua nel sangue che, se troppo bassa, stimola il desiderio di mangiare e di bere.\nL'ipotalamo \u00e8 anche in grado di controllare emozioni, stati d'animo e umore, nonch\u00e9 anche il comportamento sessuale. Questo \u00e8 possibile grazie alla connessione anatomica dell'ipotalamo con il talamo e il sistema limbico (il quale \u00e8 un insieme funzionale di zone del cervello che regola impulsi e comportamenti emotivi, ma \u00e8 anche legato alle funzioni organiche vegetative; inoltre, sembra essere una delle parti pi\u00f9 \u201cantiche\u201d dal punto di vista evoluzionistico). In questa accezione, si pu\u00f2 affermare che l'ipotalamo funge da \u201cconnessione\u201d tra i due sistemi suddetti e la relativa risposta corporea. Infatti, stimolazioni di diversi centri dell'ipotalamo, come gi\u00e0 detto, danno luogo anche in questo caso a risposte diverse: la stimolazione del nucleo posteriore produce risposte aggressive, viceversa accade se vengono stimolati i centri laterali."}
{"id": "2047207", "revid": "1566286", "url": "https://it.wikipedia.org/wiki?curid=2047207", "title": "Chuck Russell", "text": "Biografia.\nCharles Chuck Russell nasce nella localit\u00e0 Highland Park nell'Illinois nel 1958\n\u00c8 stato sposato con Patti Russell, dalla cui relazione \u00e8 nato Logan Joseph Russell il 18 ottobre 1988.\nCarriera.\nHa debuttato nel mondo del cinema nel 1984, sceneggiando e partecipando come produttore esecutivo all'horror indipendente \"Dreamscape\".\nTre anni pi\u00f9 tardi viene coinvolto alla regia de \"\", film per il quale riceve ottime critiche e viene considerato il miglior sequel di tutta la saga.\nIl successo arriva invece nel 1988, quando dirige l'horror semifantascientifico \"Blob\", film che presto diventa un culto e per il quale riceve riscontri positivi e soprattutto nel 1994 con il fortunatissimo The Mask, uno dei film di maggior successo del periodo d'oro del comico canadese Jim Carrey.\nHa collaborato in seguito con l'attore austriaco Arnold Schwarzenegger nel 1996, dirigendo \"L'eliminatore\" per poi tornare alla ribalta con la regia del thriller \"La mossa del diavolo\" con Kim Basinger, storia di una bambina designata come nuovo messia e di una setta satanica che cerca di farla convertire al loro culto per distruggere il piano divino.\nDue anni pi\u00f9 tardi dirige il prequel de \"La mummia - Il ritorno\", Il Re Scorpione, con la partecipazione speciale dell'ex-wrestler Dwayne Johnson.\nCon l'aumentare dei progetti richiesti a Hollywood, Russell ha fondato lo studio cinematografico Darabont/Russell Productions insieme al socio e collega Frank Darabont.\nNel 2009 ha rifiutato la regia di \"Piranha 3D\", andata poi ad Alexandre Aja."}
{"id": "2047208", "revid": "486946", "url": "https://it.wikipedia.org/wiki?curid=2047208", "title": "S-League", "text": ""}
{"id": "2047209", "revid": "767487", "url": "https://it.wikipedia.org/wiki?curid=2047209", "title": "Africa's Blood", "text": "Africa's Blood \u00e8 un album reggae del gruppo giamaicano The Upsetters, prodotto da Lee \"Scratch\" Perry e pubblicato inizialmente dall'etichetta discografia Trojan Records nel 1971.\nRistampe.\nNel 1986 \u00e8 stato ristampato dalla Trojan Records, come parte del doppio CD/triplo LP \"The Upsetter Box Set\" e composto dai tre album degli Upsetters/Lee Perry: \"Africa's Blood\", \"Double Seven\" e \"Rhythm Shower\".\n\u00c8 stato nuovamente ristampato nel 1996 e nel 2001 su CD dalla Trojan Records."}
{"id": "2047213", "revid": "656701", "url": "https://it.wikipedia.org/wiki?curid=2047213", "title": "172 (numero)", "text": "Centosettantadue (172) \u00e8 il numero naturale dopo il 171 e prima del 173."}
{"id": "2047216", "revid": "1442080", "url": "https://it.wikipedia.org/wiki?curid=2047216", "title": "Cittadini", "text": ""}
{"id": "2047217", "revid": "656701", "url": "https://it.wikipedia.org/wiki?curid=2047217", "title": "222 (numero)", "text": "Duecentoventidue (222) \u00e8 il numero naturale dopo il 221 e prima del 223."}
{"id": "2047218", "revid": "339392", "url": "https://it.wikipedia.org/wiki?curid=2047218", "title": "42 Ni Cr Mo 4", "text": ""}
{"id": "2047223", "revid": "656701", "url": "https://it.wikipedia.org/wiki?curid=2047223", "title": "232 (numero)", "text": "Duecentotrentadue (232) \u00e8 il numero naturale dopo il 231 e prima del 233."}
{"id": "2047226", "revid": "656701", "url": "https://it.wikipedia.org/wiki?curid=2047226", "title": "260 (numero)", "text": "Duecentosessanta (260) \u00e8 il numero naturale dopo il 259 e prima del 261."}
{"id": "2047229", "revid": "287204", "url": "https://it.wikipedia.org/wiki?curid=2047229", "title": "Federazione cestistica del Giappone", "text": "La Japan Basketball Association (\u65e5\u672c\u30d0\u30b9\u30b1\u30c3\u30c8\u30dc\u30fc\u30eb\u5354\u4f1a) \u00e8 l'ente che controlla e organizza la pallacanestro in Giappone.\nFondata nel 1930, ha sede a Tokyo. \u00c8 affiliata alla Federazione Internazionale Pallacanestro e alla FIBA Asia dal 1936. L'attuale presidente \u00e8 Taru Aso.\nTornei.\nQuesti sono i pi\u00f9 importanti tornei organizzati dalla federazione:"}
{"id": "2047230", "revid": "119945497", "url": "https://it.wikipedia.org/wiki?curid=2047230", "title": "Rolls-Royce Silver Dawn", "text": "La Silver Dawn \u00e8 un'autovettura prodotta dalla Rolls-Royce dal 1949 al 1955 nel suo stabilimento di Crewe, in Inghilterra. In questi anni ci fu la condivisione di molte parti meccaniche dei modelli Rolls Royce con la consociata Bentley. La Silver Dawn aveva infatti in comune la carrozzeria ed il telaio con la Bentley Mark VI fino al 1952, e poi con la Bentley Serie R fino alla fine della produzione (1955). I primi modelli della Silver Dawn si differenziavano dagli omologhi modelli Bentley per il cruscotto. Gli ultimi esemplari invece per la strumentazione montata sul pannello di guida, per i copricerchioni, per il cofano e per il radiatore. Tra il 1949 ed il 1955 furono prodotti 785 esemplari, contro i 7500 Bentley dello stesso periodo.\nEra destinata ai mercati esteri, e quindi molti esemplari avevano guida a sinistra con cambio al volante. Solo dal 1952, insieme alla R Type, fu ufficialmente venduta anche per il mercato britannico.\nLa Silver Dawn \u00e8 stata la prima Rolls-Royce venduta anche con la carrozzeria costruita negli stabilimenti dell'azienda. Per i modelli precedenti, infatti, la casa automobilistica britannica forniva solo il telaio e le parti meccaniche, mentre la carrozzeria era a carico dell'acquirente.\nIl motore era a sei cilindri in linea e aveva una testata con valvole di aspirazione in testa e le valvole di scarico laterali. All'inizio aveva una cilindrata di 4257 cm\u00b3, poi portato a 4566\u00a0cm\u00b3 dal 1951. Il carburatore era di tipo invertito Stromberg fino al 1952 quando fu sostituito da uno Zenith.\nIl cambio era manuale a quattro velocit\u00e0,con prima non sincronizzata. All'inizio fu offerto come optional il cambio automatico a tre velocit\u00e0, che divenne di serie nel 1953. A differenza della Bentley, solo la Rolls-Royce forniva il cambio automatico. Le sospensioni erano sull'avantreno a ruote indipendenti con molle elicoidali, mentre sul retrotreno erano a balestra semiellittica con un assale rigido.\nIl telaio era rivettato fino al 1953, dopo di cui fu saldato. L'impianto frenante era ibrido idro-meccanico. Sull'avantreno infatti erano montati freni idraulici, mentre sul retrotreno erano installati freni meccanici. I freni erano a tamburo, assistiti da un servofreno meccanico.\nIl 5 maggio 1954 la vettura fu provata dal periodico \"The Motor\". L'esemplare utilizzato raggiunse la velocit\u00e0 massima di 151\u00a0km/h. Acceler\u00f2 da 0 a 97\u00a0km/h in 15,2 secondi. La vettura provata nei test consumava 18,3 litri ogni 100\u00a0km. Il modello utilizzato nel test costava 4704 sterline.\nApparizioni nei film.\nOggi, domani e dopodomani (1965), Richie Rich - il pi\u00f9 ricco del mondo (1994), ecc.."}
{"id": "2047231", "revid": "656701", "url": "https://it.wikipedia.org/wiki?curid=2047231", "title": "268 (numero)", "text": "Duecentosessantotto (268) \u00e8 il numero naturale dopo il 267 e prima del 269."}
{"id": "2047234", "revid": "767487", "url": "https://it.wikipedia.org/wiki?curid=2047234", "title": "Lepel (film)", "text": "Lepel \u00e8 un film del 2005 diretto da Willem van de Sande Bakhuyzen.\nGirato nei Paesi Bassi, Germania e Regno Unito, questo film \u00e8 stato premiato con diversi premi quando fu visto per la prima volta da 100.000 visitatori.\nTrama.\nIl film \u00e8 basato sulla vita di Lepel, un ragazzino che desidera rivedere i suoi genitori, dispersi fin da quando era un neonato. Egli \u00e8 sempre del parere che i genitori stessi hanno da sempre viaggiato il mondo in mongolfiera, secondo quello che gli ha sempre raccontato la cattiva nonna adottiva Koppenol, la quale fece abuso di Lepel fin da quando lo trov\u00f2 ancora in fasce. Per non rivedere pi\u00f9 la nonna, Lepel decide di lasciare casa e di nascondersi in un negozio, dove il commesso Max decide di prendersi cura del bambino, insieme a Pleun una bambina orfana, senza farsi scoprire dal capo Juffrouw Broer; il capo del negozio \u00e8 una donna che sogna di poter gareggiare un giorno della Parigi-Dakar e della quale Max \u00e8 innamorato.\nVerso la fine del film, Lepel scoprir\u00e0 che i suoi genitori sono defunti per via di un incidente avvenuto proprio in mongolfiera dove solo lui si salv\u00f2; inoltre, scoprir\u00e0 che il suo vero nome \u00e8 Pelle."}
{"id": "2047235", "revid": "287204", "url": "https://it.wikipedia.org/wiki?curid=2047235", "title": "Hasan al-Senussi", "text": "Biografia.\nNipote del re Idris di Libia, che non aveva discendenti maschi, fu per molti anni Principe della Corona. Il 4 agosto 1969, re Idr\u012bs, da tempo ammalato, si impegn\u00f2 ad abdicare a favore del nipote per il successivo 5 settembre. Il 1\u00ba settembre ebbe per\u00f2 luogo il colpo di stato del colonnello (allora tenente) Mu\u02bfammar Gheddafi, che dichiar\u00f2 decaduto re Idris. Avrebbe dovuto succedergli Hasan, che venne per\u00f2 subito arrestato e costretto ad abdicare e riconoscere il regime (e fu per questo disconosciuto da Idris, che da allora sostenne le rivendicazioni di un altro nipote, \u02bfAbd All\u0101h al-San\u016bss\u012b), non avendo regnato che per poche ore.\nGheddafi lo fece chiudere in prigione, e successivamente agli arresti domiciliari, e nel 1984, distrutta la sua abitazione, fu trasferito con la sua famiglia in una baracca sulla spiaggia di Tripoli. Nel 1986 ebbe un ictus che lo lasci\u00f2 paralizzato. Un intervento umanitario del Regno Unito consent\u00ec che nel 1988 egli fosse liberato e trasferito a Londra nell'inutile tentativo di curarlo. Mor\u00ec nel 1992, lasciando suo potenziale successore il figlio Muhammad al-Sanussi, che nel 2011 ha sostenuto la lotta contro Gheddafi. Fu sepolto a Medina, in Arabia Saudita, a fianco dello zio re Idr\u012bs."}
{"id": "2047236", "revid": "656701", "url": "https://it.wikipedia.org/wiki?curid=2047236", "title": "292 (numero)", "text": "Duecentonovantadue (292) \u00e8 il numero naturale dopo il 291 e prima del 293."}
{"id": "2047240", "revid": "656701", "url": "https://it.wikipedia.org/wiki?curid=2047240", "title": "310 (numero)", "text": "Trecentodieci (310) \u00e8 il numero naturale dopo il 309 e prima del 311."}
{"id": "2047241", "revid": "656701", "url": "https://it.wikipedia.org/wiki?curid=2047241", "title": "326 (numero)", "text": "Trecentoventisei (326) \u00e8 il numero naturale dopo il 325 e prima del 327."}
{"id": "2047242", "revid": "161374", "url": "https://it.wikipedia.org/wiki?curid=2047242", "title": "Japan Basketball Association", "text": ""}
{"id": "2047243", "revid": "656701", "url": "https://it.wikipedia.org/wiki?curid=2047243", "title": "340 (numero)", "text": "Trecentoquaranta (340) \u00e8 il numero naturale dopo il 339 e prima del 341."}
{"id": "2047245", "revid": "287204", "url": "https://it.wikipedia.org/wiki?curid=2047245", "title": "326 (disambigua)", "text": ""}
{"id": "2047247", "revid": "287204", "url": "https://it.wikipedia.org/wiki?curid=2047247", "title": "310 (disambigua)", "text": ""}
{"id": "2047248", "revid": "1543377", "url": "https://it.wikipedia.org/wiki?curid=2047248", "title": "Emil Uzelac", "text": "Comand\u00f2 le forze aeree inizialmente dell'Impero austro-ungarico durante la prima guerra mondiale, poi quelle del Regno di Jugoslavia ed infine quelle del Stato Indipendente di Croazia..\nL'aeronautica militare Austro-ungarica.\nNel 1912 fu nominato colonnello e incaricato della creazione di quelle che in seguito furono chiamate k.u.k. Luftfahrtruppen, ma che fino ad allora erano prevalentemente costituite da palloni da avvistamento. Pur non avendo alcuna esperienza di volo, Uzelac rimedi\u00f2 in fretta e dopo pochi mesi era gi\u00e0 diventato uno dei migliori piloti dell'Impero austro-ungarico, fu inoltre anche pilota collaudatore. Per tutto il corso della guerra si batt\u00e9 per superare le costanti carenze di mezzi ed equipaggiamenti e la scarsa attenzione che era riservata alle necessit\u00e0 della guerra moderna. Emil Uzelac modernizz\u00f2 le forze aeree e conseguentemente fu decorato con innumerevoli onorificenze senza aver mai combattuto un duello aero, visto che a causa del suo incarico non gli fu permesso di volare in zona di guerra.\nNel 1917 fu nominato ispettore generale dell'Aviazione Imperiale e Regia dall'Imperatore Carlo e il 1\u00ba maggio 1918 fu promosso a maggior generale. Fu sollevato dal suo incarico il 30 settembre 1918 dopo la ultima riorganizzazione dell'aviazione austro-ungarica. Il suo successore come capo dell'aviazione presso il supremo comando austro-ungarico, incarico creato in seguito alla riorganizzazione, fu il maggior generale Otto Ellison von Nidlef.\nUltimi anni.\nDopo la prima guerra mondiale Uzelac combatt\u00e9 nella Jugoslovensko kraljevsko ratno vazduhoplovstvo i pomorska avijacija, la forza aerea del Regno di Jugoslavia, fino alla sua dissoluzione a seguito dell'invasione da parte delle potenze dell'Asse nell'aprile 1941, e nominato subito dopo generale onorario della Zrakoplovstvo NDH, la forza aerea del neonato Stato Indipendente di Croazia fino alla fine della seconda guerra mondiale, nel maggio 1945.\nMor\u00ec a Petrinja, nell'allora Repubblica Popolare di Croazia, Repubblica Federativa Popolare di Jugoslavia, il 7 gennaio 1954 e venne sepolto nel cimitero Mirogoj di Zagabria."}
{"id": "2047251", "revid": "86599", "url": "https://it.wikipedia.org/wiki?curid=2047251", "title": "Scandia", "text": ""}
{"id": "2047252", "revid": "656701", "url": "https://it.wikipedia.org/wiki?curid=2047252", "title": "344 (numero)", "text": "Trecentoquarantaquattro (344) \u00e8 il numero naturale dopo il 343 e prima del 345."}
{"id": "2047254", "revid": "1543377", "url": "https://it.wikipedia.org/wiki?curid=2047254", "title": "Firesi", "text": "I Firesi (in greco \"Phiraisoi\", latino: \"Firaesi\") furono un popolo germanico settentrionale citato nella \"Geografia\" di Tolomeo. I Firesi non vengono citati da nessun'altra fonte storica; la maggior parte delle informazioni proviene dall'archeologia piuttosto che dagli scritti degli storici del tempo.\nSecondo Tolomeo, i Firesi abitavano la Scandia orientale insieme ai Favoni, mentre i Chedini si trovavano nella parte occidentale, i Finni nella parte settentrionale, i Gutae (o Gautae) e i Daucioni nella regione meridionale e i Levoni nella regione centrale."}
{"id": "2047255", "revid": "1516087", "url": "https://it.wikipedia.org/wiki?curid=2047255", "title": "Bregaglia", "text": "Bregaglia (\"Bregaia\" in dialetto chiavennasco, \"Bregaglia\" nella variante put\u00e8r del romancio , \"Bargiaglia\" nella versione standard del romancio, \"Bergell\" in tedesco) \u00e8 un comune svizzero di 1\u00a0544 abitanti del Cantone dei Grigioni, nella regione Maloja. \u00c8 stato istituito il 1\u00ba gennaio 2010 con la fusione dei comuni soppressi di Bondo, Castasegna, Soglio, Stampa e Vicosoprano (che a sua volta nel 1971 aveva inglobato il comune soppresso di Casaccia).\nIl municipio si trova a Promontogno.\nBregaglia \u00e8 l'unico comune di lingua italiana e di religione protestante esistente, se si escludono i comuni Valdesi del Piemonte.\nFa parte del territorio del Grigioni italiano e della contestuale associazione Pro Grigioni Italiano.\nGeografia fisica.\nIl territorio del comune di Bregaglia \u00e8 situato principalmente nella valle omonima e in parte minore in Engadina, sul lago di Sils. Comprende anche le aree disabitate della Val Maroz (la valle in cui il fiume Maira inizia il suo corso), della Val Forno (percorsa dal fiume Orlegna), della Val Bondasca (percorsa dal torrente omonimo) e della Val Fedoz, oltre alla parte superiore della Val Madris (percorsa dal Reno di Madris), in prossimit\u00e0 del confine ovest con l'Italia.\nIl comune comprende l'interezza della Val Bregaglia svizzera, bagnata dal fiume Orlegna dal Passo del Maloja al punto in cui questo confluisce nella Maira a valle di Casaccia. Da qui la Maira (che si origina sul Piz Duan) continua a scavare la valle fino a Chiavenna, in Italia, situata 10 km dopo il confine italo-elvetico di Castasegna.\nDel comune fanno parte le cime pi\u00f9 alte delle Alpi Retiche, come il Pizzo Cengalo (), al confine con l'Italia, o il Piz Duan (). \nIl comune si trova per la maggior parte all'interno della regione geografica italiana, essendo la Maira parte del bacino del Po, ma si estende anche oltre lo spartiacque alpino: comprende infatti le aree di Maloja, situata in prossimit\u00e0 del passo del Maloja, la sorgente dell'Inn al lago del Lunghin e parte del lago di Sils in Engadina, con il paesino di Isola situato sulle sue sponde meridionali.\nIl paese di Stampa, situato circa a met\u00e0 della valle, dista 16 km da Chiavenna e Maloja, 32 km da Sankt Moritz, 80 km da Lecco, 81 km da Sondrio, 88 km da Tirano, 92 km da Lugano, circa 100 km da Davos e Coira, 110 km da Como, 121 km da Bellinzona, 137 km da Milano, 224 km da Zurigo e 350 km dalla capitale svizzera Berna.\nLa valle \u00e8 divisa in due sezioni, definite dalla localit\u00e0 La Porta (Lan M\u00fcraia in dialetto), che si trova su un'altura nei pressi di Promontogno. La parte a ovest della Porta viene chiamata Sottoporta: presenta un clima mediterraneo e un dialetto meno influenzato dalla lingua romancia, mentre la parte a est, chiamata Sopraporta, possiede un clima alpino, quindi pi\u00f9 rigido, e un dialetto con influenze romance pi\u00f9 accentuate.\nStoria.\nLa Val Bregaglia era una fondamentale via di comunicazione gi\u00e0 ai tempi dell'Impero romano, anche se non secondo gli odierni assi viari, bens\u00ec attraverso il passo del Settimo, oggi poco rilevante, il cui controllo era cruciale nel Medioevo. Proveniente dal passo del Settimo si ricorda il passaggio a Casaccia e Vicosoprano nel 612 del santo missionario ed abate irlandese san Colombano, egli dopo le missioni dell'evangelizzazione degli Alemanni anche in Svizzera e lungo il lago di Costanza con varie fondazioni monastiche, lasci\u00f2 il monaco Gallo e risalendo il fiume Reno, il Reno Posteriore fino a Bivio scese con i suoi monaci in Italia.\nAttrasse cos\u00ec le mire della diocesi di Coira, che lo pose sotto il suo potere su entrambe le sponde. Quando nel 1367 quest'ultima fu oggetto a sua volta degli interessi degli Asburgo, i comuni della Diocesi (di cui facevano parte anche i comuni di Sopraporta e di Sottoporta) fondarono la Lega Caddea, seguendone poi le vicende.\nIn diversi documenti storici la Bregaglia viene indicata con il nome di Pregallia, come ad esempio in uno scritto risalente al 1798 relativo alla Pregallia di Sotto Porta (Bregaglia di Sottoporta). \nIn tale scritto storico si cita la data del 1471 come anno dell'entrata della Bregaglia nel \"Rh\u00e4tische B\u00fcnd\". Sempre in base a questo documento sembrerebbe che gi\u00e0 dall'anno 1024 la Bregaglia godesse di una relativa indipendenza.\nIl protestantesimo si diffuse in valle grazie al predicatore lucchese Michelangelo Florio, condannato a Roma per eresia nel 1548.\nSociet\u00e0.\nLingua.\nLa popolazione della valle parla in maggioranza la lingua italiana, mentre nella parte situata in Engadina \u00e8 diffuso il romancio, in particolare nella variante Put\u00e9r. Nel territorio comunale \u00e8 diffuso anche il tedesco. In Val Bregaglia l'idioma locale \u00e8 il bregagliotto, un dialetto lombardo alpino con influenze dal romancio.\nReligione.\nLa religione cristiana evangelica era professata dal 71% della popolazione nel 1990, secondo i dati della Chiesa evangelica riformata del Canton Grigioni.\nIstruzione.\nVicosoprano \u00e8 sede della scuola dell'infanzia e della scuola elementare dal 2009; a Stampa si trova una scuola secondaria e a Maloja sono presenti una scuola dell'infanzia e una scuola elementare per allievi che usano normalmente e correntemente due lingue, il tedesco e l'italiano.\nTradizioni.\nDurante l'anno si svolgono in tutta la valle diverse sagre e feste tradizionali di montagna; tra le pi\u00f9 sentite vi \u00e8 quella del 6 dicembre, quando il personaggio di San Nicol\u00f2 parte dal centro di Vicosoprano con il suo asinello per portare dolci e mandarini al suono di campanelle.\nUn'altra tradizione sentita \u00e8 il Chalandamarz (Calendimarzo), che ricorre il 1\u00b0 giorno di marzo ed \u00e8 festeggiata, oltre che in Val Bregaglia, anche in altri luoghi di lingua romancia. Durante l'evento i bambini girano di paese in paese agghindati con fiori di cartapesta e campanacci, e si fermano nelle piazze a cantare canzoni che evocano l'arrivo delle primavera e la fine dell'inverno.\nAmministrazione.\nNel 2009 Bregaglia \u00e8 stato il primo comune del Grigioni italiano ad aver dato diritto di voto agli stranieri residenti.\nInfrastrutture e trasporti.\nL'asse viario del comune \u00e8 la strada cantonale 3 che collega la valle con l'Engadina (attraverso il Passo del Maloja) e con l'Italia alla frontiera di Castasegna. Le stazioni ferroviarie pi\u00f9 vicine sono quelle di Chiavenna, gestita da Rete Ferroviaria Italiana, e quella di Sankt Moritz, gestita dalla Ferrovia Retica."}
{"id": "2047256", "revid": "656701", "url": "https://it.wikipedia.org/wiki?curid=2047256", "title": "362 (numero)", "text": "Trecentosessantadue (362) \u00e8 il numero naturale dopo il 361 e prima del 363."}
{"id": "2047259", "revid": "287204", "url": "https://it.wikipedia.org/wiki?curid=2047259", "title": "Lucile Browne", "text": "Biografia.\nAttraente e con grandi occhi azzurri, Lucile Browne inizi\u00f2 la sua carriera come modella, entrando in una compagnia teatrale alla met\u00e0 degli anni venti. Contemporaneamente apparve nel suo primo film, il kolossal \"Il re dei re\" (1927) di Cecil B. De Mille.\nLavor\u00f2 molto nel cinema, comparendo prevalentemente in piccoli parti da comprimaria. Tra i suoi film pi\u00f9 celebri, da ricordare \"Fra Diavolo\" (1933) di Hal Roach, con Stan Laurel e Oliver Hardy.\nToccato l'apice della sua carriera tra la fine degli anni trenta e l'inizio degli anni quaranta, la Browne imbocc\u00f2 ben presto il viale del tramonto. Apparve un'ultima volta nel melodramma \"Non siate tristi per me\" (1950) di Rudolph Mat\u00e9, dopodich\u00e9 si ritir\u00f2 dalle scene.\nSposata per pi\u00f9 di quarant'anni con l'attore James Flavin, conosciuto durante un provino alla Universal nel 1930, dall'unione nacque un figlio, William James, divenuto insegnante.\nDopo la scomparsa di Flavin il 23 aprile del 1976, la Browne gli sopravvisse solamente di diciassette giorni. Mor\u00ec infatti il 10 maggio dello stesso anno.\nLa Browne fu una delle pi\u00f9 grandi caratteriste della sua epoca, ma soltanto raramente seppe esser valorizzata dai registi con cui lavor\u00f2."}
{"id": "2047260", "revid": "19787445", "url": "https://it.wikipedia.org/wiki?curid=2047260", "title": "Magistrato (storia romana)", "text": ""}
{"id": "2047263", "revid": "656701", "url": "https://it.wikipedia.org/wiki?curid=2047263", "title": "366 (numero)", "text": "Trecentosessantasei (366) \u00e8 il numero naturale dopo il 365 e prima del 367."}
{"id": "2047264", "revid": "125879119", "url": "https://it.wikipedia.org/wiki?curid=2047264", "title": "Angelo Longoni (regista)", "text": "Biografia.\nNato a Milano, diplomato alla \"Civica Scuola d'Arte drammatica Piccolo Teatro di Milano\", dopo aver lavorato per alcuni anni come attore ha firmato testi e regie teatrali, televisive, cinematografiche e ha pubblicato romanzi e racconti. \u00c8 fondatore del CENDIC (Centro Nazionale Drammaturgia Italiana Contemporanea). \nHa tre figlie: Margherita, Stella e Beatrice ed \u00e8 sposato con l'attrice e regista Eleonora Ivone. Vive a Roma.\nTeatro.\nPremi e riconoscimenti.\n\"Premio Riccione ATER\" (1987)\n\"Premio Maschera d'Argento di Sipario\" (1989)\n\"Quattro Biglietti D'Oro AGIS\" \n\"Taormina Arte\" (1989)\n\"Premio Internazionale Teen Agers per il Teatro\" (1989)\n\"Premio Torre per l'impegno civile\" (1990)\n\"Naja\" partecipa in rappresentanza dell'Italia al \"Festival Internazionale del Teatro di Caracas\".\nTradotto in lingua francese e tedesca, \u00e8 stato rappresentato in Francia in una versione radiofonica dall'emittente \"France Culture\".\n\"Premio Fondi La Pastora\" (1988).\n\"Uomini Senza Donne\", tradotto in lingua francese e tedesca, \u00e8 stato rappresentato a Parigi presso il \"Th\u00e9atre de la Coline\", dall'emittente radiofonica \"France Culture\" e in Germania al \"Theater Sirene\" di Saarbr\u00fccken.\nfinalista del \"Premio I.D.I.\" (1993) \"Biglietto d'oro AGIS\" \nfinalista del \"Premio G. Fava\" (1993)\nfinalista del premio \"Fondi La Pastora\" (1994)\n\"Biglietto d'oro AGIS\" \n\"Premio SuperFondi\"\nPremio Speciale per la regia della dodicesima edizione di Capri, Hollywood\u00a0\u2013The International Film Festival (2007)\nPremio Terra di Siena Film Festival per Apri le labbra\nPremio Popoli e Religioni per Apri le labbra\nMenzione speciale Tulipani di Seta Nera per Sogni\nPremio Festival dei Castelli Romani per Sogni"}
{"id": "2047265", "revid": "125075867", "url": "https://it.wikipedia.org/wiki?curid=2047265", "title": "Eko Eko Azarak", "text": "Eko Eko Azarak \u00e8 la frase di apertura di un canto Wiccan, scritto nella sua forma corrente da Gerald Gardner, considerato solitamente come il fondatore della Wicca come religione organizzata e contemporanea. La forma data da Gardner, compare nel rituale per Samhain, come segue:\nGardner ha pubblicato un'altra versione del canto nel 1954 nel suo romanzo occulto, \"High Magic's Aid\". Una variante del canto espande l\"'Eko Eko\" in quattro righe per salutare le principali divinit\u00e0 wiccan, solitamente Cernunnos e Aradia.\nCome nacque il canto.\nCi sono due fonti alle quali si pu\u00f2 risalire per il canto di Gardner. Le linee di apertura, con la loro estensione ripetuta di \"Eko Eko\", fu presa apparentemente da un articolo pubblicato in un'edizione del 1921 del giornale \"Form\" di J.F.C. Fuller, in \"The Black Arts\"; , ristampato con il nome di \"The Occult Review\" nel 1923. La versione di Fuller recita cos\u00ec:\nFuller afferma che non vi siano fonti per questo canto, ma il testo che lui fornisce, con il ripetersi della sillaba \"zod\" porta a reminiscenze della lingua enochiana di John Dee e Edward Kelly.\nSecondo Fuller, Gardner ha preso spunto per la stesura di questo canto da un'invocazione a Satana da parte del personaggio Salatin nel gioco francese \"Le Miracle de Th\u00e9ophile\".\nInterpretazioni.\nIl significato del canto inizialmente fu poco chiaro. Secondo Pennethorne Hughes, in una sua monografia sulla stregoneria, sostiene che non si tratti altro che di un antico testo in lingua basca.\nMichael Harrison, in \"The Roots of Witchcraft\", cerca di dare un nuovo significato alla traduzione basca parlando di capacit\u00e0 di volare, di sacrifici, di festeggiamenti e banchetti.\nSecondo Raven Grimassi, invece, il canto viene utilizzato dai wiccan per evocare i quattro elementi."}
{"id": "2047266", "revid": "19787525", "url": "https://it.wikipedia.org/wiki?curid=2047266", "title": "Magistrato romano", "text": ""}
{"id": "2047267", "revid": "19787533", "url": "https://it.wikipedia.org/wiki?curid=2047267", "title": "Magistrati romani", "text": ""}
{"id": "2047268", "revid": "19787537", "url": "https://it.wikipedia.org/wiki?curid=2047268", "title": "Sceneggiature", "text": ""}
{"id": "2047269", "revid": "656701", "url": "https://it.wikipedia.org/wiki?curid=2047269", "title": "372 (numero)", "text": "Trecentosettantadue (372) \u00e8 il numero naturale dopo il 371 e prima del 373."}
{"id": "2047273", "revid": "79039", "url": "https://it.wikipedia.org/wiki?curid=2047273", "title": "Meltdown (festival)", "text": ""}
{"id": "2047276", "revid": "86599", "url": "https://it.wikipedia.org/wiki?curid=2047276", "title": "386 (numero)", "text": "Trecentottantasei (386) \u00e8 il numero naturale dopo il 385 e prima del 387."}
{"id": "2047277", "revid": "86599", "url": "https://it.wikipedia.org/wiki?curid=2047277", "title": "394 (numero)", "text": "Trecentonovantaquattro (394) \u00e8 il numero naturale dopo il 393 e prima del 395."}
{"id": "2047280", "revid": "773636", "url": "https://it.wikipedia.org/wiki?curid=2047280", "title": "Santuario della Madonna del Cerreto", "text": "Il santuario della Madonna del Cerreto \u00e8 un complesso religioso situato nel comune di Sorano, nella frazione del Cerreto. La sua ubicazione \u00e8 lungo la strada vicinale di Cerreto.\nStoria.\nIl santuario venne costruito a met\u00e0 Ottocento, pi\u00f9 precisamente a partire dal 1854, con lo scopo di sostituire l'oramai degradata pieve di Santa Maria dell'Aquila e di ricordare, nel luogo esatto di ubicazione, l'apparizione della Madonna ad una ragazza del luogo avvenuta alcuni anni prima. L'evento miracoloso fu ulteriormente ricordato dall'aggiunta della cappella sinistra agli inizi del Novecento.\nDescrizione.\nIl santuario della Madonna del Cerreto si presenta come un semplice edificio religioso, caratterizzato da una pianta a croce latina.\nEsternamente, le strutture murarie si presentano interamente rivestite in intonaco, con il portale d'ingresso rettangolare che si apre al centro della facciata principale, affiancato su ciascun lato da una lesena, mentre un'altra lesena si addossa a ciascuna estremit\u00e0 laterale della facciata stessa. Le quattro lesene danno appoggio ad una possente cordonatura, che attraversa orizzontalmente l'intera facciata, ben al di sopra del portale, ripartendola di fatto in due ordini: al centro della cordonatura trova appoggio un arco neoromanico a tutto sesto, che delimita lateralmente ed inferiormente una lunetta. La parte superiore della facciata culmina interamente con un timpano sommitale, che costituisce la base d'appoggio per il tetto di copertura.\nL'interno della chiesa, a navata unica con abside semicircolare, si caratterizza per la presenza di lesene che lo suddividono in campate, dando appoggio alle arcate della caratteristica volta a crociera. La cappella sinistra, dedicata alla \"Madonna Addolorata\", con altare in marmo di inizio Novecento, si trova nel punto esatto in cui avvenne l'apparizione della Madonna."}
{"id": "2047281", "revid": "86599", "url": "https://it.wikipedia.org/wiki?curid=2047281", "title": "404 (numero)", "text": "Quattrocentoquattro (404) \u00e8 il numero naturale dopo il 403 e prima del 405."}
{"id": "2047283", "revid": "119991", "url": "https://it.wikipedia.org/wiki?curid=2047283", "title": "Santuario della Madonna delle Grazie (o dell'Incoronata)", "text": ""}
{"id": "2047285", "revid": "86599", "url": "https://it.wikipedia.org/wiki?curid=2047285", "title": "412 (numero)", "text": "Quattrocentododici (412) \u00e8 il numero naturale dopo il 411 e prima del 413."}
{"id": "2047286", "revid": "287204", "url": "https://it.wikipedia.org/wiki?curid=2047286", "title": "Enrico Martino (fotografo)", "text": "Biografia.\nGiornalista dal 1971, ha seguito la Guerra del Kippur e la prima Guerra del Golfo, le elezioni americane nell'anno del Watergate, la carestia del Sahel nel 1984 come inviato di Epoca, il crollo del comunismo in Germania est, Ungheria e Romania. \u00c8 stato anche il primo fotogiornalista italiano a realizzare un reportage sui campi di addestramento dei marines USA.\nA partire dal 1985 si \u00e8 specializzato in reportage geografici, prestando particolare attenzione agli aspetti sociali e culturali. Il lavoro degli ultimi anni \u00e8 caratterizzato da una speciale attenzione verso l'America Latina con una forte specializzazione sul Messico dove ha effettuato molti reportages. \u00c8 membro della MWA, un'associazione di scrittori e fotogiornalisti statunitensi specializzati sul Messico. Nel 2001 ha collaborato con la Caritas di Citt\u00e0 del Messico ad un progetto di comunicazione visiva sulle problematiche sociali della citt\u00e0.\nNel corso degli anni ha collaborato come fotogiornalista a numerose riviste italiane ed europee, pubblicando su \"Epoca\", \"Espresso\", \"Panorama\", \"Meridiani\", \"L'Europeo\", \"Sette\", \"Airone\", \"\"D\" di Repubblica\", \"Elle\", \"Marie Claire\", \"Merian\", \"Der Spiegel\", \"Die Zeit\", \"Geo\", \"Jeune Afrique\", \"Rutas del Mundo\".\nHa pubblicato libri in Italia e in Francia e tenuto mostre personali a Torino, Milano, Roma, Palermo, Padova, Citt\u00e0 del Messico, Acapulco, Buenos Aires, Berlino e Chicago.\nLe sue fotografie sono conservate presso il British Museum di Londra e l'Alto Commissariato delle Nazioni Unite per i Rifugiati (UNHCR) di Ginevra."}
{"id": "2047291", "revid": "767487", "url": "https://it.wikipedia.org/wiki?curid=2047291", "title": "Jacob Laurids Thrane", "text": "Biografia.\nJacob Laurids Thrane era figlio di Laurids Laurberg Thrane (+1809) e di Johanne Kirstine F. Busch (+1812).\nNegli anni dal 1804 al 1807 soggiorn\u00f2 in Italia a Roma e in Sicilia per completare la sua formazione artistica entrando in contatto con i maggiori esponenti della avanguardia neoclassica presenti a Roma dove nel 1806 spos\u00f2 Giacinta Maria Francesca Giusti e il Thorvaldsen scolp\u00ec il suo busto custodito oggi al Museo Thorvaldsen di Copenaghen.\nRientrato in patria divenne uno degli esponenti del nuovo movimento chiamato Neoclassicismo morendo prematuramente all'et\u00e0 di 34 anni."}
{"id": "2047292", "revid": "86599", "url": "https://it.wikipedia.org/wiki?curid=2047292", "title": "436 (numero)", "text": "Quattrocentotrentasei (436) \u00e8 il numero naturale dopo il 435 e prima del 437."}
{"id": "2047294", "revid": "1782831", "url": "https://it.wikipedia.org/wiki?curid=2047294", "title": "Razze di Warhammer 40.000", "text": "Questa lista di razze di Warhammer 40.000 contiene un elenco delle principali razze e specie aliene presenti nell'universo fittizio di Warhammer 40.000, le pi\u00f9 importanti delle quali rappresentano una grossa fetta del background generale del gioco.\nAntichi.\nGli Antichi sono in assoluto la prima razza senziente che ha occupato la galassia, nata molti milioni (se non miliardi) di anni prima dell'essere umano. Furono i primi ad attraversare i meandri della galassia e sono dotati di una saggezza e una conoscenza senza pari. Durante la loro evoluzione e i loro viaggi per le stelle, svilupparono conoscenze di astronomia e astrologia, considerandole scienze arcane. Essi scoprirono l'esistenza di una dimensione parallela (Warp o Immaterium) che poteva permettergli l'utilizzo di poteri psichici e viaggi per lo spazio a velocit\u00e0 inimmaginabili. I loro poteri psionici furono sviluppati a livelli tali da permettergli qualsiasi cosa.\nSfortunatamente essi si scoprirono essere gli unici esseri intelligenti della galassia, cos\u00ec generarono migliaia di mondi e numerose specie minori, per aiutarsi reciprocamente a sviluppare le proprie civilt\u00e0. Alcuni sostengono che essi abbiano generato perfino i Necrontyr, la razza che tempo dopo, li avrebbe combattuti, tuttavia non ci sono fonti certe su questa ipotesi. Quando scoppi\u00f2 la prima guerra tra Necrontyr e Antichi, i primi non ebbero alcuna speranza di avere la meglio, tuttavia dopo la scoperta degli C'Tan, che i Necrontyr elevarono a loro dei, ci fu una rivalsa della razza pi\u00f9 giovane, che venne a conoscenza di tecnologie inimmaginabili e devastanti. Quando poi i Necrontyr furono ingannati e tramutati in Necron allora si rivelarono ancora pi\u00f9 pericolosi e, a poco a poco, le razze create dagli Antichi soccombevano alla presa degli C'tan.\nMalgrado ci\u00f2, gli Antichi capirono che c'era una cosa della quale gli C'tan conoscevano l'esistenza, ma non la sfruttavano, forse ne avevano paura: il Warp. Infatti i poteri degli C'tan non derivavano dal Warp e le loro navi non avevano propulsori che permettessero viaggi all'interno di esso: si pensa che gli C'tan fossero una delle poche forme di vita che non avessero un corrispettivo nel Warp (cio\u00e8 un'anima), e nella speranza di una loro debolezza nei confronti delle forze dell'Immaterium, gli Antichi crearono delle razze con un potente collegamento nel Warp. Queste razze purtroppo sconvolsero completamente il Warp, trasformando le loro entit\u00e0 in voraci predatori e cos\u00ec sorse la piaga dei Soggiogatori che distrusse buona parte della vita nella galassia dell'epoca. Malgrado le perdite enormi subite dagli Antichi, gli C'tan decisero di ritirarsi: non potevano essere distrutti ma tutto il resto s\u00ec, e gli C'tan avevano bisogno di forme di vita da spremere, cos\u00ec ricorsero alla stasi assieme ai loro schiavi Necron.\nTra le razze create dagli Antichi le pi\u00f9 accreditate sono gli Eldar, i Jokaero, la Specie Perduta che cre\u00f2 gli Orkoidi (che potrebbe essere una razza a parte, la razza Slann o quella Snotling) e gli Slann, che fu la razza pi\u00f9 vicina agli Antichi, tanto che alcuni sostengono fossero i loro discendenti. Ora come ora pochi sanno dell'esistenza di questa razza e nessuno pu\u00f2 essere certo se siano estinti o se qualcuno sia ancora nascosto nei meandri della galassia.\nC'Tan.\nGli C'Tan (o Dei Stellari) sono le divinit\u00e0 dei Necron. Fanno risalire la loro nascita sin alla creazione delle stelle, di cui sono delle dirette emanazioni. Gli C'Tan possiedono i poteri della creazione stessa. Il loro potere distrugge interi sistemi stellari, estingue soli e crea enormi buchi neri. Sul campo di battaglia possono alterare le leggi della fisica stessa ignorandole oppure modificandole secondo le loro esigenze. Possono incenerire all'istante intere schiere di guerrieri e i loro colpi trapassano anche le pi\u00f9 spesse armature o i pi\u00f9 impenetrabili scudi di forza.\nPer molti milioni di anni gli C'Tan pasteggiarono con le stelle accorciandone la vita di migliaia di anni, non curandosi delle masse che si stavano formando intorno alle loro mense. Un giorno gli scienziati della razza Necrontyr osservarono strani fenomeni sulle loro stelle, scoprendo quella che sarebbe stata la loro rovina, gli C'Tan.\nGli C'Tan, privi di corpo fisico, non potevano manifestarsi nel mondo materiale, ma i Necrontyr forgiarono dei corpi per loro, utilizzando la tecnologia del metallo vivente. Il primo C'Tan a manifestarsi fu l'Ingannatore, detto anche Mephet'ran (messaggero), seguito poi dagli altri, che ben presto vennero venerati come divinit\u00e0 dai Necrontyr in virt\u00f9 dei loro poteri.\nInizi\u00f2 una guerra tra gli C'Tan e gli Antichi che port\u00f2 distruzione nella galassia per milioni di anni. Durante il conflitto gli C'Tan offrirono ai Necrontyr l'immortalit\u00e0. Non si sa se i Necrontyr avessero compreso appieno le terribili conseguenze nell'accettare questo patto, ma lo fecero. La loro razza venne consumata dai loro dei mentre le loro menti vennero incastonate in corpi di metallo diventando Necron senz'anima.\nCon un esercito praticamente invincibile, gli C'Tan respinsero gli Antichi ridemensionandoli decisamente. Durante il loro regno gli C'Tan furono spietati, nutrendosi delle paure delle razze soggiogate e sterminando innumerevoli sudditi per il puro piacere; ma quando le \"mandrie\" iniziarono a scarseggiare, gli C'Tan iniziarono a divorarsi tra di loro finch\u00e9 non ne restarono solo quattro: il Noctifero, l'Ingannatore, il Dragone, l'Estraneo.\nCogliendo questo momento gli Antichi contrattaccarono aiutati dalle razze da loro create per contrastare la superiore tecnologia Necron con le forze generate dal Warp; allora gli C'Tan uniti per una volta da tempo immemore formarono un blocco titanico per sterminare le razze alleate degli Antichi.\nMa accade un fatto che n\u00e9 gli C'tan n\u00e9 gli Antichi avevano previsto: il dolore sofferto ed il sangue versato da migliaia di razze avevano aperto degli squarci nel warp da cui fuoriuscirono le forze del Caos, le quali diedero il colpo di grazia agli Antichi, distruggendo la loro civilt\u00e0; gli C'Tan invece decisero di non combattere contro i nuovi nemici e si ritirarono nei loro mondi-cripta, aspettando che i Demoni del Caos tornassero nel Warp, dormendo per decine di migliaia di anni, in attesa che la vita tornasse a fiorire nella galassia, pronta a fornire agli Dei Stellari nuove mandrie di viventi con cui nutrirsi e sterminare secondo i propri voleri.\nDemiurghi.\nRazza giocabile come mercenaria al servizio dei Tau nel gioco Battlefleet Gothic, che pu\u00f2 essere per\u00f2 giocata anche da altre razze, eccetto quelle con le quali i rapporti diplomatici sono impossibili o con le quali sono in perenne conflitto (cio\u00e8 Tiranidi, Necron e Orki). Non esistono immagini reali di questa razza, sebbene molti sostengono che le caratteristiche sono perfettamente accomunabili a quelle dei Nani del mondo fantasy, \u00e8 dunque presumibile che questa razza sia una revisione dei vecchi Squat, anche se non si sa se a livello di background queste due razze abbiano qualcosa in comune, visto che i Demiurghi sono considerati completamente alieni. I giganteschi vascelli commerciali dei Demiurghi viaggiano nell'Ultima Segmentum avendo rapporti con altre razze, compresa quella umana sebbene con le dovute precauzioni. Alcune fazioni di Demiurghi si sono unite ai Tau, la maggior parte continua la sua vita commerciale e speculativa con le altre razze. Non si sa se e, nel qual caso, dove sarebbero ubicati eventuali mondi appartenenti ai Demiurghi. Altra caratteristica in comune con i Nani \u00e8 il loro odio e rancore nei confronti dei Pelleverde, sebbene con i Demiurghi non ne viene ancora spiegata la ragione.\nEldar.\nUna delle razze pi\u00f9 antiche della galassia, gli Eldar sono presenti nell'universo da almeno una settantina di milioni di anni e un tempo rappresentavano la razza pi\u00f9 attiva della galassia. Dopo molto tempo dalla loro espansione attraverso le stelle avvenne la caduta degli Eldar (pressappoco attorno al 30\u00b0millennio), evento per il quale nacque il dio del Caos Slaanesh e gli Eldar si sfaldarono in numerose fazioni e molti milioni di individui di questa specie morirono. Le principali fazioni Eldar odierne sono:\nEldar.\nProbabilmente i pi\u00f9 conosciuti e attivi all'interno della galassia. Questi Eldar sopravvissuti alla Caduta, ascoltarono i pi\u00f9 antichi Slann e costruirono gli Arcamondi, titaniche navi capaci di contenere intere popolazioni. Ci sono molti Arcamondi vaganti per la galassia, non tutti conosciuti dall'uomo, che si occupano nella lotta contro il Caos e talvolta contro (o con) altre razze.\nEldar Oscuri.\nEldar che al momento della Caduta si rifugiarono nella Ragnatela fondando Commorragh, unica loro citt\u00e0 e dimora conosciuta. Gli Eldar Oscuri sono perennemente occupati in razzie e assalti nei confronti di altre razze, infliggendo morte e sofferenza allo scopo, all'apparenza paradossale, di tenere lontane le forze del Caos. Gli Eldar Oscuri probabilmente sono la pi\u00f9 malvagia delle razze esistenti.\nEsuli Eldar.\nQuesti Eldar furono quelli che dopo la Caduta Eldar abbandonarono i loro mondi per colonizzarne di nuovi. Questi mondi sono ancora oggi in piedi, talvolta in guerra con il genere umano e alleati con i loro \"cugini\" degli Arcamondi. Da questi mondi vengono reclutati generalmente gli Eldar Arlecchini che difendono la biblioteca nera.\nFra'al.\nRazza di rettili bipedi che infestava l'area della galassia nota come il Settore Gotico. Di intelligenza pari a quella umana, i Fra'al vivono in una societ\u00e0 matriarcale in cui una sola femmina dominante governa la trib\u00f9. L'incursione di Yarrow (120.M30) \u00e8 stata la maggiore azione di guerra che coinvolgesse questa specie e fin\u00ec in una situazione di stallo. I Fra'al generalmente non hanno rapporti con gli Umani, e sono una razza piuttosto marginale. Nel 453.M39 un contingente Fra'al condusse un assalto nel Settore Ciclopico, con intenzioni sconosciute. La nave imperiale \"Diritto Divino\" mise fine alla contesa.\nJokaero.\nUna delle razze pi\u00f9 antiche della galassia. Sono una razza aliena di sembianze scimmiesche, la cui intelligenza non \u00e8 mai stata dimostrata, poich\u00e9, pur essendo capaci nell'utilizzo di tecnologie avanzatissime, sono incapaci di comunicazione verbale e non hanno altri scopi se non la sopravvivenza. Questa razza \u00e8 decisamente marginale e citata solo sporadicamente, sono poche le fonti che ne parlano e presumibilmente nell'ambientazione del gioco i Jokaero sono semisconosciuti dal genere umano, ma vengono regolarmente impiegati come armaioli dai Cavalieri Grigi, uno pseudocapitolo di Space Marine.\nKroot.\nSpecie umanoide evolutasi da creature aviarie, i Kroot sono uno dei casi pi\u00f9 importanti dell'influenza Tau sulle altre razze. Fieri mercenari, i Kroot vivono in una serie di mondi vicini tra loro, nei confini dell'Impero Tau. Sono alieni selvaggi e cannibali, poco sviluppati tecnologicamente, ma le cui doti belliche in corpo a corpo per\u00f2 compensano questa carenza. Un tempo un'astronave degli Orki in avaria, cadde su Pech (pianeta natale dei Kroot) e il suo equipaggio venne massacrato dagli abitanti del pianeta. Tempo dopo una grossa forza Orkoide invase i mondi Kroot, i quali stavano subendo perdite ingenti, ma un casuale intervento delle forze Tau rivolt\u00f2 la situazione: da l\u00ec nacque l'alleanza tra le due specie. Non tutti i Kroot tuttavia erano d'accordo con la filosofia Tau e molti infatti continuano a servire come mercenari per altre razze. La modalit\u00e0 di evoluzione dei Kroot \u00e8 del tutto anomala e da questa nasce l'abitudine di questi ultimi a nutrirsi dei cadaveri: una volta mangiato il corpo dell'animale o alieno, essi ne assumono il patrimonio genetico e con il passare delle generazioni i Kroot futuri avranno alcune caratteristiche di quella specie.\nNecron.\nSpecie discendente dai Necrontyr, vissuti milioni di anni fa e in guerra con gli Antichi. Questa specie \u00e8 composta da macchine metalliche assassine senza vita, che racchiudono dentro di loro le anime dei Necrontyr che furono ingannati dagli C'Tan, dei quali erano fedeli. Ora sorgono dalle loro tombe di stasi dopo un sonno di milioni di anni, per portare la morte alle specie mortali e tornare al predominio della razza nella galassia.\nParia.\nOrribile fusione tra tecnologia Necron ed embrioni umani, i Paria sono una razza totalmente dedita al volere degli C'Tan. Non si sa molto di questa razza ibrida e non si pu\u00f2 definire con esattezza se essa sia senziente o meno, ma \u00e8 sicuramente organica (sebbene con numerosissime appendici cibernetiche) a differenza di tutto ci\u00f2 che compone le forze Necron. I Paria sono macchine da guerra mortali, di gran lunga pi\u00f9 pericolose e terribili degli Space Marine.\nNicassar.\nI Nicassar sono una razza alleata dei Tau, i primi ad essere integrati all'Impero Tau, e sono guidati da una irrefrenabile voglia di viaggiare ed esplorare. Non \u00e8 ancora apparsa nessuna immagine dei Nicassar, si sa solo che sono una razza dotata di potenti poteri psionici, che sono poco portati per i combattimenti a terra e per questo, e per la loro curiosit\u00e0, essi continuano a servire il Bene Superiore dei Tau fornendo navi da esplorazione ed equipaggi (navi giocabili in Battlefleet Gothic nelle armate dei Tau, chiamate \"Dhow Nicassar\"), naturalmente portati per i lunghi viaggi poich\u00e9 i Nicassar possono sopravvivere a lunghi periodi di ibernazione e i loro poteri telecinetici sono di grande aiuto alle loro navi. La loro struttura sociale \u00e8 organizzata in famiglie che vivono in uno stato semi-nomade.\nOrkoidi.\nLe razze Orkoidi, spesso definite collettivamente Pelleverde o semplicemente Orki, sono le pi\u00f9 diffuse e frammentarie di tutta la galassia. Gli Orkoidi sono presenti in quasi tutti gli angoli della galassia da milioni di anni, divisi in molte trib\u00f9 e Imperi (che comunque non arrivano alle dimensioni di quello umano) che combattono costantemente tra loro e con gli altri. Talvolta queste numerose nazioni si unificano per portare la guerra alle altre razze, e creare cos\u00ec la WAAAAAGH, una sorta di colossale invasione/migrazione attraverso le stelle. La societ\u00e0 Orkoide \u00e8 divisa in due caste principali, quella dei soldati, composta da Orki, e quella di lavoratori e servit\u00f9, composta da kakkole ed eventuali schiavi di altre razze.\nOrki.\nAlieni naturalmente portati verso la battaglia, grossi, resistenti, aggressivi e poco inclini ai compromessi (e alla comprensione di ogni genere), gli Orki sono una minaccia costante per le altre razze civilizzate della galassia, alle quali portano guerra e razzie. Gli Orki sono alieni verdi molto resistenti, che dirigono la societ\u00e0 Orkoide e cercano nella guerra risorse, divertimento e schiavi. Tuttavia gli Orki seguono l'istinto e un piacere per la battaglia, non un sadico godimento per la sofferenza e hanno uno strano concetto di onore del quale sono prive molte altre razze.\nGretchin.\nPiccoli, verdi, furtivi e furbi, i Gretchin (o zgorbi) rappresentano la classe lavoratrice nella societ\u00e0 Orkoide, a loro spettano i compiti meno gloriosi, necessari alla comunit\u00e0 Orkoide (artigianato, consegne, organizzazione e altre cose per le quali gli Orki sono poco portati). Molti sono servi personali di Orki, ma molti altri lavorano in proprio vivendo generalmente di furti o commercio. Raramente sorgono piccole microfazioni di banditi zgorbi attive per la galassia.\nSnotling.\nAlcuni sostengono che questa razza sia la cosiddetta \"Specie Perduta\", creata dagli Antichi e che a sua volta cre\u00f2 i Pelleverde. Comunque sia i membri di questa microscopica razza sono piccoli e dalla mente immatura, ma trovano la loro utilit\u00e0 nella societ\u00e0 come aiutanti di Pelleverde pi\u00f9 grandi e nella coltivazione di funghi.\nSlann.\nRazza probabilmente estinta di sembianze anfibie. Probabilmente creata dagli Antichi ma si pu\u00f2 presumere anche che siano i discendenti di suddetta razza. Di questa razza non si sa molto e pi\u00f9 che altro informazioni sul suo conto si possono trarre dagli Slann che appaiono nel mondo di Warhammer Fantasy, visto che l\u00ec sono una razza giocabile. Dalle sembianze anfibie gli Slann erano i servitori degli Antichi e possedevano una potenza psionica che andava al di l\u00e0 di quella dei comuni mortali, anche se probabilmente non paragonabile a quella degli Antichi stessi. Probabilmente presero parte alla Guerra dei Cieli contro i Necron. Si estinsero attorno al XV secolo d.C., dopo aver predetto agli Eldar della Caduta e aver rivelato loro i segreti della tecnologia Slann.\nTarelliani.\nI Tarelliani sono una specie di alieni dalle sembianze di rettili dalla vita stretta, ampie spalle e poco pi\u00f9 bassi degli umani. \u00c8 possibile trovarli in gran parte della galassia essendo principalmente mercenari. Durante la Grande Crociata l'Imperium bombard\u00f2 con armi biologiche molti dei loro mondi, quasi facendone estinguere la specie: per questo motivo questi soldati-mercenari nutrono un grande risentimento per la razza umana. Pur non essendo agglomerati all'impero dei Tau, i Tarelliani combattono spesso al loro fianco come mercenari, specie se la battaglia \u00e8 contro gli umani.\nTau.\nQuella dei Tau \u00e8 una delle razze pi\u00f9 misteriose, in quanto avente appena seimila anni pur possedendo una tecnologia fra le pi\u00f9 avanzate della galassia. La cultura di questi alieni si basa sull'unificazione e l\u00ec dove regnano xenofobia, ostilit\u00e0 e guerra, i Tau cercano la cooperazione e un punto d'accordo. Questa filosofia stravolge completamente quella del genere umano che invece sostiene da sempre la superiorit\u00e0 della sua specie. I Tau controllano un Impero relativamente piccolo nella frangia orientale della galassia, pi\u00f9 volte scontratosi con Umani, Orki e Tiranidi.\nTiranidi.\nQuella dei Tiranidi \u00e8 una razza proveniente dal di fuori della galassia di Warhammer 40.000. Questa specie insettoide e composta da un'infinit\u00e0 di sottospecie essendo dotata di uno dei processi evolutivi e riproduttivi pi\u00f9 rapidi mai visti prima. La loro societ\u00e0 \u00e8 di tipo alveare, sebbene questi ultimi siano dotati di intelligenza propria, infatti la maggior parte dei Tiranidi \u00e8 priva di volont\u00e0 e sono guidati dalle Creature Sinaptiche, come i Guerrieri o i Tiranni dell'Alveare, i quali sono per\u00f2 a loro volta controllati da un'intelligenza galattica che guida tutti i Tiranidi esistenti, chiamata Mente Collettiva.\nUmanoidi.\nSono definite razze umanoidi tutte quelle che in un certo senso discendono dalla specie Homo, nonch\u00e9 specie pi\u00f9 attiva della galassia. Oltre al cosiddetto Homo Sapiens Sapiens esistono altre specie umanoidi.\nUomo.\nComune in tutta la galassia e specie dominante nell'Imperium dell'Uomo, la specie umana \u00e8 la razza pi\u00f9 attiva della galassia in seguito alla Caduta degli Eldar. Milioni di mondi sono occupati da esseri umani che differiscono enormemente tra loro per cultura, costumi e credenze, avendo in comune solo la fede nell'Imperatore e, talvolta, neanche quella, visto che in un impero tanto vasto nascono culti ribelli ed eretici che rinnegano il Dio Imperatore. Sono probabilmente la razza pi\u00f9 numerosa della galassia superati solo dagli Orki e dai Tiranidi.\nSpace Marine.\nNon sono stati generati in seguito a un'evoluzione, ma a una manipolazione genetica degli stessi Primarchi. Si tratta di supersoldati indottrinati creati dall'Imperatore, che prevede una base umana e una serie di organi coltivati geneticamente che ne incrementano la forza, la vista, la digestione di sostanze nocive e neurali (possono assorbire la memoria a breve termine di quello che hanno mangiato) e l'impianto osseo. Per quanto riguarda la guerra sono superiori all'Uomo comune sotto ogni aspetto.\nBestioni.\nEquivalente degli Ogri di Warhammer Fantasy, i Bestioni si sono sviluppati su mondi (l'unico conosciuto si chiama Anark Zeta) gelidi ad alta gravit\u00e0. Sono molto pi\u00f9 grossi e resistenti degli Umani, ma anche decisamente meno portati per il ragionamento. Alti fino a tre metri, i Bestioni sono naturalmente portati per la sopravvivenza e quindi per la guerra, sebbene la loro intelligenza impedisca qualunque tipo di addestramento. I sergenti sono chiamati Bestioni \"Testa d'osso\" e hanno subito un intervento neurologico per incrementarne l'intelligenza a un livello umano.\nMezzuomini.\nLa pi\u00f9 piccola delle specie umanoidi, questa razza pu\u00f2 essere assimilabile agli Halfling di altri mondi Fantasy. Sviluppatisi su mondi tranquilli, quasi privi di pericoli e pieni di raccolti abbondanti, l'unico conosciuto (o forse l'unico esistente) \u00e8 chiamato Ornsworld, che venne invaso dalle forze del Caos che massacrarono gran parte della popolazione. I Mezzuomini sono piccoli e lesti, in battaglia spesso ricoprono la funzione di cecchini e spesso dediti all'edonismo totale.\nSquat.\nEvolutisi nella zona centrale della galassia, gli Squat hanno sviluppato una societ\u00e0 a s\u00e9 stante e durante la Grande Crociata decisero di schierarsi dalla parte dell'Imperatore come alleati e non come sudditi, divenendo quindi l'unica specie Umanoide che ha sviluppato una cultura e una societ\u00e0 indipendente. I mondi Squat sono pieni di risorse inestimabili di valore minerario, ma privi di vita autonoma, per questo la loro societ\u00e0 e basata sul commercio. Gli Squat sono fisicamente tratti dai Nani delle ambientazioni Fantasy. Per approfondire vedi la voce Imperium. Gli Squat non esistono pi\u00f9 come razza giocabile e la loro scomparsa \u00e8 stata spiegata, a livello di background, come conseguenza ad una massiccia invasione dei Tiranidi che hanno devastato i loro mondi riducendone la popolazione in modo drastico.\nVespid.\nRazza insettoide presente su un unico pianeta tossico, chiamato come la razza, che si un\u00ec completamente tempo fa alla causa dell'Impero Tau. Sul pianeta sono presenti numerosi citt\u00e0-alveari guidate da una regina, i cui ordini vengono eseguiti senza opposizioni dai suoi sudditi. Infatti i Vespid sono una delle razze pi\u00f9 unite che si siano mai incontrate. Ci\u00f2 che ha impedito a questa razza qualsiasi contatto con altre razze prima di quella Tau \u00e8 probabilmente l'ostilissimo ambiente del proprio pianeta, nonch\u00e9 la loro incapacit\u00e0 di comunicare verbalmente e di viaggiare nello spazio.\nZoat.\nRazza soggiogata dai Tiranidi, presente anche come mercenari in gruppi di pirati Eldar. Furono introdotti nella prima edizione del gioco, ma per impopolarit\u00e0 non si parl\u00f2 pi\u00f9 di loro. Essendo simili ad enormi centauri dalle sembianze di rettile e dotati di buone capacit\u00e0 psioniche e di un cervello avanzato (infatti essi non sono controllati dalla Mente Collettiva) si crede che essi non siano nati come razza Tiranide. Ebbero il primo contatto con l'Impero Umano nel 38\u00b0 millennio, dopo che un manipolo di queste creature fugg\u00ec dai Tiranidi a bordo di una nave semi-organica. Le loro capacit\u00e0 psioniche sono sviluppate anche per comunicare, poich\u00e9 sembra che siano incapaci di esprimersi verbalmente."}
{"id": "2047296", "revid": "287204", "url": "https://it.wikipedia.org/wiki?curid=2047296", "title": "466 (numero)", "text": "Quattrocentosessantasei (466) \u00e8 il numero naturale dopo il 465 e prima del 467."}
{"id": "2047297", "revid": "287204", "url": "https://it.wikipedia.org/wiki?curid=2047297", "title": "470 (numero)", "text": "Quattrocentosettanta (470) \u00e8 il numero naturale dopo il 469 e prima del 471."}
{"id": "2047300", "revid": "1363894", "url": "https://it.wikipedia.org/wiki?curid=2047300", "title": "Un disco per l'estate 1971", "text": "L'ottava edizione di Un disco per l'estate, che vede in gara 56 brani, inizia alla radio il 12 aprile 1971, luned\u00ec di Pasqua.\nLa principale novit\u00e0 di questa edizione consiste nell'abolizione del voto con cartoline da parte del pubblico, quindi le canzoni finaliste vengono selezionate da 20 giurie dislocate nelle sedi della RAI.\nUn altro cambiamento riguarda le riprese della TV che, a differenza degli anni precedenti, non trasmette le 4 passerelle di presentazione delle canzoni in gara, ma riprende soltanto le serate finali nella nota localit\u00e0 valdostana, dal 10 al 12 giugno, presentate da Mike Bongiorno e Gabriella Farinon.\nPartecipanti.\nEcco l'elenco dei 56 partecipanti (in neretto i 24 promossi alle prime due serate di Saint Vincent, la sigla SF indica l'ulteriore promozione dei 12 finalisti).\nQuesta edizione promuove definitivamente tra i big della canzone Rosalino, che aveva debuttato l'anno prima, appena diciassettenne, al Festival di Sanremo, e che pi\u00f9 avanti avrebbe preso lo pseudonimo Ron.\nLa canzone \"Ho perso il conto\" di Rossano \u00e8 stata composta da Andrea Lo Vecchio e Roberto Vecchioni, il quale pochi mesi dopo se la riprender\u00e0, cambiandone completamente il testo ed intitolandola \"Luci a San Siro\".\nVecchioni \u00e8 coautore anche di \"Donna Felicit\u00e0\" dei Nuovi Angeli, che era stata scartata al Festival di Sanremo, in quanto i suoi versi si prestano a doppi sensi.\nEd ecco la classifica dei 12 finalisti."}
{"id": "2047301", "revid": "767487", "url": "https://it.wikipedia.org/wiki?curid=2047301", "title": "La caduta di Troia", "text": "La caduta di Troia \u00e8 un film muto italiano del 1911 diretto da Giovanni Pastrone e Luigi Romano Borgnetto. Prodotto dalla \"Itala Film\" di Torino \u00e8 stato il primo vero successo internazionale del regista di \"Cabiria\". Dal punto di vista tecnico era ancora composto da inquadrature fisse. Non era quindi ancora presente l'innovazione del \"carrello\", sperimentata da Pastrone, solo a partire dal 1914.\nTrama.\nMentre si accompagna con una lira, Omero, racconta la storia della distruzione della citt\u00e0 di Troia a causa della rivalit\u00e0 d'amore tra Paride e Menelao per Elena. Dopo essersi congedato dalla moglie Elena, il re Menelao a bordo di un cocchio attraversa le strade di Sparta. Nel frattempo giunge alla reggia un ambasciatore di nome Paride che alla visione di Elena se ne innamora perdutamente. In un primo tempo Elena non cede alle lusinghe del giovane ma a seguito dell'intervento di Venere si abbandona all'amore venendo trasportata su di un cocchio volante, insieme all'amato, a Troia. Non appena Menelao viene a conoscenza della cosa, raduna un gruppo di eroi greci i quali sono pronti ad aiutarlo a vendicarsi dell'oltraggio subito. Mentre Elena e Paride si godono il loro amore e i relativi festeggiamenti all'interno di Troia, nella baia vicina alla citt\u00e0, approdano le navi greche con a bordo gli uomini di Menelao pronti per sferrare il loro attacco a Troia. Nonostante l'impetuoso assedio portato a termine dai greci, i troiani riescono a resistere. A questo punto i greci decidono di costruire un gigantesco cavallo di legno e lo abbandonano davanti alle mura della citt\u00e0 fingendo di ritirarsi. I troiani, a seguito della ritirata degli uomini di Menelao, decidono di trascinare il cavallo all'interno della citt\u00e0 proseguendo con i loro festeggiamenti. Durante la notte, per\u00f2, dal cavallo gigante escono alcuni greci che, approfittando del sonno dei troiani, saccheggiano e danno alle fiamme la citt\u00e0. Elena e Paride si svegliano di soprassalto e fuggono da una finestra ma non appena arrivano nel salone del palazzo si trovano di fronte Menelao che uccide Paride e rapisce Elena mentre sullo sfondo si vede la citt\u00e0 di troia distrutta.\nProduzione.\nOltre 800 attori sono stati coinvolti nelle riprese per quello che veniva definito come il progetto pi\u00f9 ambizioso che nessuno aveva ancora tentato nel mondo del cinema.\nPromozione.\nCome testimoniano alcuni manifesti pubblicitari dell'epoca, il film ha goduto di una promozione a livello internazionale.\nDistribuzione.\nLa pellicola \u00e8 stata distribuita a partire dal 1911 ed \u00e8 conosciuta anche con i seguenti titoli:\nAccoglienza.\nLungo 600 metri e proiettato senza interruzione in mezz'ora di spettacolo, non impieg\u00f2 troppo tempo per farsi apprezzare specialmente a livello internazionale.\nIl successo ottenuto dalla pellicola, infatti, fu determinante nel portare ai massimi livelli la Itala Film in quegli anni. In Italia non riscosse un consenso particolarmente rilevante, ma nel resto d'Europa e negli Stati Uniti venne accolta con molto entusiasmo. Facendo conoscere ed apprezzare, ad un pubblico straniero, le prodezze del nascente cinema italiano.\nIl successo ottenuto dalla pellicola negli USA permise anche l'apertura nel 1913 di una succursale dell'Itala Film a New York.\nRestauro.\nNel 2005 il film \u00e8 stato restaurato dalla Cineteca di Bologna in collaborazione con il Museo nazionale del cinema di Torino e la Cineteca del Friuli. Il restauro \u00e8 stato effettuato dal Laboratorio \"L'Immagine Ritrovata\" ed ha avuto inizio a partire dai nitrati conservati presso la Cineteca di Bologna, il Filmmuseum di Amsterdam, la Cineteca di Milano e l'Archive Film Agency di Bob Geoghegan. Le didascalie italiane mancanti, invece, sono state ricostruite basandosi su quelle del visto di censura conservato presso il Museo Nazionale del Cinema."}
{"id": "2047302", "revid": "49021182", "url": "https://it.wikipedia.org/wiki?curid=2047302", "title": "Taleban", "text": ""}
{"id": "2047307", "revid": "1177153", "url": "https://it.wikipedia.org/wiki?curid=2047307", "title": "Enfant prodige", "text": ""}
{"id": "2047308", "revid": "287204", "url": "https://it.wikipedia.org/wiki?curid=2047308", "title": "474 (numero)", "text": "Quattrocentosettantaquattro (474) \u00e8 il numero naturale dopo il 473 e prima del 475."}
{"id": "2047309", "revid": "599013", "url": "https://it.wikipedia.org/wiki?curid=2047309", "title": "Occhi neri (canzone popolare)", "text": "Occhi neri (russo \u041e\u0447\u0438 \u0447\u0451\u0440\u043d\u044b\u0435, \"O\u010di \u010d\u0451rnye\" (da pronunciare \"Oci ciornie\"); inglese: \"Black eyes\"; francese: \"Les yeux noirs\") \u00e8 una poesia e una canzone popolare russa.\nStoria.\nIl testo originale \u00e8 una poesia del poeta e scrittore Yevhen Hrebinka (Ucraino: \u0404\u0432\u0433\u0435\u043d \u041f\u0430\u0432\u043b\u043e\u0432\u0438\u0447 \u0413\u0440\u0435\u0431\u0456\u043d\u043a\u0430) (1812-1848). \nLa prima pubblicazione della poesia fu nella rivista \"Literaturnaja gazeta\" il 17 gennaio 1843.\nLe parole furono in seguito poste nel \"Florian Hermann's Valse Hommage\" (in un arrangiamento di S. Gerdel) e pubblicato come romanza il 7 marzo 1884, di cui non sono sopravvissuti spartiti musicali. F\u00ebdor \u0160aljapin rese popolare la canzone all'estero con una propria versione.\nLa versione oggi pi\u00f9 nota nel mondo \u00e8 quella di Adalgiso Ferraris, musicista di origini novaresi poi emigrato prima in Russia poi in Inghilterra.\nLa prima pubblicazione della musica fu nel 1910, in tedesco con la collaborazione di Otto Kuhl e poi con le Editions Salabert a Parigi nel 1931. Ferraris stesso si pu\u00f2 vedere in un filmato di British Path\u00e9, un film del 1934, seduto dietro Alfredo, il direttore dell'orchestra \"Alfredo and his Gypsy band\" che suona \"Occhi neri\". Ferraris e Alfredo suonarono spesso insieme negli anni '30 come in questa foto all'Alexandria Palace di Londra nel 1935. Nel 1941 \"Harry Parry and his radio sextet\" registr\u00f2 la versione di Ferraris .\nLa canzone divenne uno dei maggiori successi di Ferraris degli anni \u201820 e \u201830, interpretata anche da Albert Sandler e da Leslie Jeffries nel 1939, e cantata in inglese da Al Bowlly nel 1939 con testo Albert Mellor. Anche Max Jaffa la registr\u00f2."}
{"id": "2047310", "revid": "19788030", "url": "https://it.wikipedia.org/wiki?curid=2047310", "title": "Ragazzo prodigio", "text": ""}
{"id": "2047314", "revid": "287204", "url": "https://it.wikipedia.org/wiki?curid=2047314", "title": "482 (numero)", "text": "Quattrocentoottantadue (482) \u00e8 il numero naturale dopo il 481 e prima del 483."}
{"id": "2047322", "revid": "287204", "url": "https://it.wikipedia.org/wiki?curid=2047322", "title": "490 (numero)", "text": "Quattrocentonovanta (490) \u00e8 il numero naturale dopo il 489 e prima del 491."}
{"id": "2047325", "revid": "179078", "url": "https://it.wikipedia.org/wiki?curid=2047325", "title": "Fiume Basento", "text": ""}
{"id": "2047327", "revid": "179078", "url": "https://it.wikipedia.org/wiki?curid=2047327", "title": "Fiume Bradano", "text": ""}
{"id": "2047328", "revid": "287204", "url": "https://it.wikipedia.org/wiki?curid=2047328", "title": "518 (numero)", "text": "Cinquecentodiciotto (518) \u00e8 il numero naturale dopo il 517 e prima del 519."}
{"id": "2047329", "revid": "179078", "url": "https://it.wikipedia.org/wiki?curid=2047329", "title": "Fiume Sinni", "text": ""}
{"id": "2047332", "revid": "287204", "url": "https://it.wikipedia.org/wiki?curid=2047332", "title": "520 (numero)", "text": "Cinquecentoventi (520) \u00e8 il numero naturale dopo il 519 e prima del 521."}
{"id": "2047333", "revid": "830939", "url": "https://it.wikipedia.org/wiki?curid=2047333", "title": "Pierre Charles Fournier de Saint-Amant", "text": "Fu segretario del governatore della Guiana francese, ma diede le dimissioni per protesta contro il commercio degli schiavi. Tent\u00f2 poi una carriera come attore e in seguito divenne un mercante di vini e capitano della Guardia Nazionale durante le sommosse popolari del 1848. Nel 1851 fu nominato console in California.\nNel 1843 gioc\u00f2 un match di sei partite a Londra con Howard Staunton, vincendo 3 \u00bd a 2 \u00bd. In un match di rivincita giocato a Parigi nello stesso anno poco prima di Natale perse per\u00f2 per 13 a 8; questo secondo match \u00e8 a volte citato come un campionato del mondo non ufficiale.\nDurante la tourn\u00e9e a Parigi di Paul Morphy del 1858 Saint-Amant ammise pubblicamente di non essere all'altezza per giocare un match col giovane campione statunitense e si limit\u00f2 a partecipare ad un banchetto offerto in suo onore. Gioc\u00f2 per\u00f2 con Morphy alcune partite amichevoli, delle quali \u00e8 rimasta solo una partita, vinta da Morphy.\nNel 1861 Saint-Amant si trasfer\u00ec in Algeria, dove mor\u00ec nel 1872 per un incidente."}
{"id": "2047337", "revid": "656701", "url": "https://it.wikipedia.org/wiki?curid=2047337", "title": "346 (numero)", "text": "Trecentoquarantasei (346) \u00e8 il numero naturale dopo il 345 e prima del 347."}
{"id": "2047338", "revid": "767487", "url": "https://it.wikipedia.org/wiki?curid=2047338", "title": "Encrypting File System", "text": "Encrypting File System (EFS) \u00e8 il sistema utilizzato dal file system NTFS per criptare trasparentemente i file. Normalmente \u00e8 utilizzato un cifrario chiamato DESX, una versione potenziata del pi\u00f9 noto (e, oramai, assai meno sicuro che in passato) cifrario Data Encryption Standard."}
{"id": "2047340", "revid": "320578", "url": "https://it.wikipedia.org/wiki?curid=2047340", "title": "Drago Zibibbo", "text": ""}
{"id": "2047344", "revid": "585241", "url": "https://it.wikipedia.org/wiki?curid=2047344", "title": "Spazio di Tichonov", "text": "In topologia, gli spazi di Tychonoff e gli spazi completamente regolari sono degli spazi topologici che soddisfano alcune condizioni di regolarit\u00e0, comprese tra gli assiomi di separazione. Queste condizioni sono necessarie per la dimostrazione di diversi teoremi, e sono caratteristiche di gran parte degli spazi topologici comunemente usati in analisi. Gli spazi di Tychonoff prendono il nome dal matematico russo Andrej Nikolaevi\u010d Tichonov.\nNel seguito vengono descritte sia le propriet\u00e0 degli spazi completamente regolari che degli spazi di Tychonoff. \u00c8 da notare che alcuni autori utilizzano definizioni diverse a quelle date, o considerano un termine come sinonimo dell'altro, o ancora con significati invertiti rispetto a quelli indicati.\nDefinizione formale.\nUno spazio topologico formula_1 \u00e8 detto \"completamente regolare\" se e solo se dati un insieme chiuso formula_2 e un punto formula_3 che non appartiene a formula_2, esiste una funzione continua da formula_1 alla retta reale tale che vale 0 su formula_3 (formula_7) e 1 su formula_2 (formula_9). Si dice anche che formula_3 e formula_2 sono separati da una funzione.\nUno spazio \u00e8 detto \"di Tychonoff\" se \u00e8 completamente regolare e di Hausdorff. Gli spazi di Tychonoff vengono indicati anche come spazi T3\u00bd, spazi T\u03c0, o spazi completamente T3.\nEsempi.\nTra gli spazi completamente regolari \u00e8 possibile annoverare i gruppi topologici, mentre sono spazi di Tychonoff tutti gli spazi metrici e le variet\u00e0 topologiche.\nIl piano di Moore \u00e8 uno spazio di Tychonoff che per\u00f2 non \u00e8 uno spazio normale.\nPropriet\u00e0 di preservazione.\nUna delle caratteristiche pi\u00f9 utili degli spazi completamente regolari e di Tychonoff \u00e8 che la loro struttura \u00e8 preservata dalle pi\u00f9 comuni operazioni topologiche; ad esempio, ogni sottospazio di uno spazio di Tychonoff (o completamente regolare) \u00e8 ancora di Tychonoff (o completamente regolare), cos\u00ec come il loro spazio prodotto. Vale inoltre la propriet\u00e0 inversa: se uno spazio prodotto \u00e8 di Tychonoff (completamente regolare), lo \u00e8 anche ciascun fattore.\nCome tutti gli assiomi di separazione, la struttura di questi spazi non viene preservata dall'operazione di quoziente.\nSpazi completamente regolari e funzioni continue.\nLa topologia di uno spazio completamente regolare formula_1 \u00e8 completamente determinata dall'insieme formula_13 delle funzioni continue su formula_1 e dall'insieme formula_15 delle funzioni continue limitate su formula_1; la completa regolarit\u00e0 di uno spazio [X] \u00e8 infatti equivalente a ciascuna delle seguenti propriet\u00e0:\nDato uno spazio topologico formula_25, \u00e8 possibile associare ad esso in modo canonico uno spazio completamente regolare formula_26, utilizzando la topologia formula_27 generata dai cozero-insiemi in formula_25. Con questa costruzione, ogni funzione continua formula_29 \u00e8 continua su formula_26. Inoltre l'insieme delle funzioni continue \u00e8 uguale in entrambe le topologie: formula_31; questo implica che \u00e8 sufficiente studiare gli anelli formula_13 e formula_15 solamente sugli spazi completamente regolari.\nSpazi completamente regolari e spazi uniformi.\nLa completa regolarit\u00e0 \u00e8 condizione necessaria perch\u00e9 uno spazio possieda una struttura uniforme (ovvero si possano definire una serie di propriet\u00e0 legate alla continuit\u00e0 uniforme delle funzioni); inoltre ogni spazio completamente regolare \u00e8 uniformabile.\nSpazi di Tychonoff e immersioni.\nOgni spazio di Tychonoff pu\u00f2 essere immerso in uno spazio di Hausdorff compatto; in particolare \u00e8 possibile immergere lo spazio di Tychonoff in un cubo di Tychonoff (ovvero un prodotto, eventualmente infinito, di intervalli unitari [0,1]); poich\u00e9 ogni cubo \u00e8 anche uno spazio di Tychonoff vale la seguente caratterizzazione:\nUn caso di immersione particolarmente interessante si ha quando lo spazio di Tychonoff formula_1 \u00e8 immerso in uno spazio compatto formula_35; in questo caso la chiusura di formula_1 in formula_35 \u00e8 una compattificazione di formula_1. La compattificazione pi\u00f9 generale possibile \u00e8 quella di Stone\u2013\u010cech, caratterizzata dalla propriet\u00e0 per cui ogni funzione continua formula_39 da formula_1 in un compatto di Hausdorff formula_41 \u00e8 estendibile in maniera unica alla compattificazione di Stone\u2013\u010cech formula_42."}
{"id": "2047346", "revid": "339392", "url": "https://it.wikipedia.org/wiki?curid=2047346", "title": "Spazio completamente regolare", "text": ""}
{"id": "2047363", "revid": "37056", "url": "https://it.wikipedia.org/wiki?curid=2047363", "title": "Santa Alfonsa dell'Immacolata Concezione", "text": ""}
{"id": "2047366", "revid": "3831", "url": "https://it.wikipedia.org/wiki?curid=2047366", "title": "Esposizione Internazionale d'Arte", "text": ""}
{"id": "2047369", "revid": "1543377", "url": "https://it.wikipedia.org/wiki?curid=2047369", "title": "Turbo-Basic XL", "text": "Il Turbo-Basic XL \u00e8 una versione avanzata del linguaggio BASIC per gli home computer della Famiglia Atari a 8 bit sviluppato da Frank Ostrowski e pubblicato nel dicembre 1985 nella rivista di computer tedesca \"Happy computer\".\nIl \"Turbo-Basic XL\", compatibile con l'Atari BASIC, \u00e8 dotato di un maggior numero di comandi. Inoltre la sua caratteristica principale \u00e8 la velocit\u00e0 di esecuzione del software con esso sviluppato. Era inoltre disponibile un compilatore \"Turbo-Basic XL\" che creava direttamente codice binario eseguibile che incrementava ulteriormente la velocit\u00e0 di esecuzione."}
{"id": "2047372", "revid": "2093951", "url": "https://it.wikipedia.org/wiki?curid=2047372", "title": "Rowan Williams", "text": "Gallese, fu in precedenza vescovo di Monmouth e arcivescovo del Galles, il che ne fa, in tempi recenti, il primo presbitero non proveniente dalla chiesa anglicana d'Inghilterra ad accedere a Canterbury.\nHa trascorso gran parte della sua carriera accademica presso l'Universit\u00e0 di Cambridge e successivamente presso quella di Oxford.\nBiografia.\n\u00c8 nato a Swansea, Galles, in una famiglia di lingua gallese. \u00c8 stato educato alla scuola Dynevor, Swansea. Ha studiato teologia al Christ's College di Cambridge e presso il Wadham College di Oxford. Ha tenuto lezione presso il College della Resurrezione in Mirfield, nel West Yorkshire per due anni. Nel 1977 \u00e8 tornato a Cambridge per insegnare teologia alla Westcott House. \u00c8 stato ordinato diacono nella cattedrale di Ely quell'anno ed \u00e8 stato ordinato sacerdote nel 1978.\nFino al 1983 \u00e8 stato docente di Teologia presso l'Universit\u00e0 di Cambridge. Nel 1984 \u00e8 diventato decano e cappellano del Clare College di Cambridge e, nel 1986, alla giovane et\u00e0 di 36 anni, \u00e8 stato nominato alla cattedra di Teologia presso l'Universit\u00e0 di Oxford. Nel 1989 gli \u00e8 stato assegnato il grado di Dottore in teologia. Nel 1991 \u00e8 stato nominato e consacrato Vescovo di Monmouth nella Chiesa anglicana di Galles. Nel 1997 \u00e8 stato proposto come potenziale Vescovo di Southwark.\nGeorge Carey, l'allora Arcivescovo di Canterbury, aveva chiesto al dottor Williams di prendere le distanze dai suoi scritti simpatizzanti verso la causa dei diritti dei gay, ma egli rifiut\u00f2 e non ricevette la nomina alla sede. Ha continuato a svolgere il suo ufficio nella sua sede di Monmouth e nel 1999 \u00e8 stato eletto Arcivescovo di Galles.\nNel 2002 \u00e8 stato annunciato come il successore di George Carey, Arcivescovo di Canterbury, Arcivescovo della Chiesa d'Inghilterra e \"primus inter pares\" della Comunione Anglicana. In qualit\u00e0 di vescovo della Chiesa in Galles, \u00e8 stato il primo Arcivescovo di Canterbury dopo la Riforma inglese ad essere nominato da una posizione al di fuori della Chiesa d'Inghilterra. Egli \u00e8 stato intronizzato il 27 febbraio 2003, come il centoquattresimo Arcivescovo di Canterbury.\nDal momento che \u00e8 diventato vescovo, diverse istituzioni gli hanno conferito lauree \"honoris causa\" e borse di studio, come le Universit\u00e0 di Kent, Cambridge, Oxford e Roehampton. Nel 2005 \u00e8 stato designato come primo cancelliere della Canterbury Christ Church University. L'Universit\u00e0 di Cambridge gli assegn\u00f2 il Dottorato onorario in Teologia nel 2006. Nel mese di aprile 2007, il Trinity College e il Wycliffe College, entrambi associati con l'Universit\u00e0 di Toronto, gli assegnarono una laurea di Dottore in Teologia durante la sua prima visita in Canada dopo l'intronizzazione.\nIl 29 aprile 2011 celebra il matrimonio tra il Principe William e Kate Middleton nell'Abbazia di Westminster a Londra. \n\u00c8 anche un noto poeta e traduttore di poesia. La sua raccolta \"Le Poesie di Rowan Williams\", pubblicato Perpetua Press, nel 2004 \u00e8 stato stilato nella classifica per il \"Wales Book of the Year award\". Vicino alle sue poesie, che hanno un forte sapore spirituale e paesaggistico, ci sono traduzioni di poeti gallesi.\nHa avuto problemi con la stampa per aver sostenuto una presunta \"organizzazione pagana\", la Gorsedd of Bards, che promuove la lingua gallese e la letteratura e usa il cerimoniale druidico, ma in realt\u00e0 non \u00e8 di natura religiosa. Sua moglie, Jane Williams, \u00e8 una scrittrice e docente di teologia. Si sono sposati nel 1981 e hanno due figli, Rhiannon Mary (nata nel 1988) e Paul Huw Phillip (noto come Pip) (nato nel 1996). La residenza estiva \u00e8 in Oxfordshire, nella citt\u00e0 di Charlbury, e quando vi risiede la domenica egli si trova nella chiesa locale. Tradizionalmente, come Arcivescovo di Canterbury, agisce anche come governatore della Charterhouse School.\n\u00c8 anche patrono della \"Peace Mala Youth Project For World Peace\" dal 2002, e ha celebrato la cerimonia che ha lanciato la carit\u00e0 come di uno dei suoi ultimi impegni come Arcivescovo di Galles. Parla e legge otto lingue: inglese, gallese, spagnolo, francese, tedesco, russo, latino e greco. Il 31 dicembre 2012 ha lasciato l'incarico di Arcivescovo di Canterbury al successore Justin Welby.\nA partire dal 1\u00ba gennaio 2013 ha assunto la carica di Master del Magdalene College presso l'Universit\u00e0 di Cambridge, dove risiede."}
{"id": "2047377", "revid": "1869172", "url": "https://it.wikipedia.org/wiki?curid=2047377", "title": "Jo\u017ee Ple\u010dnik", "text": "Biografia.\nAllievo di Otto Wagner a Vienna e poi suo collaboratore, ader\u00ec insieme a lui alla secessione: fu attivo in patria, in Austria, a Praga (dove lavor\u00f2 per il castello e realizz\u00f2 la chiesa del Sacro Cuore) e a Belgrado, dove costru\u00ec la chiesa di Sant'Antonio di Padova. A partire dal 1921 fu professore di architettura a Lubiana e progett\u00f2 numerosi edifici e monumenti per la sua citt\u00e0 (tra cui il cimitero di \u017dale).\nIl suo progetto per il palazzo del parlamento sloveno (la \"Cattedrale della libert\u00e0\"), mai realizzato, compare sulla moneta da 10 centesimi di euro slovena.\nDopo la seconda guerra mondiale Ple\u010dnik cadde in disgrazia nella Jugoslavia comunista, poich\u00e9 il suo attaccamento all'architettura classica e il suo profondo cattolicesimo erano visti con sospetto. Il suo ruolo di insegnante all'universit\u00e0 fu gradualmente ostacolato e ricevette minori commesse, sebbene riuscisse a completare piccoli monumenti, fontane e restauri di chiese anche negli anni 1950. Alla sua morte ebbe comunque i funerali di stato a \u017dale.\nProgett\u00f2 la residenza estiva di Tito, nelle Isole Brioni.\nL'opera di Ple\u010dnik, caratterizzata da forme iconiche e classiche usate per\u00f2 in modo sorprendente e originale, fu per lo pi\u00f9 dimenticata negli anni sessanta e settanta. Un nuovo interesse si ebbe a partire dagli anni ottanta e novanta, quando il postmodernismo port\u00f2 ad una rivalutazione delle forme classiche in architettura."}
{"id": "2047379", "revid": "729019", "url": "https://it.wikipedia.org/wiki?curid=2047379", "title": "Circuito di Papez", "text": "Il circuito di Papez indica l'asse corteccia cerebrale-ippocampo-talamo-corteccia, descritto dal neuroanatomista James Papez (1883-1958), secondo il quale tale percorso intracerebrale \u00e8 implicato nelle funzioni dell'emozione e della memoria.\nDescrizione del circuito.\nIl circuito di Papez coinvolge varie strutture del cervello. Comincia e finisce con l'ippocampo (o la formazione dell'ippocampo). La dissezione della fibra indica che la dimensione media del circuito \u00e8 di 350 millimetri. Il circuito di Papez passa attraverso i seguenti percorsi neurali:\nFormazione dell'ippocampo (sotto-studio) \u2192 fornice \u2192 corpi mammillari\u2192 tratto mammillotalamico \u2192 nucleo talamico anteriore \u2192 cingolo \u2192 corteccia entorinale \u2192 formazione dell'ippocampo.\nDalla corteccia ippocampale di corno di ammone e fascia dentata le informazioni viaggiano tramite il sistema fimbria-fornice e attraverso il fascio ippocampo-mammillare arrivano ai corpi mammillari dell'ipotalamo. Da qui parte il fascio mammillo-talamico (del Vicq d'Azyr) destinato ai nuclei anteriori del talamo.\nTali nuclei proiettano fibre nervose alla corteccia cerebrale del lobo limbico, precisamente alla circonvoluzione del cingolo. Da qui le fibre nervose si portano all'ippocampo ventrale, chiudendo cos\u00ec il circuito.\nUna fotografia della vista mediale inferiore del cervello quando sezionata mostra chiaramente il layout del circuito di Papez. A causa della posizione delle strutture nel circuito, la forma risultante \u00e8 un limbus. Questo \u00e8 ci\u00f2 che ha spinto MacLean a chiamare il circuito il sistema limbico quando in seguito ha modificato il circuito.\nVari studi indicano che il circuito di Papez \u00e8 fortemente influenzato dal cervelletto e che forse l'ippocampo non \u00e8 il punto di partenza del circuito. Anatomicamente, questo avrebbe senso poich\u00e9 il cervelletto \u00e8 collegato al circuito con molte fibre sottili e fasci di fibre. Le lesioni chimiche sul cervelletto sembrano avere un effetto inibitorio sul circuito. Gli studi comportamentali sugli animali mostrano che la stimolazione elettrica del cervelletto anteriore pu\u00f2 causare eccitazione, attacco predatorio e risposte nutrizionali, che si pensa siano tutte espressioni di emozione. Nel complesso, questi studi dimostrano che il cervelletto pu\u00f2 anche essere incluso in un sistema emotivo del cervello."}
{"id": "2047381", "revid": "197807", "url": "https://it.wikipedia.org/wiki?curid=2047381", "title": "Puzzle Quest", "text": ""}
{"id": "2047385", "revid": "767487", "url": "https://it.wikipedia.org/wiki?curid=2047385", "title": "Ci\u00f2 che l'occhio non vede", "text": "Ci\u00f2 che l'occhio non vede \u00e8 un film documentario del 1973, composto da otto episodi sulle olimpiadi di Monaco 1972 diretto da otto grandi registi: Milo\u0161 Forman, Kon Ichikawa, Claude Lelouch, Yuri Ozerov, Arthur Penn, Michael Pfleghar, John Schlesinger e Mai Zetterling. Il film ha vinto il Golden Globe per il miglior documentario.\nFu presentato fuori concorso al 26\u00ba Festival di Cannes.\nTrama.\nGli otto episodi del film raccontano le gesta degli atleti protagonisti di quella edizione dei Giochi olimpici oppure si limitano a presentare le immagini commentate da sottofondi sinfonici e dalle musiche di Henry Mancini."}
{"id": "2047386", "revid": "216538", "url": "https://it.wikipedia.org/wiki?curid=2047386", "title": "Quello che l'occhio non vede", "text": ""}
{"id": "2047387", "revid": "216538", "url": "https://it.wikipedia.org/wiki?curid=2047387", "title": "Visions of Eight", "text": ""}
{"id": "2047392", "revid": "113757", "url": "https://it.wikipedia.org/wiki?curid=2047392", "title": "Stadio Panatenaico", "text": ""}
{"id": "2047402", "revid": "131358", "url": "https://it.wikipedia.org/wiki?curid=2047402", "title": "Bandiera ruandese", "text": ""}
{"id": "2047410", "revid": "131358", "url": "https://it.wikipedia.org/wiki?curid=2047410", "title": "Bandiera dominicana", "text": ""}
{"id": "2047416", "revid": "256896", "url": "https://it.wikipedia.org/wiki?curid=2047416", "title": "Unasud", "text": ""}
{"id": "2047419", "revid": "124983101", "url": "https://it.wikipedia.org/wiki?curid=2047419", "title": "Lingua estremegna", "text": "La lingua estremegna o estremadurana (nome nativo \"estreme\u00f1u\", in spagnolo \"extreme\u00f1o\") \u00e8 una lingua iberica occidentale quasi estinta parlata in Spagna, nella comunit\u00e0 autonoma di Estremadura, e in Portogallo. \u00c8 una variet\u00e0 di transizione tra leonese e spagnolo. A volte considerato un dialetto dello spagnolo e altre volte considerato una lingua asturo-leonese.\nDistribuzione geografica.\nSecondo \"Ethnologue\", nel 1994 risultavano circa 200.000 locutori di estremegno, concentrati nella comunit\u00e0 autonoma spagnola di Estremadura, pi\u00f9 una piccola comunit\u00e0 linguistica di 1.500 persone nella zona confinante del Portogallo, attorno a Barrancos.\nClassificazione.\nI linguisti concordano nell'inserire l'estremegno nelle lingue iberiche occidentali, ma sulla sua successiva classificazione ci sono discordanze. Secondo \"Ethnologue\" la lingua estremegna appartiene al gruppo castigliano, mentre per altri (tra cui Ram\u00f3n Men\u00e9ndez Pidal, Manuel Alvar ed Emilio Alarcos Llorach) appartiene alle lingue asturiano-leonesi."}
{"id": "2047424", "revid": "131358", "url": "https://it.wikipedia.org/wiki?curid=2047424", "title": "Al-Shamal", "text": ""}
{"id": "2047429", "revid": "198277", "url": "https://it.wikipedia.org/wiki?curid=2047429", "title": "Leonardo Treviglio", "text": "Membro del Living Theatre di Julian Beck dal 1968 al 1970, negli anni successivi soggiorn\u00f2 in India dove studi\u00f2 il Kathakali, tipica forma drammatica del paese. Successivamente ha interpretato il ruolo di San Sebastiano nel film \"Sebastiane\" (1976) di Derek Jarman ed \u00e8 stato il protagonista del film \"Fuori dal giorno\" (1982) di Paolo Bologna. Inoltre ha interpretato il serial killer Marcello Sepi detto l'\"uomo delle bombe\", e il suo gemello Luca Grassi, nella fiction \"R.I.S. - Delitti imperfetti\".\nNel 1977 ha pubblicato per Guanda all'interno del volume collaborativo dei Quaderni della Fenice n\u00b026 la sua unica raccolta poetica, \"EUL\", altre sue poesie erano precedentemente apparse nel 1968 sulla rivista Nuovi Argomenti."}
{"id": "2047431", "revid": "765341", "url": "https://it.wikipedia.org/wiki?curid=2047431", "title": "Farmaco biologico", "text": " \nI farmaci biologici (o biofarmaci) sono una categoria di farmaci complessi a struttura proteica.\nPropriet\u00e0.\nEsistono farmaci biotech contro diversi tipi di cancro, diabete mellito, malattie infettive (virus HIV), cos\u00ec come le malattie cardiovascolari, neurologiche, respiratorie e autoimmuni. L'industria farmaceutica per ottenere nuovi principi attivi negli anni ha utilizzato differenti tecniche: fermentazioni, DNA ricombinante e la tecnica degli ibridomi. La scadenza dei brevetti dei primi farmaci di origine biotecnologica e la conseguente comparsa di prodotti biosimilari, hanno posto diverse domande alle autorit\u00e0 sanitarie di tutto il mondo per quanto riguarda la definizione, struttura e requisiti per l'autorizzazione a commercializzare tali prodotti. \nGruppi.\nI farmaci biologici possono essere suddivisi in questi principali categorie: \nRicerca.\nL'insulina \u00e8 considerata il primo farmaco biotecnologico prodotto per via ricombinante, in un batterio chiamato \"E.coli\" nel 1982. Attualmente l'insulina viene prodotta in diverse forme e concentrazioni da differenti aziende farmaceutiche.\nFarmaci biologici e farmaci biotecnologici.\nI cosiddetti farmaci biotecnologici sono farmaci che rientrano nella stessa definizione descrittiva dei farmaci biologici. La differenza tra i due sta nel metodo di produzione, ovvero un farmaco si dice \"biotecnologico\" quando la sua produzione ha richiesto un processo avanzato di ingegneria genetica sulle colture cellulari coinvolte nella sintesi proteica, a differenza dei farmaci \"biologici\", nella cui produzione non sono state impiegate colture cellulari manipolate geneticamente."}
{"id": "2047432", "revid": "300067", "url": "https://it.wikipedia.org/wiki?curid=2047432", "title": "J.R. Reid", "text": ""}
{"id": "2047433", "revid": "125244093", "url": "https://it.wikipedia.org/wiki?curid=2047433", "title": "Eutrema japonicum", "text": "Eutrema japonicum , conosciuta comunemente come o anche con il nome di ravanello giapponese, \u00e8 una pianta di origine giapponese appartenente alla famiglia delle Brassicacee (o Crocifere).\nLa pianta cresce spontaneamente in vicinanza dei fiumi in zone fredde del Giappone, come per esempio in montagna o nelle valli in quota.\nIl wasabi.\nDal rizoma di \"Eutrema japonicum\" si ottiene una pasta di colore verde e dal sapore particolarmente piccante, usata nella cucina giapponese e conosciuta con lo stesso nome della pianta, \"wasabi\" (\u5c71\u8475).\nLe due cultivar pi\u00f9 diffuse sul mercato sono \"E. japonicum\" var. \"Daruma\" e var. \"Mazuma\" ma ne sono coltivate molte altre. Inoltre possono essere usate nella preparazione del wasabi anche i rizomi di altre specie come p.es. \"Cardamine pseudowasabi\".\nLa pasta wasabi viene spesso usata per accompagnare pesce crudo e, in particolare, il sushi e il sashimi, a volte sciolta nella salsa di soia. Nel sushi ne viene spalmata una piccola quantit\u00e0 tra il pesce e il riso; nel sashimi si scioglie nella salsa di soia, in cui viene poi intinto il pesce crudo.\n\u00c8 anche soprannominato \"namida\", ossia \"lacrime\", perch\u00e9 se usato in quantit\u00e0 eccessiva pu\u00f2 far lacrimare. A differenza del peperoncino, il cui effetto agisce prevalentemente in bocca, il \"wasabi\" stimola fortemente la mucosa nasale e un boccone in cui ci sia una dose eccessiva di \"wasabi\" pu\u00f2 provocare un dolore tale da portare alla lacrimazione. Il dolore \u00e8 comunque di breve durata e non persiste come quello del peperoncino. Si dice che abbia una funzione antibatterica e digestiva che lo renderebbe indispensabile quando si mangia il pesce crudo.\nIl wasabi \u00e8 reperibile sotto forma di pasta e di polvere. Il wasabi perde il proprio aroma quando essiccato, pertanto le polveri di wasabi non ne conservano l'aroma. Il rafano, insieme ad altre spezie, viene di norma aggiunto al vero wasabi per riprodurne l'odore tipico del prodotto fresco che si perde con l'essiccazione.\nIl wasabi, dato il suo alto costo, si presta spesso a falsificazioni. In Giappone il vero wasabi \u00e8 denominato \"hon-wasabi\" () termine che significa \"wasabi originale\".\nComposti chimici.\n tra cui:\nAltri usi.\nLe foglie di \"Eutrema japonicum\" si utilizzano secche come aroma per insaporire insalate, formaggio o semplicemente pane. Dalla stessa pianta si ottengono anche un vino e un forte liquore venduti in Giappone dai negozi di specialit\u00e0 locali.\nSurrogato.\nNei ristoranti economici di stile giapponese nonch\u00e9 nei supermercati e mercati si trovano quasi sempre paste simili al wasabi, di fatto un surrogato: le pi\u00f9 frequenti sono fatte con polvere di rafano colorato, spesso con la microalga \"Spirulina\".\nNei media.\nWasabi \u00e8 un film del 2001 diretto da G\u00e9rard Krawczyk.\nIn Cars 2 il wasabi viene scambiato per gelato da Cricchetto.\nIn Una serie di sfortunati eventi il wasabi \u00e8 l'antidoto contro il Mycelium Medusoide."}
{"id": "2047435", "revid": "300067", "url": "https://it.wikipedia.org/wiki?curid=2047435", "title": "Episodi de Il falco della strada", "text": "\"Il pilota fantasma\".\nTrama.\nJesse e Norman, utilizzando il Falco della Strada, tentano di catturare dei ladri d'auto che seminano il terrore in citt\u00e0. Intanto Jesse rivede il suo vecchio amico Kevin.\n\"Caccia all'uomo\".\nTrama.\nJesse lavora con un poliziotto di New York al fine di catturare un ladro di gioielli.\nMa i metodi violenti del suo nuovo collega non convincono Jesse, che si fa aiutare da Norman nelle indagini.\n\"Testimone scomodo\".\nTrama.\nJesse e Norman aiutano Linda, una ballerina di Las Vegas, inseguita da dei mafiosi dopo aver accettato di testimoniare contro il suo fidanzato.\nLe cose si complicano quando anche la sorella di Linda viene rapita.\n\"La prova\".\nTrama.\nUna cantante diventa il bersaglio di un agente discografico, dopo aver assistito ad un omicidio ed essere entrata in possesso, senza saperlo, di una videocassetta in cui \u00e8 registrato un omicidio.\nJesse, sia come poliziotto e anche a bordo del Falco della Strada, cerca di aiutare la ragazza.\n\"Un prigioniero di troppo\".\nTrama.\nA bordo del Falco Solitario, Jesse tenta, senza successo di sventare un'evasione. Indagando con l'aiuto di Norman, Jesse scopre che l'evaso dovr\u00e0 collaborare ad una rapina.\n\"Cuore di computer\".\nTrama.\nLe prove inerenti al furto di alcuni fucili laser portano Jesse e Norman ad un laboratorio in cui lavora un'ex fidanzata di quest'ultimo.\nIntanto Jesse deve anche scrivere un discorso per il Capitano Altobelli, che deve presenziare ad una premiazione.\n\"Il vero e il falso\".\nTrama.\nJesse indaga sul furto di un cavallo da corsa. Nelle indagini verr\u00e0 affiancato da una bella agente assicurativa.\n\"La strada dell'oro\".\nTrama.\nIn citt\u00e0 si susseguono vari furti d'oro: la polizia indaga e nel frattempo deve anche tenere a bada un gruppo di cittadini che si sono improvvisati vigilantes. nel frattempo Norman alle prese con il malfunzionamento del Falco."}
{"id": "2047439", "revid": "26630", "url": "https://it.wikipedia.org/wiki?curid=2047439", "title": "George William Trice", "text": ""}
{"id": "2047441", "revid": "287204", "url": "https://it.wikipedia.org/wiki?curid=2047441", "title": "Acala (buddhismo)", "text": "Acala (\"Acalace\u1e6d\u0101\" o \"\u0100ry\u0101calan\u0101tha\" in sanscrito; in giapponese; \"Budong mingwang\" () in cinese, \"Pudong my\u014fngwang\" () in coreano, \"B\u1ea5t \u0111\u1ed9ng minh v\u01b0\u01a1ng\" in vietnamita) \u00e8, nel buddhismo Shingon, una manifestazione del Buddha Vairocana. Noto anche come \"\u0100calan\u0101tha\", \"\u0100cala-vidy\u0101-r\u0101ja\" o \"Ca\u1e47\u1e0damah\u0101ro\u1e63a\u1e47a\", \u00e8 il centrale e pi\u00f9 importante dei ed \u00e8 particolarmente venerato nel tempio del Monte Akakura, in Giappone. \u00c8 protettore contro le impurit\u00e0 fisiche e spirituali, aiuta gli uomini ad evitare le infezioni del corpo e della mente.\nOrigini.\nAcala in sanscrito significa \"fermo\" ovvero colui che \"non si muove\", \u00e8 un soprannome di \u015aiva. Fu incorporato nel pantheon del buddhismo Mahayana di sviluppo Vajrayana, intorno al VI secolo d.C. in Asia centrale come \"re della conoscenza\" (\"vidyr\u0101ja\", lett. \"Re della luce\" intesa quest'ultima come conoscenza mistica). Originariamente doveva ricoprire il ruolo di difensore di fronte a Yama (il giudice dei morti) delle azioni del defunto ai fini di procurargli una migliore rinascita.\nAcala come manifestazione del Buddha Vairocana.\nViene associato, sia in Cina che Giappone, al culto dei morti. In particolare, presso il buddhismo Shingon, viene nominato durante gli uffici funebri. Prima di essere portate al tempio, le spoglie del defunto vengono poste nella sua casa di fronte all'altare familiare che contiene le immagini dei tredici Buddha. Durante il rito, il monaco officiante invoca l'Essere che rappresenta l'intero Universo e che si manifesta agli uomini attraverso i suoi cinque attributi di personificazione: terra, fuoco, acqua, aria ed etere. Vengono dunque invocati i cinque Dhy\u0101ni Buddha: Vairocana, Ak\u1e63obhya, Ratnasa\u1e43bh\u0101va, Amith\u0101ba e Amogasiddhi. Dopo che Amith\u0101ba, che ha il compito di condurre il defunto accompagnato da Avalokiteshvara e Mah\u0101sth\u0101mapr\u0101pta, \u00e8 stato invitato ad incontrare il defunto per accompagnarlo da questo mondo al prossimo, viene invocato K\u1e63itigarbha come conduttore del defunto, insieme ad Acala esempio di virt\u00f9. Dopo queste invocazioni, il celebrante invoca Vairocana il \"grande Buddha\". In questo senso, in Giappone, si coglie il ruolo di Acala (giapp. \"\"Fud\u014d My\u014d-\u014d\") come anche manifestazione di Vairocana (giapp. \"Dai-nichi Nyorai\") per combattere il male. E definito \"My\u014d-\u014d\" (san. \"mah\u0101 deva\") in quanto guida cinque di questi \"deva\". \u00c8 spesso accompagnato da due figure giovanili denominate Kimkara e Cetaka.\nAcala nel buddhismo Shingon.\nB\u012bj\u0101.\nI \"b\u012bja\" usati per rappresentare Acala nel buddhismo Shingon sono h\u0101\u1e43 (\u0939\u093e\u0902 / \u0939\u093e\u0901) e h\u0101mm\u0101\u1e43 (\u0939\u093e\u092e\u094d\u092e\u093e\u0902 / \u0939\u093e\u092e\u094d\u092e\u093e\u0901), quest'ultimo \u00e8 una combinazione dei due b\"\u012bj\u0101\" finali del suo \"mantra\": h\u0101\u1e43 m\u0101\u1e43 (\u0939\u093e\u0902 \u092e\u093e\u0902). \"H\u0101\u1e43\" viene spesso confuso con il simile \"h\u016b\u1e43\" (\u0939\u0942\u0902), portando alcuni scrittori ad identificare erroneamente Acala con altre divinit\u00e0. Le sillabe sono scritte utilizzando l'alfabeto Siddha\u1e43 e vengono convenzionalmente lette \"k\u0101n (\") e \"k\u0101nm\u0101n\" ().\nSimbolo Samaya.\nIl suo \"simbolo Samaya (\"\")\" \u00e8 la sacra spada Kurikara, oppure la corda \"kensaku\" ().\nRappresentazione.\n\u00c8 un protettore del buddhismo e la sua immagine viene spesso posta al di fuori dei templi come monito per i demoni. In Cina e Giappone, nel suo ruolo particolare nel culto dei morti, \u00e8 rappresentato come un dharmap\u0101la, circondato di fiamme, con un'espressione severa e minacciosa, la spada della saggezza (\"kha\u1e0dga\") nella mano destra per colpire i malvagi ed una corda (\"p\u0101\u015ba\") che, similmente a Yama, regge nella mano sinistra per condurre i defunti verso un migliore destino oppure per legare i colpevoli. Ha spesso il ginocchio destro posato a terra per chiedere giustizia a Yama nei confronti del defunto. \nRiguardo alla spada, alla corda ed all'aureola fiammeggiante anche queste \"letture\":"}
{"id": "2047443", "revid": "256896", "url": "https://it.wikipedia.org/wiki?curid=2047443", "title": "Fudo", "text": ""}
{"id": "2047444", "revid": "1632387", "url": "https://it.wikipedia.org/wiki?curid=2047444", "title": "Astounding Sounds, Amazing Music", "text": "Astounding Sounds, Amazing Music \u00e8 il sesto album in studio della space rock band Hawkwind, registrato nel 1976 e pubblicato nello stesso anno."}
{"id": "2047445", "revid": "113757", "url": "https://it.wikipedia.org/wiki?curid=2047445", "title": "Kouang-Tch\u00e9ou-Wan", "text": ""}
{"id": "2047447", "revid": "256896", "url": "https://it.wikipedia.org/wiki?curid=2047447", "title": "Fudo Myoo", "text": ""}
{"id": "2047448", "revid": "113757", "url": "https://it.wikipedia.org/wiki?curid=2047448", "title": "Concessioni in Cina", "text": ""}
{"id": "2047449", "revid": "256896", "url": "https://it.wikipedia.org/wiki?curid=2047449", "title": "Fudo myoo", "text": ""}
{"id": "2047450", "revid": "256896", "url": "https://it.wikipedia.org/wiki?curid=2047450", "title": "Fudo myo-o", "text": ""}
{"id": "2047451", "revid": "256896", "url": "https://it.wikipedia.org/wiki?curid=2047451", "title": "Fudo Myo-o", "text": ""}
{"id": "2047452", "revid": "1632387", "url": "https://it.wikipedia.org/wiki?curid=2047452", "title": "Quark, Strangeness and Charm", "text": "Quark, Strangeness and Charm \u00e8 il settimo album in studio della space rock band Hawkwind, registrato nel 1977 e pubblicato nello stesso anno. \u00c8 il primo senza Nik Turner."}
{"id": "2047453", "revid": "110157", "url": "https://it.wikipedia.org/wiki?curid=2047453", "title": "Chiesa di Sant'Anna a Porta Capuana", "text": "La chiesa di Sant'Anna a Porta Capuana \u00e8 una chiesa di Napoli; si erge nelle immediate vicinanze della chiesa di Sant'Anna a Capuana, in via Rosaroll.\nDescrizione.\nL'esterno dell'edificio \u00e8 formato da un timpano triangolare, da una coppia di lesene composite di ordine ionico e da una finestrella a mezza luna. L'ingresso, caratterizzato da uno pseudo-portale, precede un piccolo interno impreziosito da un bell'altare maggiore in marmi policromi ed altri elementi d'arredo (come ad esempio statue di santi e/o decorazioni).\nLa navata \u00e8 scandita da semipilastri ionici, sormontati da un cornicione aggettante, che proseguono nel breve transetto e si concludono nell'abside poligonale, presso l'altare maggiore, dove si trova un'apertura schermata da una grata. Tali semipilatri, in bianco, sono posti a contrasto con pareti dipinte in azzurro.\nL'altare \u00e8 preceduto da un arco a tutto sesto sul quale \u00e8 impostata la volta di copertura della crociera."}
{"id": "2047454", "revid": "256896", "url": "https://it.wikipedia.org/wiki?curid=2047454", "title": "Fud\u014d My\u014d-\u014d", "text": ""}
{"id": "2047455", "revid": "256896", "url": "https://it.wikipedia.org/wiki?curid=2047455", "title": "Fud\u014d", "text": ""}
{"id": "2047456", "revid": "256896", "url": "https://it.wikipedia.org/wiki?curid=2047456", "title": "Achala", "text": ""}
{"id": "2047457", "revid": "256896", "url": "https://it.wikipedia.org/wiki?curid=2047457", "title": "\u0100cala", "text": ""}
{"id": "2047458", "revid": "120371597", "url": "https://it.wikipedia.org/wiki?curid=2047458", "title": "Purezza e pericolo", "text": "Purezza e pericolo. Un'analisi dei concetti di contaminazione e tab\u00f9 (\"Purity and Danger. An Analysis of Concepts of Pollution and Taboo\") \u00e8 un saggio dell'antropologa britannica Mary Douglas, edito per la prima volta nel 1966.\nDescrizione.\nSi tratta di un fondamentale studio sui concetti di rischio e pericolo relativi a contaminazioni, basato sull'analisi comparata delle religioni e dei sistemi simbolici attraverso l'analisi dei diversi utilizzi del concetto di impurit\u00e0 e pulizia. La tesi di fondo \u00e8 che queste definizioni simboliche, nella loro diversit\u00e0 formale e intrinseca, sono necessarie alle strutture sociali esistenti praticamente in ogni tipo di societ\u00e0.\nUn possibile esempio \u00e8 il parallelo che \u00e8 possibile instaurare tra le prescrizioni adottate dalla popolazione dei Lele e i divieti alimentari dell'Antico Testamento. In entrambi i casi non si tratta di semplici prescrizioni igieniche ma, ad un livello pi\u00f9 profondo, l'istituzione che definisce ci\u00f2 che si pu\u00f2 accettare e ci\u00f2 che \u00e8 inaccettabile, manifestandosi nella forma di un ordinamento morale collettivo, si traduce in un sistema simbolico socialmente riconosciuto che regola il comportamento sociale di un determinato gruppo umano.\nNello specifico, l'antropologa ha dimostrato che le regole rituali ebraiche Casherut non sono n\u00e9 primitive regolazioni per la salute n\u00e9 prove scelte in modo casuale della devozione dell'ebreo a Dio. Tali regolamentazioni servono a sostenere le categorizzazioni simboliche: i cibi proibiti sono quelli \"ambigui\" che mettono in crisi il sistema delle categorie, in un certo senso al fine di \"rinforzare\" il sistema stesso. L'esempio pi\u00f9 immediato - tra i numerosi forniti dalla studiosa - pu\u00f2 essere quello del maiale che, avendo lo zoccolo biforcuto come gli ungulati ma non essendo un ruminante, \u00e8 difficilmente \"catalogabile\" all'interno di una strutturazione del cosmo rigorosa e precisa (talora in modo quasi ossessivo), collocandosi in una zona marginale.\nIn quest'ottica, margine, confine, soglia sono sinonimi di ambiguit\u00e0, incertezza e quindi di potenziale pericolo.\nAllo stesso modo, Douglas afferma che i rituali di purezza incentrati sulla sessualit\u00e0 servono ad affermare la distinzione di genere del corpo umano in accordo alla distinzione sociale. I tab\u00f9 sono dispositivi atti a proteggere le categorizzazioni, servono ad individuare le ambiguit\u00e0 e le traspongono nell'ambito del sacro.\n\u00abChe cos'hanno a che vedere le nostre quotidiane pulizie domestiche con le regole alimentari della tradizione ebraica? O che cosa mai pu\u00f2 accomunare la nostra repulsione nei confronti di ci\u00f2 che \u00e8 vischioso con i tab\u00f9 sessuali dei Mae Enga o con il valore simbolico della cottura del cibo presso i bramini dell'India? Apparentemente nulla. Ma non \u00e8 cos\u00ec secondo Mary Douglas, docente d'Antropologia all'University College di Londra ed esponente di quello strutturalismo antropologico inglese che riconosce il suo ispiratore principale in Evans-Pritchard. [...]\u00bb."}
{"id": "2047459", "revid": "256896", "url": "https://it.wikipedia.org/wiki?curid=2047459", "title": "Achalanatha", "text": ""}
{"id": "2047460", "revid": "256896", "url": "https://it.wikipedia.org/wiki?curid=2047460", "title": "Acalanatha", "text": ""}
{"id": "2047461", "revid": "109893", "url": "https://it.wikipedia.org/wiki?curid=2047461", "title": "Episodi di Manimal", "text": "Questa voce contiene trame, dettagli e crediti dei registi e degli sceneggiatori dell'unica stagione della serie televisiva \"Manimal\".\nNegli Stati Uniti, la serie and\u00f2 in onda sulla NBC dal 30 settembre al 17 dicembre 1983. In Italia, and\u00f2 in onda su Italia 1 a partire dal 6 aprile 1985."}
{"id": "2047464", "revid": "1573940", "url": "https://it.wikipedia.org/wiki?curid=2047464", "title": "Pipistrellus", "text": "Pipistrellus () \u00e8 un genere di pipistrelli della famiglia dei Vespertilionidi.\nDescrizione.\nDimensioni.\nAl genere Pipistrellus appartengono pipistrelli di piccole dimensioni, con lunghezza della testa e del corpo tra 35 e 62\u00a0mm, la lunghezza dell'avambraccio tra 27 e 50\u00a0mm, la lunghezza della coda tra 25 e 50\u00a0mm e un peso fino a 20\u00a0g.\nCaratteristiche craniche e dentarie.\nIl cranio presenta una scatola cranica non appiattita e priva di cresta sagittale. Il primo premolare superiore solitamente \u00e8 ben sviluppato, pi\u00f9 o meno situato lungo la linea alveolare, mentre il secondo premolare superiore \u00e8 talvolta assente. Gli incisivi superiori esterni non sono eccessivamente ridotti e talvolta pi\u00f9 piccoli di quelli pi\u00f9 interni, i quali possono avere una o due cuspidi. I molari inferiori presentano una struttura occlusale di tipo nyctalodonte, ovvero l'ultima cuspide posteriore linguale \u00e8 connessa tramite una cresta con una piccola protuberanza terminale, lasciando l'ultima cuspide posteriore labiale isolata \"(Fig.1)\".\nSono caratterizzati dalla seguente formula dentaria:\nAspetto.\nIl corpo \u00e8 delicato. Le parti superiori variano dal marrone chiaro al nerastro, mentre quelle inferiori sono generalmente pi\u00f9 chiare, talvolta anche biancastre. Il muso \u00e8 corto, largo, con due masse ghiandolari sui lati e con dei cuscinetti all'angolo posteriore della bocca, che cambiano dimensione in relazione alle condizioni riproduttive dell'individuo. Le orecchie sono corte, ben separate tra loro, triangolari con l'estremit\u00e0 spesso arrotondata, talvolta appuntita e con un antitrago pi\u00f9 o meno sviluppato. Il trago \u00e8 solitamente di lunghezza moderata, con i bordi paralleli e l'estremit\u00e0 smussata. Le ali sono lunghe e strette, possono essere chiare, scure o bianche e in alcune specie avere il bordo posteriore marcato distintamente di bianco. Il quinto dito \u00e8 pi\u00f9 lungo del metacarpo del terzo e quarto dito. Il calcar presenta un lobo di rinforzo ben sviluppato. L'osso penico \u00e8 lungo e sottile, curvato in avanti, leggermente pi\u00f9 largo alla base e con l'estremit\u00e0 biforcuta.\nDistribuzione.\nIl genere \u00e8 diffusa in Africa, Madagascar, Europa, Asia ed Oceania fino alle Isole Salomone.\nTassonomia.\nLa classificazione di questo genere risulta alquanto complessa e soggetta a continue variazioni alla luce delle nuove ricerche. Inizialmente la distinzione tra \"Eptesicus\" e \"Pipistrellus\" si basava sulla presenza di un secondo premolare superiore in quest'ultimo genere, ma successivamente si \u00e8 dimostrato che tale caratteristica non \u00e8 discriminante ma pu\u00f2 presentarsi indistintamente in diverse forme anche in gruppi molto omogenei all'interno della famiglia dei Vespertilionidi. Soltanto nel 1987, Hill e Harrison hanno proposto una nuova classificazione basandosi sulla morfologia dell'osso penico, carattere ritenuto conservativo, spostando alcune specie da un genere all'altro e creando diversi sottogeneri, che successivamente negli anni, con la conferma di ricerche filogenetiche e molecolari, sono stati elevati al rango di generi a s\u00e9 stanti.\nIl genere comprende attualmente le seguenti specie:\nIncertae Sedis"}
{"id": "2047466", "revid": "307634", "url": "https://it.wikipedia.org/wiki?curid=2047466", "title": "Soricini", "text": ""}
{"id": "2047467", "revid": "287204", "url": "https://it.wikipedia.org/wiki?curid=2047467", "title": "Nicol\u00f2 Pacassi", "text": "Biografia.\nConosciuto anche come Nikolaus Pacassi fu un architetto austriaco di ascendenza italiana (goriziana): il padre Giovanni, scultore e lapicida di origine greca, si era trasferito da poco da Gorizia a Vienna per eseguire alcuni lavori per il sepolcro della famiglia imperiale nella chiesa dei Cappuccini di Vienna; a Wiener Neustadt Giovanni aveva sposato la figlia di uno scalpellino locale di cui non sono note le generalit\u00e0. Successivamente non si sa pi\u00f9 nulla di ulteriori lavori di Giovanni.\nNel 1753 fu nominato architetto di corte dall'imperatrice Maria Teresa."}
{"id": "2047472", "revid": "74801", "url": "https://it.wikipedia.org/wiki?curid=2047472", "title": "Jeff Grayer", "text": ""}
{"id": "2047474", "revid": "541053", "url": "https://it.wikipedia.org/wiki?curid=2047474", "title": "Kwangchowan", "text": "Kwangchowan o Kouang-Tch\u00e9ou-Wan (in cinese \u5e7f\u5dde\u6e7e\u79df\u754c\u6761\u7ea6 \"Gu\u01cengzhou w\u0101n zuji\u00e8 ti\u00e1oyue\" che significa \"Concessione della baia di Canton\") era una concessione francese in Cina sulla costa del Guangdong esistente dal 1898 al 1945, venne occupata nel 1943 dall'Impero Giapponese fino al 1945.\nStoria.\nIl territorio di Kwangchowan fu concesso in affitto dalla Cina alla Francia, secondo il trattato del 12 aprile 1892, il 27 maggio 1898; il suo principale scopo era di contrastare il crescente potere commerciale delle altre colonie del vecchio continente in Cina, ovvero: Macao (Portogallo) e Hong Kong (Regno Unito), oltre che estendere la zona di influenza francese dall'Indocina alla Cina continentale. La colonia rimase sempre dipendente dalla colonia indocinese; visto l'interesse francese nell'investire pi\u00f9 in Indocina che nell'\"exclave\" cinese, difatti il governatore francese inviava un commissario a Kwangchowan da Saigon e la moneta in uso era la Piastra dell'Indocina francese. La popolazione nel 1911 era di 189.000. Nel 1931 la popolazione di Kwang-Chou-Wan aveva raggiunto i 206.000 abitanti, dando alla colonia una densit\u00e0 abitativa di 245 abitanti per km\u00b2; quasi tutti erano cinesi, e solo 266 francesi e quattro altri europei furono registrati come residenti. I governi di Francia e Repubblica di Cina si misero d'accordo nel 1945 per la restituzione della concessione che ritorn\u00f2 cinese il 20 novembre 1945. Durante la Seconda guerra mondiale fu occupata dall'Impero Giapponese.\nGeografia.\nKwangchowan era un'exclave che affacciava sul Mar Cinese Meridionale, confinava con la provincia cinese del Guangdong, comprendeva la parte della penisola di Leizhou affacciata sulla baia di Kwangchowan, l'isola di Tung Hai e di Halung Chou e molte isole minori; sulla terraferma aveva due territori, uno pi\u00f9 grande sede del capoluogo Fort-Bayard e due piccoli centri abitati. Inoltre aveva un altro territorio sulla terraferma, ma disabitato.\nSuddivisioni.\nNel 1926, il Territorio di Kwangchowan comprendeva :\nGuarnigione.\nEra presente la Guardia Indigena (\"Garde Indig\u00e8ne\") che comprendeva 16 sottuffuciali coloniali francesi e 348 guardie indigene.\nInfluenza francese.\nUna scuola francese, l\"'\u00c9cole Franco-Chinoise de Kouang-Tch\u00e9ou-Wan\", e una filiale della Banque de l'Indochine, avevano sede a Fort Bayard; inoltre una chiesa cattolica costruita durante il periodo coloniale \u00e8 ancora oggi conservata."}
{"id": "2047478", "revid": "131358", "url": "https://it.wikipedia.org/wiki?curid=2047478", "title": "Gino Rossetti II", "text": ""}
{"id": "2047480", "revid": "131358", "url": "https://it.wikipedia.org/wiki?curid=2047480", "title": "Cristian Antonio Agnelli", "text": ""}
{"id": "2047482", "revid": "281944", "url": "https://it.wikipedia.org/wiki?curid=2047482", "title": "Giovanni Battista Sommariva", "text": "Biografia.\nGiovanni Battista, o Gian Battista, Sommariva, divenne un potente uomo politico prima nella Repubblica Cisalpina, poi nella Seconda Repubblica, durante le quali ricopr\u00ec importanti cariche pubbliche. Nacque a Sant'Angelo da una famiglia di agricoltori, studi\u00f2 diritto e divenne avvocato. Nelle \"Memorie\" del duca Francesco Melzi d'Eril (1753-1816), pubblicate a cura di Giovanni Melzi nel 1865, il Sommariva viene descritto in questi termini: \u00abUscito dall'officina d'un barbiere di Sant'ngelo presso Lodi, erasi dato sulle prime all'avvocatura; uomo quanto altri mai cupido ed astuto, il quale, dandosi a divedere seguace dei novatori e sviscerato della libert\u00e0 e della eguaglianza, menava gran vanto del suo casato, con dirsi disceso dalla stirpe dei Sommariva, nobilissima prosapia di Pavia; e ci\u00f2 non era. Accontatosi poi con ogni generazione di pubblicani e barattieri, erasi fuor di misura arricchito, tanto che giunto a Parigi confessava agli amici non sapere come spendere tanta pecunia , sebbene vivesse al fasto e ai piaceri di quella gran Babilonia. Bonaparte non volle riceverlo, ed ei se ne stette col\u00e0 quasi oscuro, finch\u00e9 strettosi a madama de Thon, gi\u00e0 stata amica di Gian Giacomo Rousseau, questa, col farlo suo sposo, lo rialz\u00f2. E Melzi diceva al Marescalchi, che il maggior suo dolore si era conoscere che Sommariva aveva lucrato in un solo affare oltre a \nseicentomila franchi, avendo potuto agevolmente sottrarre quanto gli era piaciuto senza che ne rimanesse indizio di sorta\u00bb.\nNel 1796 giunse a Milano e divenne consigliere municipale. All'invasione francese in Lombardia, adott\u00f2 le nuove idee e divenne segretario del Direttorio della Repubblica Cisalpina, di cui divenne Direttore nel 1799. All'invasione austriaca fugg\u00ec a Parigi e divenne amico di Napoleone. Ritorn\u00f2 poi a Milano con i francesi. Grazie alla sua ambizione, alle sue capacit\u00e0 e alla mancanza di scrupoli, seppe accumulare enormi ricchezze e potere, anche in virt\u00f9 delle sue influenti amicizie politiche parigine. Lo stesso Napoleone Bonaparte, di cui godette l'amicizia e la fiducia, gli affid\u00f2 numerose e delicate missioni diplomatiche.\nAcquist\u00f2 palazzo a Parigi e villa Clerici (oggi villa Carlotta) a Tremezzo sul lago di Como, quest'ultima per rivaleggiare con quella fatta costruire in stile neoclassico proprio dirimpetto a villa Clerici dal suo rivale in politica Melzi d'Eril a Bellagio. Aveva ottenuto il titoli di conte.\nLa sua carriera politica ebbe un arresto improvviso nel 1802, dopo la sua candidatura al posto di vicepresidente della Repubblica Italiana, in quanto Napoleone gli prefer\u00ec Francesco Melzi d'Eril, ma non cos\u00ec le sue fortune economiche, che profondeva senza risparmio per sostenere un tenore di vita talmente lussuoso che a Parigi oscurava persino quello del Primo Console.\nSi dedic\u00f2 quindi a collezionare e commissionare opere d'arte e ad abbellire la villa di Tremezzo, trasformandola in uno scrigno di opere d'arte, punto di richiamo e di incontro per la \u00e9lite internazionale del suo tempo, e divenendo uno dei maggiori collezionisti d'arte dell'epoca. Possedeva anche dipinti di contemporanei, tra cui paesaggi marini con atmosfere offuscate e \"Una Nevicata\" di Francesco Fidanza. Famosa era la sua collezione di gemme incise e di smalti. Si fece ritrarre dai maggiori artisti contemporanei.\nConobbe Stendhal nel 1801 a Milano, che lo cit\u00f2 nel De l'amour a proposito della statua della Maddalena Penitente (Canova), posseduta dal mecenate nel suo palazzo di Parigi.\nMor\u00ec a Milano il 6 gennaio 1826 e fu sepolto nel monumento funebre scolpito da Pompeo Marchesi nella cappella di villa Clerici dove tuttora riposa insieme ad altri membri della famiglia.\nFamiglia.\nSi era sposato a Lodi con Giuseppina Verga da cui aveva avuto due figli: Emilio morto nel 1811 combattendo in Spagna e Luigi, naturalizzato francese, morto nel 1828 lasciando vedova la moglie contessa Emilia Seilli\u00e9re (1801-1888), discendente di una nobile famiglia francese. Gli eredi dispersero in breve tempo l'ingente patrimonio accumulato dal Sommariva cos\u00ec come le sue collezioni d'arte che furono messe all'asta a Parigi nel 1839."}
{"id": "2047485", "revid": "38275", "url": "https://it.wikipedia.org/wiki?curid=2047485", "title": "Dragoni francesi", "text": ""}
{"id": "2047486", "revid": "599013", "url": "https://it.wikipedia.org/wiki?curid=2047486", "title": "Batticuore", "text": ""}
{"id": "2047489", "revid": "1573940", "url": "https://it.wikipedia.org/wiki?curid=2047489", "title": "Pipistrellus nathusii", "text": "Il pipistrello di Nathusius (Pipistrellus nathusii ) \u00e8 un pipistrello della famiglia dei Vespertilionidi diffuso in Europa.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 39 e 58\u00a0mm, la lunghezza dell'avambraccio tra 32 e 37\u00a0mm, la lunghezza della coda tra 30 e 48\u00a0mm, la lunghezza delle orecchie tra 10 e 14\u00a0mm e un peso fino a 15\u00a0g.\nAspetto.\nLa pelliccia \u00e8 relativamente lunga e densa. Le parti dorsali variano dal marrone chiaro al marrone scuro con la base dei peli pi\u00f9 scura, mentre le parti ventrali sono pi\u00f9 chiare e grigiastre. Il muso \u00e8 largo, con due masse ghiandolari sui lati. Gli occhi sono piccoli. Le orecchie sono corte, larghe, triangolari, con l'estremit\u00e0 arrotondata e con quattro pieghe sulla superficie interna del padiglione auricolare. Il trago \u00e8 largo, con l'estremit\u00e0 leggermente curvata in avanti, arrotondata e con un lobo alla base posteriore. Le membrane alari sono scure, con il bordo posteriore leggermente marcato di bianco-giallastro, particolarmente tra le zampe e il quinto dito e attaccate posteriormente alla base dell'alluce. La coda \u00e8 lunga ed inclusa completamente nell'ampio uropatagio, il quale \u00e8 ricoperto di peli alla base. Il calcar \u00e8 lungo e provvisto di una carenatura con un piccolo sperone al centro. Il pene \u00e8 robusto, bulboso, con un solco centrale e cosparso di corti peli rigidi.\nEcolocazione.\nEmette ultrasuoni a basso ciclo di lavoro sotto forma di impulsi di durata intermedia a frequenza modulata iniziale di 90\u00a0kHz e finale di 37\u00a0kHz.\nBiologia.\nComportamento.\nIn estate si rifugia nelle cavit\u00e0 degli alberi, nelle bat-boxes e negli edifici, dove forma vivai di oltre un centinaio di femmine, mentre i maschi tendono ad essere solitari. In inverno entra in ibernazione nelle cavit\u00e0 degli alberi, fessure rocciose e talvolta all'interno di edifici. Effettua migrazioni fino a 1.905\u00a0km verso la parte pi\u00f9 meridionale del suo areale per svernare. Tra luglio e met\u00e0 settembre i maschi stabiliscono un territorio dove costituiscono un harem formato da 3-10 femmine pronte all'accoppiamento e il quale \u00e8 difeso dagli altri maschi. L'attivit\u00e0 predatoria inizia il tardo pomeriggio, circa 50 minuti dopo il tramonto, talvolta anche prima nelle femmine che allattano. Il volo \u00e8 rapido, manovrato, relativamente regolare ed effettuato a 4-15 metri dal suolo.\nAlimentazione.\nSi nutre di insetti, particolarmente chironomidi, lepidotteri, tricotteri, coleotteri, emitteri catturati in volo sopra radure, lungo i margini forestali , lungo i corsi d'acqua e intorno ai lampioni.\nRiproduzione.\nDanno alla luce due piccoli alla volta tra giugno e luglio. Gli accoppiamenti avvengono in tarda estate e in autunno. I nascituri sono in grado di volare dopo un mese di et\u00e0. Le femmine diventano mature sessualmente ad un anno di vita. L'aspettativa di vita \u00e8 di circa 7 anni.\nDistribuzione e habitat.\nQuesta specie \u00e8 diffusa in Europa fino al Mar Caspio e al Caucaso. \u00c8 presente nella Spagna settentrionale ed in alcune zone centrali, Francia, Corsica, Belgio, Paesi Bassi, Lussemburgo, Gran Bretagna, Isole Shetland, Irlanda orientale, Svizzera, Italia, Sicilia, Sardegna, Austria, Germania, Danimarca orientale, Polonia, Repubblica Ceca, Slovacchia, Ungheria, Slovenia, Bosnia ed Erzegovina, Croazia, Montenegro, Macedonia, Serbia, Albania, Grecia settentrionale e centrale, Bulgaria, Romania, Ucraina, Bielorussia, Lituania, Lettonia, Estonia, Norvegia sud-occidentale, Svezia sud-orientale, Finlandia meridionale, Turchia europea, Armenia, Azerbaigian, Georgia, Russia occidentale e sud-occidentale e Kazakistan nord-occidentale.\nVive nelle foreste, boschi decidui e di conifere, nei parchi cittadini fino a 2.000 metri di altitudine.\nStato di conservazione.\nLa IUCN Red List, considerato il vasto areale e l'abbondanza, classifica \"P.nathusii\" come specie a rischio minimo (LC)."}
{"id": "2047493", "revid": "111325", "url": "https://it.wikipedia.org/wiki?curid=2047493", "title": "Circuito di papez", "text": ""}
{"id": "2047503", "revid": "300067", "url": "https://it.wikipedia.org/wiki?curid=2047503", "title": "Serie A1 2008-2009 (pallacanestro femminile)", "text": "Il campionato di Serie A1 di pallacanestro femminile 2008-2009 \u00e8 stato il settantottesimo organizzato in Italia.\nIl titolo \u00e8 stato vinto dal Taranto Cras Basket che ha battuto nella finale scudetto l'Umana Venezia.\nRegolamento.\nLe squadre classificate dal primo all'ottavo posto hanno accesso ai play-off per l'assegnazione dello scudetto, quelle tra il decimo ed il tredicesimo ai play-out per evitare la retrocessione in A2, la quattordicesima ed ultima classificata viene retrocessa direttamente nella serie cadetta.\nSquadre partecipanti.\nIl posto lasciato libero da La Spezia, San Raffaele Basket e Montigarda Basket viene preso da Livorno, Geas Basket e Fratta Umbertide.\nLa \"Geas Basket\" e il \"Fratta Umbertide\" hanno acquisito il diritto a disputare la massima serie vincendo i play-off di serie A2 mentre \"Livorno\" ha scambiato i diritti con quelli di \"La Spezia\" che invece disputer\u00e0 la serie cadetta.\n\"Viterbo\", retrocessa l'anno prima, ha acquisito i diritti per la serie A1 dal \"San Raffaele Basket\"."}
{"id": "2047505", "revid": "2044019", "url": "https://it.wikipedia.org/wiki?curid=2047505", "title": "La terra dei giganti", "text": "La terra dei giganti (\"Land of the Giants\") \u00e8 una serie televisiva di fine anni '60, trasmessa in Italia negli anni '80.\nTrama.\nNel 1983 un volo di linea suborbitale dagli Stati Uniti a Londra incontra una strana perturbazione atmosferica che causa un'avaria e costringe la navicella a un atterraggio di emergenza in piena notte. Passeggeri ed equipaggio sono incolumi, ma l'aeroporto di destinazione non risponde alla radio, e un gigantesco ragazzino solleva la navicella a mezz'aria, costringendola a una nuova ripartenza, solo per precipitare poco pi\u00f9 in l\u00e0, tra piante giganti e un minaccioso, gigantesco gatto. Sar\u00e0 l'inizio di un'avventura mozzafiato su un pianeta del tutto simile alla Terra, ma dove tutto \u00e8 di dimensioni di 12 volte superiori, retto da un apparente regime dittatoriale e con una tecnologia arretrata, rispetto alla Terra, collocabile intorno agli anni '50 del ventesimo secolo.\nInterpreti e personaggi.\nEdizione italiana\nDirezione del doppiaggio di Carlo Cataneo e Mimmo Craig.\nEpisodi.\nLa serie venne cancellata improvvisamente al termine della seconda stagione, probabilmente per via degli enormi costi di produzione. Non venne mai scritto nessun finale, lasciando quindi la totale incertezza sull'ipotetico ritorno dei protagonisti sul pianeta Terra."}
{"id": "2047506", "revid": "1740782", "url": "https://it.wikipedia.org/wiki?curid=2047506", "title": "Episodi de La terra dei giganti (prima stagione)", "text": "Il Disastro.\nTrama.\n12 giugno 1983. Colpito da quella che sembra una perturbazione atmosfera mentre si trova in volo tra Los Angeles e Londra il volo passeggeri perde il contatto con i radar a terra. Dopo alcuni tentativi a vuoto di comunicazione, il comandante ed il suo secondo tentano un atterraggio di emergenza. Una volta a terra, si accorgono per\u00f2 di trovarsi in grave pericolo, circondati da giganti. Approfittando della nebbia riescono a decollare nuovamente in una boscaglia. Durante una ricognizione nel circondario Steve e Valerie vengono catturati da un gigante scienziato che intende studiarli come cavie da laboratorio, e ci vorr\u00e0 tutta l'astuzia e la determinazione degli altri per farli evadere.\nLa Citt\u00e0 Fantasma.\nTrama.\nAlexander e Barry trovano un campo di forza elettromagnetico. Barry scompare e l'equipaggio si accorge dell'esistenza di una citt\u00e0 a misura d'uomo ma completamente disabitata. La spiegazione \u00e8 che si tratta di una citt\u00e0 in miniatura. Una volta ritrovato Barry, vengono tenuti in cattivit\u00e0 dal gigante che ha costruito la citt\u00e0 e dalla sua terribile nipote. Dopo varie peripezie, Steve e Mark riescono a disattivare il campo e a portare tutti al sicuro.\nLa camera oscura.\nTrama.\nI viaggiatori, mentre esplorano un parco pubblico, assistono a un omicidio, e riescono, usando la macchina fotografica dell'assassino, a scattare una fotografia che lo inchioda. Utilizzando la camera oscura proprio dell'assassino, sviluppano la fotografia e forniscono la prova alla polizia.\nSottosuolo.\nTrama.\nCatturati da un gigante, i naufraghi per ottenere la libert\u00e0 devono aiutarlo a distruggere una lettera compromettente in mano alla polizia. In seguito a diverse vicissitudini la missione riesce a prezzo della morte del gigante buono professor Gorak.\nLa Giostra Della Paura.\nTrama.\nIl gruppo di astronauti viene catturato da una compagnia di gitani che intende venderli nel vicino luna park. Ma improvvisando con i pochi mezzi a sua disposizione il capitano Steve costruisce un pallone aerostatico e riesce a portare tutti fuori pericolo.\nIl Piano Di Volo.\nTrama.\nL'arrivo di un altro piccolo uomo che dice di chiamarsi Joe fa sperare agli astronauti di poter tornare sulla Terra, ma ben presto questo si rivela un doppiogiochista gigante che si \u00e8 rimpicciolito con delle pasticche, per mettere le mani sulla nave spaziale. Tuttavia i sospetti di Peter e le remore dello stesso Joe, impediranno il compiersi del piano.\nCaccia All'Uomo.\nTrama.\nL'equipaggio si trova invischiato nella fuga di un detenuto evaso che, inseguito dagli agenti penitenziari, finisce nelle sabbie mobili trascinando con s\u00e9 anche l'astronave. Il Capitano Steve riesce a salvare il malcapitato e a riportare al sicuro la navetta spaziale.\nDoppio Incrocio.\nTrama.\nFitzhugh perde la memoria e si accorda con due giganti ladri per rubare un prezioso rubino conservato nel locale museo. Per fare ci\u00f2 non si fa scrupolo di utilizzare anche il piccolo Barry. Ma i compagni non lo abbandonano e una volta riportato in s\u00e9, lo riconducono con loro all'accampamento.\nIl Mondo Inquietante.\nTrama.\nBarry viene rapito da un piccolo uomo che vive solitario nella foresta, sfruttando le caverne sotterranee costruite dalle marmotte. Una volta rintracciati i due, Steve scopre che il selvaggio \u00e8 in realt\u00e0 un maggiore dell'aeronautica, ultimo sopravvissuto di un volo atterrato sul pianeta gigante anni prima. Organizzano cos\u00ec una spedizione nel tentativo di riprendere la sua astronave ora in mano ai giganti, ma questa risulta oramai smontata e inutilizzabile, cos\u00ec si danno alla fuga e in uno scontro con un ragno gigante, il maggiore eroicamente muore per salvare Barry.\nLa Gabbia Dorata.\nTrama.\nMark e Steve si imbattono in un vaso di vetro contenente una splendida ragazza. Steve, sospettando una trappola \u00e8 dell'opinione di lasciare perdere, ma Mark ne \u00e8 troppo affascinato e la libera, seguendola alla casa che i giganti le hanno costruito. Mark si rende conto che la ragazza non \u00e8 niente pi\u00f9 di un'esca quando gli offre in dono un rubino che \u00e8 in realt\u00e0 una microspia che servir\u00e0 ai giganti per rintracciare l'accampamento. Raggiunti gli altri, legano la microspia alla zampa di un tacchino che era stato catturato da Fitzhugh in modo da depistare i giganti.\nI Naufraghi.\nTrama.\nVagando nella foresta e tenendo d'occhio dei giganti cacciatori che stanno sistemando delle trappole, gli astronauti si imbattono in un altro gruppetto di 4 piccoli uomini, ultimi sopravvissuti di un equipaggio schiantatosi sul pianeta gigante due anni prima. La coesistenza con questi, specie per la diffidenza del loro capo Nick, non \u00e8 facile, ma unendo le forze riescono a liberare alcuni di loro caduti nelle grinfie di un gigante, per poi riprendere, ognuno dei due gruppi, la propria strada.\nLavaggio Del Cervello.\nTrama.\nIn citt\u00e0 in cerca di qualcosa di utile per i lavori di riparazione della navetta spaziale, Steve e Fitzhugh scoprono una stazione di trasmissione radio sotterranea evidentemente costruita da qualche altro naufrago in precedenza. Cercano cos\u00ec di riattivare il segnale e di mettersi in contatto con la Terra, ma proprio quando il contatto sembra stabilito, l'arrivo di due giganti, che ne hanno intercettato la trasmissione radio, muniti di una speciale arma a base di schiuma della verit\u00e0, ne provocano la fuga e la successiva distruzione degli apparecchi radio. Tuttavia, tutti i piccoli uomini si mettono in salvo.\nIl Cacciatore Di Taglie.\nTrama.\nLa polizia del pianeta dei giganti dirama dei volantini con cui si promette una taglia alla consegna dei piccoli uomini. Questo diffonde il terrore tra i naufraghi di una prossima caccia da parte dei bounty killer. Riescono cos\u00ec a rubare una pistola a un campeggiatore e a ferirlo nel tentativo di impedirgli di scoprire l'astronave. Rischiando per\u00f2, quest'ultimo, di morire dissanguato gli fasciano la ferita e il gigante riconoscente spedisce la polizia su una falsa pista.\nNelle Notti Limpide Si Vede La Terra.\nTrama.\nStavolta il gruppo di naufraghi spaziali \u00e8 impegnato nel tentativo di distruggere il laboratorio di uno scienziato gigante che ha inventato un terribile visore notturno che, qualora distribuito alla polizia, significherebbe la quasi certa scoperta del loro accampamento e dell'astronave. Grazie all'astuzia congiunta del capitano Steve e dell'ingegnere Mark, riescono a chiudere il gigante nel suo laboratorio, facendolo saltare in aria con le sue pericolose invenzioni.\nLa Notte Di Thrombeldinbar.\nTrama.\nFitzhugh viene scambiato da due bambini di un orfanotrofio per Thrombeldinbar, una specie di folletto che un giorno all'anno si manifesta ai giganti ed esaudisce i loro desideri. Il problema \u00e8 che la cerimonia di liberazione del folletto prevede la sua cremazione, per permettere di liberare il suo spirito. Tra alterne vicende, Steve ed il direttore dell'orfanotrofio riusciranno a salvare Fitzhugh ed a liberare i bambini nel frattempo imprigionati da un suonatore di organetto.\nSette Piccoli Indiani.\nTrama.\nL'ispettore Kobick riesce a catturare il piccolo Cipper, il cane di Barry e decide di esporlo nel vicino zoo, in modo da utilizzarlo come esca. Infatti l'azione scoordinata di alcuni membri dell'equipaggio ne determina la loro cattura, ma prendendosi gioco dell'ambizioso guardiano dello zoo, il capitano Steve riesce a provocare un corto circuito nelle prigioni, riuscendo a fuggire con tutti i membri dell'equipaggio.\nIl Ritorno Di Inidu.\nTrama.\nDurante una notte fredda e tempestosa gli astronauti trovano riparo in una casa che sembra abbandonata. Qui invece scoprono che vi abita un prestigiatore, Inidu, costretto a nascondersi poich\u00e9 ricercato dalla polizia dopo che un suo esperimento port\u00f2 alla morte di un uomo. Durante l'episodio si scopre che il responsabile dell'omicidio era invece il suo vecchio assistente, e, con l'aiuto di Mark e compagni, riesce a smascherarlo ed a consegnarlo alla polizia.\nSoccorso.\nTrama.\nCatturati dal tremendo ispettore Kobick, Steve e Dan vengono impiegati in un'operazione di recupero di due bambini caduti tragicamente in un pozzo in disuso. Con l'aiuto di Fitzhugh e di Mark liberano un condotto di collegamento laterale ostruito e li conducono in salvo tra le braccia dei genitori che si sdebitano con loro facendoli fuggire.\nGioco Pericoloso.\nTrama.\nIn questo episodio gli astronauti, a causa della solita avidit\u00e0 di Fitzhugh che si reca al porto per razziare del pesce fresco, finiscono catturati da un gigante bambino sordomuto. In cambio dell'invenzione di un apparecchio audio che permette al bambino di sentire, tuttavia riescono a tornare in libert\u00e0, con la promessa che nessuno sveler\u00e0 il luogo del loro accampamento."}
{"id": "2047507", "revid": "226458", "url": "https://it.wikipedia.org/wiki?curid=2047507", "title": "Episodi de La terra dei giganti (seconda stagione)", "text": ""}
{"id": "2047509", "revid": "11266", "url": "https://it.wikipedia.org/wiki?curid=2047509", "title": "Monumenti e luoghi d'interesse di Bari", "text": "L'odierno centro urbano \u00e8 costituito dalla citt\u00e0 nuova (fondata nel 1813 da Gioacchino Murat) che si estende tra la ferrovia e la costa con strade a reticolo ortogonale, e dalla citt\u00e0 vecchia (la cosiddetta \"barivecchia\") fra i porti nuovo e vecchio, chiusa a est dalle mura che la separano dal lungomare, con impianto urbanistico medievale.\nSi trovano nella Bari antica notevoli monumenti romanici, tra cui la \"basilica di San Nicola\" (XII secolo), capolavoro dell'architettura romanico pugliese. La \"Cattedrale di San Sabino\" (1170-1178), nei cui archivi \u00e8 conservato un celebre \"Exultet\" (codice miniato) anteriore al 1025 e contenente la liturgia del Sabato Santo.\nInteressante dal punto di vista architettonico la \"Chiesa di San Gregorio\" (XI secolo-XII secolo). Celebre il \"Castello normanno-svevo\" fatto edificare da Federico II di Svevia (perlomeno il nucleo principale) sul sito di precedenti fortificazioni normanne e bizantine.\nAmpliato nel XVI secolo, quando divenne dimora di Isabella d'Aragona, nel XIX secolo il castello venne prima adibito a prigione e successivamente a caserma.\nNella Citt\u00e0 nuova si trovano il \"Museo Archeologico\" (con numerose ceramiche) e, sul \"lungomare Nazario Sauro\", la \"Pinacoteca Provinciale\". Poco distante dal lungomare \u00e8 situato anche il \"Teatro Petruzzelli\", edificato tra il 1898 e il 1903, recentemente riaperto al pubblico dopo una lunga ristrutturazione seguita all'incendio che lo ha gravemente danneggiato nel 1991.\nArchitettura religiosa.\nIl centro storico di Bari pullula di piccole e grandi chiese.\nLe pi\u00f9 maestose sono senz'altro la Cattedrale di San Sabino e la Basilica di San Nicola. Numerosissime tuttavia sono le chiese minori: Chiesa di Sant'Anna, Chiesa di Sant'Antonio abate, la Chiesa di Sant'Agostino rifatta nel 1508 dalla colonia milanese, Chiesa di San Bartolomeo, Chiesa di Santa Chiara, Chiesa di San Domenico, Chiesa di San Francesco alla Scarpa, Chiesa di Santa Pelagia, Chiesa di San Gaetano, Chiesa del Ges\u00f9, Chiesa di San Giacomo, la trecentesca Chiesa San Giovanni Crisostomo (parrocchiale di rito greco), Chiesa di San Giuseppe, Chiesa di San Gregorio dove per tutto l'anno rimane la statua di San Nicola trasferita nella propria basilica solo nei giorni della festa, Chiesa di San Luca, Chiesa di San Marco dei Veneziani, Chiesa di Santa Maria degli Angeli, Chiesa di Santa Maria del Buon Consiglio, Chiesa di Santa Maria del Monte Carmelo, Chiesa di San Martino, Chiesa di San Michele, Chiesa di Sant'Onofrio, Chiesa di Santa Scolastica, Chiesa di San Sebastiano, Chiesa di Santa Teresa delle Donne, la barocca Chiesa di Santa Teresa dei Maschi, Chiesa della SS. Trinit\u00e0 dei Medici, Chiesa della Vallisa, Cappella di San Nicola al Porto e, a croce greca contratta, la Chiesa di San Giorgio dei Martiri.\nOtto sono le chiese scomparse o sconsacrate: San Benedetto, San Demetrio, San Eustrazio, San Tommaso Apostolo, San Pietro de Sergio Protospathario, San Nicola de ipsa Pusterula, San Giovanni Evangelista, San Apollinare.\nBasilica di San Nicola.\nTra gli esempi pi\u00f9 fulgidi del romanico pugliese, venne edificata a partire dal 1087 per ospitare le reliquie di san Nicola, che alcuni marinai baresi avevano traslato da Myra, in Licia. Fu visitata da papa Urbano II nel 1089 per collocare le reliquie nicolaiane, e nel 1098 per il II Concilio di Bari. Oggi \u00e8 un importante centro ecumenico, meta di pellegrinaggi di cristiani ortodossi provenienti specialmente dalla Russia.\nAlla severa facciata a salienti, tripartita e affiancata da due torri campanarie, corrisponde un luminoso interno a croce latina commissa, nel quale spiccano il ciborio e la sedia episcopale dell'abate Elia e il monumento alla regina di Polonia Bona Sforza.\nCattedrale di San Sabino.\nLa Cattedrale di San Sabino fu edificata nella prima met\u00e0 dell'XI secolo e ricostruita negli ultimi decenni del XII secolo, in seguito alla distruzione della citt\u00e0 ad opera di Guglielmo il Malo nel 1156. La cattedrale \u00e8 una delle pi\u00f9 maestose creazioni dell'architettura romanico-pugliese i cui elementi caratterizzanti si ritrovano nella facciata tripartita da lesene, nel esaforato del fianco sinistro, nelle testate del transetto. L'interno, con pianta a croce latina a tre navate, presenta un pulpito e un ciborio ricomposti con frammenti originari del XI e XIII secolo e ospita le reliquie di san Sabino e santa Colomba, l'icona della Madonna Odegitria e il rotolo dell'Exultet, anteriore al 1050.\nArchitettura militare.\nCastello normanno-svevo.\nIl Castello normanno-svevo sorse intorno al 1131 per volont\u00e0 di Ruggero il Normanno. Nel 1156 Guglielmo I di Sicilia lo distrusse quasi completamente e Guido il Vasto, per volont\u00e0 di Federico II di Svevia, si occup\u00f2 della sua ricostruzione.\nIl possente e grandioso castello consta di due parti distinte: la prima comprendente il mastio, di origine bizantino-normanna e trasformato da Federico II tra il 1233 e il 1240, a pianta trapezoidale con due torri delle quattro originarie; la seconda che ingloba i baluardi a scarpata con torrioni angolari a lancia sul fossato che furono addizionati nel XVI secolo sui tre lati dalla parte terrestre. Il lato Nord, quello marittimo, conserva il portale ogivale (ora murato) e le graziose bifore della costruzione duecentesca.\nAl castello si accede dal lato sud, varcando il ponte sul fossato ed entrando nel cortile tra i baluardi cinquecenteschi e il mastio svevo, sulle cui torri e cortine costruite in bozze di pietra scura, si notano diverse monofore. Sul lato ovest un portale gotico scolpito immette in un atrio su colonne con volte a crociera, dal quale si passa nel cortile interno, quadrilatero, di impianto rinascimentale, assai rimaneggiato. In questo interno, sulla sinistra in un salone terreno \u00e8 presente la gipsoteca all'interno della quale sono accolti numerosi calchi che ritraggono le pi\u00f9 interessanti sculture architettoniche e decorative dei monumenti romanici di Puglia. Accanto, una interessante sala con volta a botte costolonata a sesto acuto, adibita ad archivio.\nAl piano superiore, nel lato meridionale del castello, vi sono vari ambienti ove \u00e8 ubicata la Soprintendenza alle Gallerie. Il lato Nord ospita, in due ampie sale al piano superiore, i dipinti restaurati.\nFortino di Sant'Antonio abate.\nIl \"Forte di Sant'Antonio abate\" fu eretto per scopi difensivi. La data di costruzione non \u00e8 accertata; tuttavia talune fonti citano il forte a partire dal XIV secolo. Distrutto dai baresi nel 1463, fu ricostruito nel XVI secolo per volere di Isabella d'Aragona.\nUna graziosa statua lignea del santo a cui \u00e8 dedicata la costruzione si trova in una cappella sotto l'androne.\nUnico giorno in cui la cappella \u00e8 visitabile, \u00e8 il 17 gennaio, giorno in cui viene aperta per celebrare cerimonie religiose. Nella cappelletta \u00e8 inoltre degno di nota un quadro di autore ignoto raffigurante Sant'Antonio abate.\nI suoi spazi vengono attualmente utilizzati per eventi culturali\nSacrario Militare dei Caduti d'Oltremare.\nCommissionato dal Ministero della difesa agli ingegneri Arnaldo Tuzi e Giuseppe Triggiani, fu completato nel 1967 al quartiere Japigia. All'interno di un giardino, l'edificio in pietra ocra e pietra di Trani ospita i resti di 76 000 militari italiani, 40 000 dei quali ignoti, caduti nei cosiddetti territori d'Oltremare (Africa e Balcani) tra la guerra d'Eritrea e la II guerra mondiale. Un piccolo museo raccoglie cimeli bellici usati dalle truppe italiane e da quelle degli eserciti che le fronteggiarono. All'ingresso, la riproduzione di otto archi di un acquedotto romano e altrettanti di un edificio coloniale simboleggia le otto guerre italiane combattute in Africa.\nLungomare.\nLe Vie Imperatore Augusto, Araldo di Crollalanza e Nazario Sauro costituiscono la porzione pi\u00f9 nota del lungomare di Bari.\nIl Lungomare Imperatore Augusto \u00e8 un'ampia via che si estende dal Piazzale Colombo alla radice del molo del porto nuovo fino alla Piazza Eroi del Mare, aperta sul porto vecchio.\nLa via segue l'andamento delle vecchie mura della citt\u00e0 vecchia, della quale si vedono sovrastare pittorescamente i campanili e le cupole; il tutto offre un ammirevole panorama sul mare. A met\u00e0 del percorso un passaggio aperto nell'antica cinta muraria mette in comunicazione con la piazza antistante la Basilica di San Nicola.\nIl Lungomare Araldo di Crollalanza si estende da Piazza Eroi del Mare a Piazza Armando Diaz; il Lungomare Nazario Sauro, prolungamento del Lungomare Araldo di Crollalanza, \u00e8 anch'esso un encomiabile viale litoraneo con veduta panoramica sulla costa che, partendo dalla rotonda di Piazza Armando Diaz e costeggiando la Pinacoteca Provinciale, si congiunge con il Lungomare Armando Perotti.\nSul lungomare sono poste varie sculture, tra le quali si ricorda il busto di Giuseppe Mazzini, opera di Alterige Giorgi, donata nel 1952 della citt\u00e0 di Carrara.\nParchi e giardini.\nQuella che negli anni '50 era conosciuta come una citt\u00e0 circondata da sterminate campagne caratterizzate da macchia mediterranea, laddove non v'erano uliveti, che ancora al suo interno possedeva masserie imponenti dai giardini ornati da palme oggi \u00e8 una citt\u00e0 caratterizzata da molti spazi verdi tra cui vanno ricordati il \"Parco 2 giugno\", nel quartiere Carrassi, ai margini dell'area centrale della citt\u00e0 e l'antica \"Pineta San Francesco alla Rena\", un folto parco alberato situato nella zona adibita ad ospitare la Fiera del Levante. L'area verde, lontana dal centro cittadino e vicino alla grossa arteria di via Napoli, \u00e8 costeggiata dal \"Torrente Lamasinata\" (molto pi\u00f9 conosciuto col nome popolare di \"Canalone\"), ramo acquatico aperto sul mare, che procede rasente la tangenziale giungendo fino al rione Stanic, la cui foce sabbiosa \u00e8 meta di bagnanti ogni estate (vedi pi\u00f9 gi\u00f9 \"Spiagge\"). Il parco \u00e8 meta di molti baresi i quali, specie d'estate, cercando di evadere dalla promiscuit\u00e0 del centro, trovano nella pineta luogo entro il quale condividere insolita quiete.\nPi\u00f9 recenti sono il parco \"Ecopoli\" nel quartiere Japigia, il parco di \"viale Europa\" nel quartiere San Paolo e il parco \"Perotti\", nei pressi dell'omonimo lungomare, sorto sull'area occupata fino al 2006 dal complesso immobiliare di Punta Perotti. Il 23 ottobre 2005, il parco costruito poco tempo prima nella ex \"cava Di Maso\" del quartiere Santa Rita, \u00e8 andato distrutto a causa di un'inondazione avvenuta a seguito alle piogge torrenziali che si abbatterono su Bari in quei giorni.\nFra le rigide maglie del centro murattiano si trovano il giardino di \"piazza Garibaldi\", quello di \"piazza Cesare Battisti e quello di piazza Umberto I\". Ai margini della citt\u00e0 vecchia, a ridosso del fossato lungo il lato ovest del Castello normanno-svevo, si trovano infine i \"Giardini Isabella d'Aragona\".\nSpiagge.\nBari, citt\u00e0 marittima, vede la presenza di diversi lidi privati e pubblici distribuiti lungo tutto il litorale comunale. Le pi\u00f9 rinomate e frequentate spiagge della citt\u00e0 sono essenzialmente il celeberrimo Lido Pane e Pomodoro tristemente conosciuto per vicende legate all'inquinamento delle sue acque, e il Lido San Francesco.\nIl Lido Pane e Pomodoro, frequentatissimo dai baresi che vedono nel luogo punto in cui recarsi soprattutto nei mesi estivi quando il centro cittadino si trasforma in una vera e propria fornace, si trova poco distante dalla citt\u00e0 nuova nelle vicinanze dei giardini di Piazza Antonio Gramsci. L'altro lido in cui grande parte della cittadinanza usa recarsi \u00e8 il Lido San Francesco, a poca distanza dal Bosco di San Francesco alla Rena, presso la zona di punta San Cataldo in cui ha sede la pluri decennale rassegna della Fiera del Levante.\nAdiacente al Lido San Francesco, esattamente al confine del rione San Girolamo, si trova il Torrente Derivatore Lamasinata nella cui foce sabbiosa, ogni estate, si viene ad insediare una moltitudine di bagnanti. Lo stanziamento di sedie ed ombrelloni \u00e8 possibile in quanto il Torrente Derivatore Lamasinata \u00e8 per la maggior parte del tempo asciutto: la sua funzione si espleta nel raccoglimento delle acque piovane provenienti dalla Murgia barese, garantendo uno sbocco al mare e scongiurando il pericolo di facili alluvioni. Il torrente in questione e, per estensione, la spiaggia libera ad esso pertinente sono conosciuti con il nome popolare di Canalone: \"Andare al Canalone\", in riferimento alla balneazione estiva, \u00e8 un'espressione comune e radicata ormai da anni nel folklore barese."}
{"id": "2047512", "revid": "284793", "url": "https://it.wikipedia.org/wiki?curid=2047512", "title": "Quadrantectomia", "text": ""}
{"id": "2047513", "revid": "110157", "url": "https://it.wikipedia.org/wiki?curid=2047513", "title": "Melos", "text": "Melos \u00e8 un album di rock progressivo (con venature fusion), l'unico pubblicato dai Cervello, nel 1973.\nIl disco.\nIn greco \"Mel\u00f2s\" significa canto, poesia; il titolo intende richiamare atmosfere d'una Grecia incantata dai miti pagani.\nNel combo napoletano suonava la chitarra Corrado Rustici, fratello di Danilo dei ben pi\u00f9 noti \"Osanna\".\nLa voce di Gianluigi Di Franco, negli anni ottanta, sar\u00e0 apprezzata grazie al singolo \"Kalimba de luna\", nel quale presta la voce a Tony Esposito.\nTra i pezzi dell'album, degno di nota l'iniziale \"Canto del capro\", in cui i quattro quinti della band sono impegnati ai fiati per introdurci in un mondo fatato e allo stesso tempo oscuro, dove d'improvviso attacca un coro pagano con un effetto quasi robotico: \"Magica danza ci porter\u00e0 il seme, vivido intruglio disseta la mente\".\nIl disco \u00e8 uno degli album pi\u00f9 rappresentativi del rock progressivo italiano e presente nelle pi\u00f9 autorevoli classifiche italiane ed internazionali.\nTracce.\nBrani composti da F. Parazzini (testi) e G. Marazza (musiche)"}
{"id": "2047514", "revid": "1305772", "url": "https://it.wikipedia.org/wiki?curid=2047514", "title": "John Winthrop", "text": "John Winthrop \u00e8 stato il nome di numerosi inglesi nel New England, fra i quali:"}
{"id": "2047518", "revid": "1543377", "url": "https://it.wikipedia.org/wiki?curid=2047518", "title": "John Winthrop il Vecchio", "text": "Biografia.\nWinthrop apparteneva alla piccola nobilt\u00e0, la classe egemone nella societ\u00e0 inglese tra il 1540 e il 1640. Suo padre Adam Winthrop (1548\u20131623) era divenuto proprietario di un appezzamento di terreno di 500 acri (200 ettari), chiamato Groton Manor, acquistato da Enrico VIII al tempo della Riforma. All'et\u00e0 di 15 anni frequent\u00f2 il Trinity College, uno dei college costituenti l'Universit\u00e0 di Cambridge.\nAll'et\u00e0 di 17 anni spos\u00f2 la prima delle sue quattro mogli, Mary Forth, figlia di un gentiluomo di campagna dell'Essex. L'anno successivo nacque il primo dei suoi 16 figli. Come molti membri della sua classe sociale Winthrop studi\u00f2 legge al Gray's Inn, prest\u00f2 servizio come giudice di pace e ottenne un ufficio statale. Dal 1627 al 1629 fu avvocato alla Court of Wards and Liveries.\nPer pi\u00f9 di 20 anni Winthrop visse soprattutto a Groton Manor da gentiluomo di campagna conservatore, senza apparente interesse per le attivit\u00e0 coloniali. Profondamente religioso si diede allo studio delle Scritture e alla preghiera fin dall'adolescenza. Col tempo divenne un devoto puritano, convinto che Dio l'avesse predestinato alla santit\u00e0. La sua esperienza religiosa rinforz\u00f2 la sua visione elitaria del mondo e lo trasform\u00f2 in un attivista sociale.\nDopo il 1620 le condizioni economiche di Winthrop cominciarono a risentire in modo crescente della crisi economica, che ridusse il suo reddito terriero, e della politica anti-puritana di Carlo I, che nel 1629 lo priv\u00f2 del suo posto a corte. Quando, nello stesso 1629, la Colonia della baia del Massachusetts ottenne dalla corona l'autorizzazione a una spedizione nella Nuova Inghilterra con il diritto a occupare nuove terre e fondare citt\u00e0, Winthrop si un\u00ec alla colonia, impegnandosi a vendere le sue propriet\u00e0 terriere e a portare la famiglia nel Massachusetts, a condizione che i dirigenti della colonia si fossero anch'essi trasferiti in America. Essi accettarono questi intenti e il 20 ottobre 1629 John Winthrop fu eletto governatore.\nSalp\u00f2 verso il Nuovo Mondo nella primavera del 1630. Durante il viaggio sulla nave Arbella, Winthrop compose un sermone laico, \"A Modell of Christian Charity\", nel quale esortava i coloni del Massachusetts ad adottare la disciplina di gruppo per costruire nella Nuova Inghilterra una citt\u00e0 retta secondo la legge divina: \"City upon a Hill\", una citt\u00e0 sulla collina.\nNei 19 anni vissuti nel Massachusetts, seppure informandoli alle sue concezioni teocratiche e rigidamente conservatrici, Winthrop conserv\u00f2 la sua autorevolezza fra i coloni della Nuova Inghilterra: nelle elezioni annuali svolte tra il 1631 ed il 1648 fu eletto 12 volte governatore e nei restanti anni membro del consiglio di colonia. La colonia raggiunse un notevole grado di prosperit\u00e0 e, sotto la sua autorit\u00e0 di uomo energico ma anche rigoroso e severo, nel 1643 si costitu\u00ec la confederazione della Nuova Inghilterra. Si stabil\u00ec dapprima a Salem e nell'autunno del 1630 fond\u00f2 Boston.\nWinthrop registr\u00f2 gli eventi della sua vita in un diario, \"A Journal of the Transactions and Occurrences in the Settlement of Massachusetts and the Other New England Colonies, from the Year 1630-1644\" (Diario delle transazioni e degli avvenimenti occorsi durante la colonizzazione del Massachusetts e delle altre colonie della Nuova Inghilterra). Molti suoi discendenti sono stati figure eminenti in America, nei campi della politica, della scienza e degli affari. Il pi\u00f9 importante dei suoi figli, John Winthrop (1606-1676), fu governatore inglese della colonia del Connecticut."}
{"id": "2047520", "revid": "315890", "url": "https://it.wikipedia.org/wiki?curid=2047520", "title": "Resina di xantano", "text": ""}
{"id": "2047521", "revid": "255167", "url": "https://it.wikipedia.org/wiki?curid=2047521", "title": "U (Pohnpei)", "text": ""}
{"id": "2047525", "revid": "1573940", "url": "https://it.wikipedia.org/wiki?curid=2047525", "title": "Asterolecaniidae", "text": "Asterolecaniidae , \u00e8 una famiglia di insetti appartenente all'ordine dei Rincoti Omotteri, superfamiglia Coccoidea. La famiglia deve il suo nome all'aspetto che conferiscono le emissioni cerose nel genere \"Asterolecanium\", che si dispongono a formare una frangia radiale ai margini del corpo oltre a filamenti riuniti a ciuffi sul dorso.\nDescrizione.\nLe femmine mostrano una spiccata neotenia: il corpo \u00e8 morfologicamente indifferenziato, privo di zampe e occhi e con antenne rudimentali. Sul dorso sono in genere presenti pori ceripari che si dispongono a coppie formando strutture morfologiche a forma di otto; nel genere \"Asterolecanium\", questi pori sono distribuiti presso il margine del corpo, da cui la caratteristica disposizione a raggiera delle emissioni cerose. Alcuni generi (\"Endernia\", \"Frenchia\" e \"Grammococcus\") sono invece privi dei pori a forma di otto. Sulla parte ventrale sono presenti dotti tubulari invaginati e l'ano \u00e8 circondato da un anello sclerificato provvisto di peli.\nIl corpo \u00e8 protetto da un robusto scudetto di cera, formato dalle emissioni prodotte da ghiandole tubulari; in alcune specie questo scudetto \u00e8 traslucido. Le uova vengono lasciate nella camera compresa fra il ventre della femmina e il substrato perci\u00f2, nel corso dell'ovideposizione, il corpo della femmina si ritira progressivamente per lasciare lo spazio alle uova.\nI maschi, poco frequenti, sono atteri o alati, con addome provvisto di due filamenti cerosi caudali.\nBiologia.\nGli Asterolecaniidae sono rappresentati in quasi tutte le principali regioni zoogeografiche e si rinvengono frequentemente su querce, bamb\u00f9 e piante ornamentali. Sono localizzate sulle foglie e sui giovani germogli producendone spesso la deformazione: una caratteristica delle cocciniglie, nella maggior parte della famiglia, \u00e8 infatti quella di produrre una depressione dei tessuti vegetali nella quale si insediano restando restano infossate. In alcune specie l'attacco produce ipertrofie assimilabili a galle.\nLo sviluppo postembrionale delle femmine si svolge in due stadi di neanide, quello dei maschi in due di neanide e due di ninfa (prepupa e pupa).\nSistematica.\nLa famiglia comprende circa 230 specie ripartite fra i seguenti generi:"}
{"id": "2047526", "revid": "284793", "url": "https://it.wikipedia.org/wiki?curid=2047526", "title": "Keppra", "text": ""}
{"id": "2047528", "revid": "28592", "url": "https://it.wikipedia.org/wiki?curid=2047528", "title": "Periodo napoleonico", "text": ""}
{"id": "2047530", "revid": "28592", "url": "https://it.wikipedia.org/wiki?curid=2047530", "title": "Colonizzatore", "text": ""}
{"id": "2047533", "revid": "838137", "url": "https://it.wikipedia.org/wiki?curid=2047533", "title": "Diner de tern", "text": "Il diner de tern era il nome di una moneta catalana di biglione, coniata con un titolo a 250/...; era la moneta di riferimento per Aragona, Catalogna, Valenzia e Baleari.\nStoria.\n\"Diner\" \u00e8 il termine catalano per indicare il denaro.\nIl \"diner\", era simile a quello coniato negli altri paesi europei: inizialmente conteneva circa un grammo di argento fino.\nCon il tempo il contenuto di argento prese a diminuire e divenne inferiore al 50%, diventando cos\u00ec una moneta di biglione. Tale moneta venne quindi denominata \"diner de bill\u00f3\" (denaro di biglione) mentre quelle precedenti presero il nome di \"diner de plata\", cio\u00e8 denaro d'argento.\nSotto Pietro il Cattolico (1196-1213) ci fu un'ulteriore diminuzione del contenuto in argento delle monete e fu creato il diner de quatern; in questa moneta quattro dodicesimi erano di argento ed il restante era rame. Il titolo era quindi di 333 millesimi.\nIl diner de tern fu coniato sotto il regno del figlio, Giacomo I (1213 - 1276) ed aveva solo un quarto di argento, cio\u00e8 tre dodicesimi, da cui il nome.\nLa moneta fu coniata con caratteristiche simili nei differenti territori appartenenti alla Corona di cui Giacomo era signore: Barcellona, Valencia ed Aragona.\nLe coniazioni differivano per la simbologia presente al rovescio e che era ereditata dalle coniazioni precedenti: le monete di Barcellona mostravano una croce patente inquartata con anelletti e punti, quelle di Valencia mostravano un albero sormontato da una croce patente, e quelle di Aragona una croce patriarcale, cio\u00e8 con la doppia traversa. Anche le legende indicavano la provenienza: , e .\nLa moneta divenne \"\"diner perp\u00e8tu de tern\", perch\u00e9 il re si impegn\u00f2 a mantenere questa proporzione e a non ridurre, n\u00e9 lui n\u00e9 i suoi successori, la percentuale di argento contenuta."}
{"id": "2047535", "revid": "4239", "url": "https://it.wikipedia.org/wiki?curid=2047535", "title": "Oh, Freedom", "text": "Oh, Freedom \u00e8 una canzone di libert\u00e0 degli afroamericani, scritta dopo la Guerra di secessione americana del 1861."}
{"id": "2047540", "revid": "1305772", "url": "https://it.wikipedia.org/wiki?curid=2047540", "title": "Salvami", "text": ""}
{"id": "2047547", "revid": "1728", "url": "https://it.wikipedia.org/wiki?curid=2047547", "title": "Diner de quatern", "text": ""}
{"id": "2047548", "revid": "339392", "url": "https://it.wikipedia.org/wiki?curid=2047548", "title": "Prima visione", "text": ""}
{"id": "2047551", "revid": "216538", "url": "https://it.wikipedia.org/wiki?curid=2047551", "title": "Sydney 2000 Olympics", "text": ""}
{"id": "2047553", "revid": "74801", "url": "https://it.wikipedia.org/wiki?curid=2047553", "title": "Martin John Spalding", "text": "Biografia.\nSpalding nacque a Rolling Fork, nel Kentucky, e venne ordinato sacerdote a Bardstown il 14 agosto 1834. Era entrato nel St. Mary's College di Lebanon nel 1821, dove aveva studiato matematica, diplomandosi nel 1826, studiando successivamente filosofia e teologia nei quattro anni di seminario a Bardstown. Nel 1830 egli entr\u00f2 a far parte della Congregazione di Propaganda Fide di Roma e ricevette il dottorato in teologia e diritto pubblico. Al suo ritorno a Bardstown entr\u00f2 nel clero della cattedrale e lavor\u00f2 come redattore del \"Catholic Advocate\", fondato nel 1835.\nIl 18 aprile 1848, venne nominato vescovo coadiutore di Louisville, sede a cui fu promosso vescovo l'11 febbraio 1850, dopo aver percorso una carriera lodevole nella diocesi, passando da vicario generale nel 1844 a Coadiutore \"cum jure\" nel 1848.\nL'intera diocesi contava all'epoca circa 30.000 cattolici ed egli si propose in prima persona per venire incontro alle esigenze locali, facendo costruire una scuola per ragazze e ragazzi. Soffrendo per la mancanza materiale di sacerdoti, si rec\u00f2 in Europa dove reclut\u00f2 i Saveriani, che giunsero a Louisville nel 1854.\nSpalding fu promosso per questi suoi meriti arcivescovo di Baltimora il 3 maggio 1864, insediandosi ufficialmente il 31 luglio di quello stesso anno.\nMor\u00ec il 7 febbraio 1872 a Baltimora, all'et\u00e0 di 61 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2047558", "revid": "106456", "url": "https://it.wikipedia.org/wiki?curid=2047558", "title": "San Teodulo di Sion", "text": ""}
{"id": "2047559", "revid": "110157", "url": "https://it.wikipedia.org/wiki?curid=2047559", "title": "UEFA Women's Cup 2008-2009", "text": "La UEFA Women's Cup 2008-2009 \u00e8 stata l'ottava edizione del torneo europeo femminile di calcio per club UEFA Women's Cup, destinato alle formazioni vincitrici dei massimi campionati nazionali d'Europa. Il torneo \u00e8 stato vinto per la prima volta dalle tedesche del FCR 2001 Duisburg nella doppia finale contro le russe dello . La finale di andata ha fatto segnare il record di pubblico con spettatori ad assistere alla partita alla MSV Arena di Duisburg. Questa edizione \u00e8 stata l'ultima sotto il nome di \"UEFA Women's Cup\", poich\u00e9 dalla stagione successiva si \u00e8 passati alla \"UEFA Women's Champions League\".\nFormato.\nPartecipano al torneo 2008-2009 un totale di 43 squadre provenienti da 42 diverse federazioni affiliate alla UEFA. L'1. FFC Francoforte ha partecipato come squadra campione in carica. Essendo l'1. FFC Francoforte anche campione di Germania in carica, il posto per la federazione tedesca \u00e8 stato assegnato al FCR 2001 Duisburg, secondo classificato in Frauen-Bundesliga 2007-2008.\nIl torneo si compone di tre fasi: due fasi a gironi e la fase finale ad eliminazione diretta. Accedono direttamente alla seconda fase a gironi la squadra campione in carica e le squadre appartenenti alle prime sei federazioni secondo il ranking UEFA. Alla prima fase a gironi accedono le squadre appartenenti alle restanti trentasei federazioni secondo il ranking UEFA. Le squadre vincenti i nove gironi della prima fase accedono alla seconda fase a gironi, dove le 16 squadre sono raggruppate in 4 gironi da 4 squadre ciascuno. In ogni girone (sia della prima sia della seconda fase) le squadre giocano una contro l'altra in un mini-torneo all'italiana, ospitato da una delle quattro squadre. Accedono alla fase ad eliminazione diretta le prime due classificate di ciascuno dei quattro gironi della seconda fase. Nei quarti di finale le squadre prima classificate affrontano le squadre seconde classificate nei gironi. I quarti di finale, le semifinali e la finale si giocano con partite di andata e ritorno.\nSquadre partecipanti.\nAzerbaigian e Malta non hanno iscritto una propria squadra alla competizione.\nPrima fase a gironi.\nLe partite dei singoli gironi della prima fase sono state ospitate da una delle quattro squadre, indicata in corsivo.\nGruppo A4.\nLa squadra campione di Georgia, l'Iveria Khashuri, si \u00e8 ritirata dalla competizione a causa dello scoppio della seconda guerra in Ossezia del Sud.\nSeconda fase a gironi.\nLe partite dei singoli gironi della prima fase sono state ospitate da una delle quattro squadre, indicata in corsivo."}
{"id": "2047560", "revid": "216538", "url": "https://it.wikipedia.org/wiki?curid=2047560", "title": "Nuovissimo Continente", "text": ""}
{"id": "2047564", "revid": "216739", "url": "https://it.wikipedia.org/wiki?curid=2047564", "title": "Nuovissimo continente", "text": ""}
{"id": "2047567", "revid": "599013", "url": "https://it.wikipedia.org/wiki?curid=2047567", "title": "Christa Zechmeister", "text": "\u00c8 sorella di Marianne, a sua volta sciatrice alpina di alto livello.\nBiografia.\nSciatrice specialista dello slalom speciale, ma in grado di farsi valere anche nello slalom gigante, Christa Zechmeister ottenne il primo risultato di rilievo in Coppa del Mondo il 9 dicembre 1972 sul tracciato di Val-d'Is\u00e8re, giungendo 10\u00aa in slalom speciale. Nella stessa stagione e nella stessa specialit\u00e0 vinse la medaglia d'argento agli Europei juniores di Ruhpolding e conquist\u00f2 il primo podio in Coppa del Mondo, il 3\u00ba posto a Heavenly Valley alle spalle delle sciatrici francesi Patricia Emonet e Fabienne Serrat.\nNella stagione 1973-1974 conquist\u00f2 quattro vittorie in slalom speciale in Coppa del Mondo (tra queste la prima della sua carriera, il 7 dicembre a Val-d'Is\u00e8re) e si aggiudic\u00f2 la Coppa del Mondo di specialit\u00e0 con 16 punti di vantaggio sulla 2\u00aa classificata, la sua connazionale Rosi Mittermaier; prese inoltre parte ai Mondiali di Sankt Moritz, piazzandosi 15\u00aa nello slalom gigante. Nel stagione 1974-1975 fu 3\u00aa nella classifica della Coppa del Mondo di slalom speciale, vinta dalla svizzera Lise-Marie Morerod con 5 punti in pi\u00f9 della Zechmeister.\nIl 17 gennaio 1976 ottenne l'ultima vittoria in Coppa del Mondo, nonch\u00e9 ultimo podio, sulle nevi del suo paese natale, Berchtesgaden; in seguito fu convocata per i XII Giochi olimpici invernali di , sua unica presenza olimpica, dove ottenne il 7\u00ba posto nello slalom speciale. Partecip\u00f2 anche ai Mondiali del 1978 a Garmisch-Partenkirchen, giungendo 10\u00aa nello slalom gigante e 9\u00aa nello slalom speciale; l'8 marzo 1980 a Vysok\u00e9 Tatry ottenne l'ultimo piazzamento della sua attivit\u00e0 agonistica, chiudendo 11\u00aa nello slalom speciale di Coppa del Mondo.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "2047569", "revid": "53508", "url": "https://it.wikipedia.org/wiki?curid=2047569", "title": "Oh freedom", "text": ""}
{"id": "2047570", "revid": "124707831", "url": "https://it.wikipedia.org/wiki?curid=2047570", "title": "Ren\u00e9 Vautier", "text": "Nei suoi film, prevalentemente di carattere documentaristico, ha affrontato i temi del colonialismo francese in Africa e della guerra d'Algeria (\"Afrique 50\", del 1950, \"Alg\u00e9rie en flammes\" del 1958, \"Avoir 20 ans dans les Aur\u00e8s\" del 1972, presentato nella Settimana internazionale della critica al Festival di Cannes 1972 e vincitore del premio FIPRESCI), del mondo operaio (\"Transmission d'exp\u00e9rience ouvri\u00e8re\" del 1973 e \"Quand tu disais, Val\u00e9ry\" del 1975), dell'immigrazione e del razzismo in Francia (\"Les trois cousins\" e \"Les ajoncs\" del 1970, \"\" del 1986), dell'Apartheid in Sudafrica (\"Frontline\" del 1975), dell'ambiente e del nucleare (\"Mar\u00e9e noire et col\u00e8re rouge\" del 1978, \"Hirochirac\" del 1995), del femminismo (\"Quand les femmes ont pris la col\u00e8re\" del 1978).\nMuore in ospedale in Bretagna, dove viveva, il 4 gennaio 2015."}
{"id": "2047571", "revid": "125329666", "url": "https://it.wikipedia.org/wiki?curid=2047571", "title": "Is There Anybody Out There?", "text": "Is There Anybody Out There? \u00e8 una canzone, quasi interamente strumentale, contenuta nell'album dei Pink Floyd, \"The Wall\".\nLa prima met\u00e0 della canzone trasmette lo stesso messaggio di \"Hey You\": cio\u00e8 una richiesta di aiuto da parte di Pink, mentre la seconda parte \u00e8 interamente strumentale ed \u00e8 basata su un arpeggio di chitarra classica. David Gilmour ha dichiarato in alcune interviste di aver tentato di eseguirla molte volte, ma di non essere mai stato soddisfatto del risultato finale (\"Sono riuscito a suonarla con un plettro di cuoio, ma non sono riuscito a suonarla correttamente con le dita\").\nFu quindi il turnista Joe DiBlasi ad eseguire l'arpeggio registrato per l'album.\nTra la prima e la seconda parte si trova una seconda citazione di \"Echoes\" (la prima si trova in \"Hey You\"): Il suono stridulo e simile a quello di un uccello marino (o di una sirena) fa parte di un lungo intermezzo strumentale di questa suite che occupa l'intero lato B dell'album \"Meddle\".\nTrama.\nCome le altre canzoni dell'album \"The Wall\", \"Is There Anybody Out There?\" narra una parte della storia di Pink, il protagonista dell'album.\nIn questo punto della storia il protagonista dell'album, Pink, sta tentando di raggiungere qualcuno al di l\u00e0 del muro che ha costruito.\nLa domanda ripetuta pi\u00f9 volte: \"Is there anybody out there?\" (\"C'\u00e8 qualcuno l\u00ec fuori?\") resta senza risposta lasciando spazio al delicato e triste arpeggio di chitarra che introduce \"Nobody Home\".\nEstratti televisivi.\nNella canzone sono presenti in sottofondo due estratti dai programmi televisivi \"Gunsmoke\" (dall'episodio intitolato \u201cFandango\u201d, 1967) e \"Gomer Pyle, U.S.M.C.\" (dall'episodio intitolato \"Gomer dice \u201chey\u201d al presidente\", 1967)."}
{"id": "2047572", "revid": "15756", "url": "https://it.wikipedia.org/wiki?curid=2047572", "title": "Apollodoro di Pergamo", "text": "Biografia.\nApollodoro, vissuto 82 anni, fu caposcuola di una scuola retorica, gli Apollodorei. \u00c8 stato sostenitore del cosiddetto \"stile attico\".&lt;br&gt;\nFu precettore di Augusto e fior\u00ed nel 63 a.C., anno di nascita del suo pi\u00f9 illustre discepolo, che segu\u00ec nei suoi spostamenti, per esempio ad Apollonia (odierna Albania), dove li raggiunse la notizia dell'uccisione di Gaio Giulio Cesare.\nOpere.\nScrisse tre sole opere: il manuale di retorica \"T\u00e8khne rhetorik\u00e8\", una \"Ars retorica\" dedicata a Gaio Marzio e una Epistola a Domizio Marso, scritta al precipuo scopo di respingere la paternit\u00e0 delle numerose opere che gi\u00e0 allora andavano sotto il suo nome.&lt;br&gt;\nApollodoro, che si occup\u00f2 solo di oratoria giudiziaria, innov\u00f2 in tema della concezione di tesi/ipotesi rispetto ad Ermagora di Temno e semplific\u00f2 al massimo in fatto di status di causa."}
{"id": "2047577", "revid": "339392", "url": "https://it.wikipedia.org/wiki?curid=2047577", "title": "John Coetzee", "text": ""}
{"id": "2047578", "revid": "986213", "url": "https://it.wikipedia.org/wiki?curid=2047578", "title": "Michael Joseph Curley", "text": "Biografia.\nCurley nacque a Athlone, in Irlanda, primo degli undici figli di Michael Curley e di Mary Ward. Egli venne educato dai Marianisti e, nel 1896, entr\u00f2 nella Scuola Apostolica del Mungret College a Limerick. Curley si laure\u00f2 alla Royal University of Dublin prima di frequentare il Collegio Urbano della Propaganda Fide di Roma. Fu ordinato sacerdote nel 1903 e si rec\u00f2 in Florida nel 1904.\nVenne inviato come parroco della chiesa di DeLand e, dopo dieci anni, fu consacrato vescovo di Saint Augustine, nel 1914. All'et\u00e0 di 34 anni era il pi\u00f9 giovane vescovo della Chiesa cattolica.\nNel 1921 lasci\u00f2 Saint Augustine, in quanto promosso alla sede arcivescovile di Baltimora, a seguito della morte del cardinale James Gibbons. Il suo arrivo il 30 novembre 1921 segu\u00ec di otto mesi la morte del suo predecessore, ma fu grandioso e fortemente voluto dai cittadini dell'arcidiocesi.\nL'essere divenuto arcivescovo di Baltimora era per lui e la sua famiglia in Irlanda un grandissimo onore. Nel 1932 celebr\u00f2 la Messa Alta al Phoenix Park di Dublino, come atto conclusivo del congresso eucaristico locale. Fu per questa occasione che l'amico John McCormack, compose per lui la sua versione del \"Panis Angelicus\".\nIl 22 luglio 1939 papa Pio XII mut\u00f2 il nome della sede arcivescovile in arcidiocesi di Baltimora-Washington.\nRicordato soprattutto per la sua opera di educazione, fond\u00f2 66 nuove scuole. Dopo la sua morte, nel 1947, all'et\u00e0 di 67 anni, venne sepolto nella Basilica dell'Assunzione di Baltimora.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2047581", "revid": "1442080", "url": "https://it.wikipedia.org/wiki?curid=2047581", "title": "NBA Playoffs 1984", "text": "Gli NBA Playoffs 1984 si conclusero con la vittoria dei Boston Celtics (campioni della Eastern Conference) che sconfissero i campioni della Western conference, i Los Angeles Lakers.\nDa questa edizione dei Playoffs, le squadre ammesse furono portate ad 8 per ogni Conference.\nEastern Conference.\nPrimo turno.\n(1) Boston Celtics - (8) Washington Bullets.\nRISULTATO FINALE: 3-1\nPRECEDENTI NEI PLAYOFF\n(2) Milwaukee Bucks - (7) Atlanta Hawks.\nRISULTATO FINALE: 3-2\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(3) Philadelphia 76ers - (6) New Jersey Nets.\nRISULTATO FINALE: 2-3\nPRECEDENTI NEI PLAYOFF\n(4) Detroit Pistons - (5) New York Knicks.\nRISULTATO FINALE: 2-3\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nSemifinali.\n(1) Boston Celtics - (5) New York Knicks.\nRISULTATO FINALE: 4-3\nPRECEDENTI NEI PLAYOFF\n(2) Milwaukee Bucks - (6) New Jersey Nets.\nRISULTATO FINALE: 4-2\nPRECEDENTI IN REGULAR SEASON\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nFinale.\n(1) Boston Celtics - (2) Milwaukee Bucks.\nRISULTATO FINALE: 4-1\nPRECEDENTI NEI PLAYOFF\nWestern Conference.\nPrimo turno.\n(1) Los Angeles Lakers - (8) Kansas City Kings.\nRISULTATO FINALE: 3-0\nPRECEDENTI NEI PLAYOFF\n(2) Utah Jazz - (7) Denver Nuggets.\nRISULTATO FINALE: 3-2\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(3) Portland Trail Blazers - (6) Phoenix Suns.\nRISULTATO FINALE: 2-3\nPRECEDENTI NEI PLAYOFF\n(4) Dallas Mavericks - (5) Seattle SuperSonics.\nRISULTATO FINALE: 3-2\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nSemifinali.\n(1) Los Angeles Lakers - (4) Dallas Mavericks.\nRISULTATO FINALE: 4-1\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(2) Utah Jazz - (6) Phoenix Suns.\nRISULTATO FINALE: 2-4\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nFinale.\n(1) Los Angeles Lakers - (6) Phoenix Suns.\nRISULTATO FINALE: 4-2\nPRECEDENTI IN REGULAR SEASON\nPRECEDENTI NEI PLAYOFF\nNBA Finals 1984.\nBoston Celtics - Los Angeles Lakers.\nRISULTATO FINALE\nPRECEDENTI NEI PLAYOFF\nRoster.\n&lt;br&gt;\n&lt;br&gt;\nStatistiche.\n\"Aggiornate al 15 settembre 2021\"."}
{"id": "2047587", "revid": "2110845", "url": "https://it.wikipedia.org/wiki?curid=2047587", "title": "Jacques Baratier", "text": ""}
{"id": "2047588", "revid": "767487", "url": "https://it.wikipedia.org/wiki?curid=2047588", "title": "Era una notte buia e tempestosa...", "text": "Era una notte buia e tempestosa... \u00e8 un film commedia del 1985 diretto da Alessandro Benvenuti e interpretato dai Giancattivi (Alessandro Benvenuti, Athina Cenci, Daniele Trambusti).\nTrama.\nLa giovane Valentina non si rassegna a una vita priva di qualche lusso e, per guadagnarsi qualche soldo in pi\u00f9, affitta una camera a Felix, giovane comico senza successo, e una a Riccardino, giovane triste e poco appariscente. In breve l'appartamento diviene un luogo fondamentale per i tre; Valentina e Felix s'innamorano ma, quando la loro convivenza sembra perfetta, Valentina viene sfrattata. A loro volta Riccardino e Felix decidono di andarsene e Valentina, in una notte \"buia e tempestosa\", guarda il televisore, attendendo le insidie d'un incerto domani. I due giovani tornano a casa e, tutti insieme, affrontano l'avvenire.\nIl titolo.\nIl titolo del film \u00e8 l\"'incipit\" della novella \"Paul Clifford\" (1830) di Edward George Bulwer-Lytton con cui, nelle celebri strisce a fumetti \"Peanuts\" di Charles M. Schulz, il cane Snoopy incomincia quasi tutti i suoi romanzi immaginari."}
{"id": "2047596", "revid": "486946", "url": "https://it.wikipedia.org/wiki?curid=2047596", "title": "Paektusan", "text": ""}
{"id": "2047600", "revid": "481666", "url": "https://it.wikipedia.org/wiki?curid=2047600", "title": "Mary Roberts Rinehart", "text": "Biografia.\nMary Ella Roberts, nata ad Allegheny City in Pennsylvania, citt\u00e0 che fino al 1907 era ancora amministrativamente separata da Pittsburgh, frequent\u00f2 le scuole pubbliche e, a 15 anni, inizi\u00f2 a scrivere racconti, riuscendo a pubblicarne subito tre su un periodico locale. L'anno seguente si diplom\u00f2. In seguito si iscrisse alla \"Pittsburgh Training School for Nurses\" presso l\"'Homeopathic Hospital\", dove inizi\u00f2 a lavorare dopo essersi sposata e aver conseguito il diploma di infermiera nel 1896. La sua vita familiare, prima del matrimonio, fu alquanto travagliata: il padre Thomas B. Roberts, un inventore di genio ma privo di senso pratico, fin\u00ec per suicidarsi e la madre Cornelia, rimasta paralizzata in seguito allo shock, mor\u00ec a causa di gravi ustioni provocate da acqua bollente. \nNel 1895 Mary spos\u00f2 Stanley Marshall Rinehart, un giovane medico che aveva conosciuto alla scuola per infermiere e con il quale ebbe tre figli: Stanley Jr (1897), Alan (1900) e Frederick, detto Ted (1902): Stanley Jr e Ted, con un terzo socio, John Chipman Farrar, fondarono nel 1929 la poi celeberrima casa editrice Farrar &amp; Rinehart (che divenne poi Rinehart &amp; Company, ed \u00e8 attiva ancor oggi come Holt, Rinehart &amp; Winston; nel 1946, invece, Farrar si dimise per fondare la Farrar, Straus). Nel 1903, quando la sua nuova famiglia si trov\u00f2 in difficolt\u00e0 finanziarie per la perdita di 12.000 dollari, Mary tent\u00f2 di risollevarne le sorti inviando un racconto al \"Munsey's Magazine\". Il periodico lo acquist\u00f2 per la somma di 34 dollari; incoraggiata da questo successo, nel giro di un anno la Rinehart pubblic\u00f2 ben 45 racconti, tentando quasi subito di cimentarsi anche nel romanzo. Nel 1915 la scrittrice fu corrispondente di guerra (una delle prime donne nella storia) per il \"Saturday Evening Post\", per il quale intervist\u00f2 Winston Churchill e il re del Belgio Alberto I. Nel 1918 torn\u00f2 ancora sul fronte europeo per conto del governo degli Stati Uniti. Nel 1921 la famiglia Rinehart si trasfer\u00ec a Washington D.C., inserendosi nella vita culturale, sociale e politica della capitale federale. Stanley Marshall Rinehart mor\u00ec nel 1932, ma gi\u00e0 da tempo Mary era diventata una delle pi\u00f9 acclamate scrittrici americane, non solo di polizieschi. Colpita nel 1934 da un infarto, la scrittrice si trasfer\u00ec l'anno seguente a New York, acquistando poi una vasta propriet\u00e0 nel Maine nella quale and\u00f2 definitivamente ad abitare nel 1939. Nel 1958, dopo una lunga battaglia con un tumore al seno (che volle rendere pubblica con una serie di articoli), la scrittrice fu colpita nella sua casa di Park Avenue, a New York, da un nuovo, gravissimo infarto che le fu fatale. \nAutrice di straordinario successo all'epoca, ma ancora letta e apprezzata oggi, Mary Roberts Rinehart ha anticipato moltissimi temi della letteratura poliziesca del Novecento, seguendo sempre il principio secondo il quale una tragedia non \u00e8 che l'anticipazione di quelle successive. La sua influenza sulla letteratura popolare degli anni Venti e Trenta \u00e8 stata notevolissima, dati anche i suoi enormi successi di vendita, fornendo per esempio ispirazione ai racconti del giovane Francis Scott Fitzgerald. Nel 1980 Jan Cohn ha pubblicato la biografia definitiva della scrittrice, \"Improbable Fiction: The Life of Mary Roberts Rinehart\", ristampata nel 2005. Nel 1994 \u00e8 uscita una seconda biografia, \"Had She But Known\", scritta da Charlotte MacLeod, nota autrice di polizieschi.\nBibliografia.\nViene menzionata nei seguenti volumi per il suo libro \"La scala a chiocciola\" :"}
{"id": "2047603", "revid": "1543377", "url": "https://it.wikipedia.org/wiki?curid=2047603", "title": "Coriocarcinoma", "text": "Il coriocarcinoma \u00e8 una forma tumorale del trofoblasto, solitamente della placenta. Pu\u00f2 essere presente anche in altri tessuti quali l'utero o pi\u00f9 raramente il testicolo.\nMetastatizza facilmente per via ematogena e linfatica.\nPatogenesi.\nNei casi secondari a gravidanza, la neoplasia origina da una degenerazione neoplastica di una mola vescicolare, una forma benigna pre-tumorale di tumore del trofoblasto, il tessuto da cui il feto trae nutrimento. La mola vescicolare pu\u00f2 essere causata da una fecondazione anomala dove non vi \u00e8 la formazione dell\u2019embrione, ma solo della placenta che assume un aspetto a vescicole.\nEpidemiologia.\nDi forma molto rara, anche pi\u00f9 del tumore del seno endodermico, le dimensioni sono notevoli, si mostra solitamente nelle donne in et\u00e0 avanzata. Per quanto riguarda le gravidanze si mostra 1 caso su 40.000 gestazioni normali, fra le varia forme quella della placenta risulta la pi\u00f9 rara. Nelle donne il 24% dei casi si sviluppa dopo il parto, 25% dopo l'aborto spontaneo e pi\u00f9 raramente, nel 5% dei casi dopo una gravidanza ectopica.\nNel 50% rappresenta l'evoluzione maligna di una mola completa.\nSintomatologia.\nFra i sintomi e i segni clinici ritroviamo dolore addominale, elevata produzione di hCG, sanguinamento.\nEsami.\nA volte il coriocarcinoma si mostra con altre forme tumorali rendendo difficoltoso un esatto riconoscimento (ovvero la diagnosi) dello stesso.. Oltre al dosaggio dell'hCG, si esegue una RX per valutare eventuali metastasi (se RX negativa, si fa una TC per sicurezza).\nTerapia.\nSi prevede come trattamento l'utilizzo di chemioterapia, radioterapia e come intervento chirurgico l'escissione.\nStadiazione.\nStadio I: confinato all'utero\nStadio II: si estende oltre l'utero, ma \u00e8 confinato alla pelvi\nStadio III: Metastasi polmonari\nStadio IV: Metastasi in altri organi (fegato, encefalo, etc.)\nPrognosi.\nLe pazienti si dividono in pazienti a basso/ad alto rischio, in base a uno score che risulti, rispettivamente, minore o maggiore di 7, secondo uno Score System ideato dalla WHO\nLa prognosi risulta buona se viene trattato in tempo, mentre, al contrario, in soggetti immunocompromessi (come nel caso di malati di AIDS) la mortalit\u00e0 diventa molto elevata.\nVeterinaria.\nAnche se molto raramente, sono stati riscontrati casi di coriocarcinoma anche in animali, come il cane."}
{"id": "2047605", "revid": "119717770", "url": "https://it.wikipedia.org/wiki?curid=2047605", "title": "Stazione meteorologica di Ospedaletti", "text": "La stazione meteorologica di Ospedaletti \u00e8 la stazione di riferimento del comune di Ospedaletti, in provincia di Imperia.\nCoordinate geografiche.\nLa stazione meteorologica si trova nell'Italia nord-occidentale, in Liguria, in provincia di Imperia, nel comune di Pontedassio, in localit\u00e0 \"Bestagno\", a 9 metri s.l.m. e alle coordinate geografiche "}
{"id": "2047613", "revid": "1347902", "url": "https://it.wikipedia.org/wiki?curid=2047613", "title": "Kirill Afanas'evi\u010d Mereckov", "text": "Raggiunse anche il grado di Maresciallo dell'Unione Sovietica.\nBiografia.\nNacque in un villaggio rurale nella provincia di Rjazan' da una famiglia contadina. Si arruol\u00f2 come volontario nell'esercito imperiale russo nel 1916 lavorando come meccanico. Entr\u00f2 nel Partito Bolscevico nell'agosto del 1917, diventando capo di stato maggiore di una Divisione della Guardia Rossa (la futura Armata Rossa). Durante la Guerra civile russa studi\u00f2 in un'accademia militare, venendo costretto a sospendere gli studi diverse volte per assumere il controllo di qualche unit\u00e0 (ad esempio la prima armata di cavalleria russa).\nDurante il suo comando partecip\u00f2 a diverse battaglie, venendo ferito e decorato per il coraggio dimostrato diverse volte. Si diplom\u00f2 all'accademia militare nel 1921. Tra il 1924 ed il 1931 rivest\u00ec diverse cariche nel Distretto militare di Mosca. Nel 1936 lasci\u00f2 l'Unione Sovietica per combattere nella Guerra civile spagnola dalla parte dei repubblicani; fece ritorno nel 1937, ottenendo nello stesso anno il comando del distretto militare di Leningrado. Il 30 settembre 1939 l'Unione Sovietica dichiar\u00f2 guerra alla Finlandia, dando inizio alla Guerra d'inverno.\nMereckov partecip\u00f2 alle operazioni nella veste di comandante del distretto militare di Leningrado; i suoi tentativi di vincere la resistenza dei finlandesi. Nonostante una soverchiante superiorit\u00e0 numerica, le forze sovietiche erano poco coordinate e male equipaggiate per una guerra invernale. Alla met\u00e0 di dicembre l'offensiva si era arrestata a causa delle numerose sconfitte e delle pesanti perdite subite. La colpa dell'insuccesso non \u00e8 per\u00f2 da ricercare nell'operato di Mereckov: mentre sotto il profilo strategico il piano d'attacco era adeguato, sotto il profilo tattico e di comando divisionale la mancanza di esperienza (principalmente dovuta ai vuoti lasciati dalle purghe staliniane) si fece sentire.\nInoltre i piani di Mereckov furono vanificati dagli ordini del suo superiore, il commissario del popolo per la difesa Klyment Efremovy\u010d Voro\u0161ylov che era il comandante responsabile della condotta di guerra. Nonostante ci\u00f2 Stalin rimosse dal comando Mereckov affidandogli la settima armata che era comunque coinvolta nelle operazioni. Il comandando del distretto militare di Leningrado venne assunto dal maresciallo Tymo\u0161enko. Nel febbraio del 1940 i russi sferrarono una nuova offensiva; la migliore organizzazione delle truppe sovietiche port\u00f2 ad un'avanzata notevole in territorio finlandese. Alla firma dell'armistizio, il 12 marzo, Mereckov venne insignito del titolo di Eroe dell'Unione Sovietica per aver guidato la parte dell'esercito decisiva per la vittoria.\nDopo l'onorificenza Mereckov divenne anche Capo di Stato Maggiore e poi Maresciallo dell'Unione Sovietica. Dopo la guerra ebbe il comando di vari Distretti Militari fino al 1955, compreso quello di Mosca, che guid\u00f2 tra il 1947 e il 1949, anno in cui divenne Assistente Ministro della Difesa, posizione che mantenne fino al 1964. In quest'anno venne promosso Ispettore-Generale del Ministero della Difesa, carica in massima parte onorifica. Mor\u00ec il 30 dicembre 1968 e le sue ceneri sono seppellite nella necropoli delle mura del Cremlino."}
{"id": "2047614", "revid": "838137", "url": "https://it.wikipedia.org/wiki?curid=2047614", "title": "Francis Patrick Keough", "text": "Biografia.\nFrancis Patrick Keough nacque a New Britain, nel Connecticut, il 30 dicembre 1890, figlio secondogenito di Patrick Keough, immigrato irlandese nativo di Sixmilebridge, e di Margaret Ryan. Suo padre Patrick, mor\u00ec quando Francis aveva appena cinque anni ed assieme al fratello egli venne cresciuto dalla madre.\nFrancis frequent\u00f2 la scuola parrocchiale di Santa Maria a New Britain, e intraprese la carriera ecclesiastica al seminario di san Tommaso di Hartford. Nel 1911, egli venne inviato al seminario di Saint Sulpice a Issy-les-Moulineaux, in Francia. I suoi studi vennero interrotti dalla Prima guerra mondiale, ma concluse i suoi studi teologici al seminario di San Bernardo a Rochester (New York) e venne ordinato sacerdote a Hartford il 10 giugno 1916.\nEgli venne inviato come parroco alla chiesa di Santa Rosa a Meriden, nel Connecticut, e successivamente divenne segretario privato del vescovo di Hartford John Joseph Nilan.\nIl 22 maggio 1934 venne nominato vescovo di Providence e consacrato dal delegato apostolico, l'arcivescovo Amleto Giovanni Cicognani, consacrante con l'arcivescovo John Gregory Murray di Saint Paul e il vescovo James Edwin Cassidy di Fall River.\nIl 29 novembre 1947 venne nominato arcivescovo di Baltimora, installandosi formalmente il 24 febbraio 1948.\nDurante il suo episcopato costru\u00ec a Baltimora la cattedrale di Maria Nostra Signora, che venne completata nel 1959, e dove lo stesso Keough fu sepolto alla sua morte, nel 1961.\nGenealogia episcopale.\nLa genealogia episcopale \u00e8:"}
{"id": "2047616", "revid": "1442080", "url": "https://it.wikipedia.org/wiki?curid=2047616", "title": "NBA Playoffs 1985", "text": "Gli NBA Playoffs 1985 si conclusero con la vittoria dei Los Angeles Lakers (campioni della Western conference) che sconfissero i campioni della Eastern Conference, i Boston Celtics.\nEastern Conference.\nPrimo turno.\n(1) Boston Celtics - (8) Cleveland Cavaliers.\nRISULTATO FINALE: 3-1\nPRECEDENTI NEI PLAYOFF\n(2) Milwaukee Bucks - (7) Chicago Bulls.\nRISULTATO FINALE: 3-1\nPRECEDENTI NEI PLAYOFF\n(3) Philadelphia 76ers - (6) Washington Bullets.\nRISULTATO FINALE: 3-1\nPRECEDENTI NEI PLAYOFF\n(4) Detroit Pistons - (5) New Jersey Nets.\nRISULTATO FINALE: 3-0\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nSemifinali.\n(1) Boston Celtics - (4) Detroit Pistons.\nRISULTATO FINALE: 4-2\nPRECEDENTI NEI PLAYOFF\n(2) Milwaukee Bucks - (3) Philadelphia 76ers.\nRISULTATO FINALE: 0-4\nPRECEDENTI NEI PLAYOFF\nFinale.\n(1) Boston Celtics - (3) Philadelphia 76ers.\nRISULTATO FINALE: 4-1\nPRECEDENTI NEI PLAYOFF\nWestern Conference.\nPrimo turno.\n(1) Los Angeles Lakers - (8) Phoenix Suns.\nRISULTATO FINALE: 3-0\nPRECEDENTI IN REGULAR SEASON\nPRECEDENTI NEI PLAYOFF\n(2) Denver Nuggets - (7) San Antonio Spurs.\nRISULTATO FINALE: 3-2\nPRECEDENTI NEI PLAYOFF\n(3) Houston Rockets - (6) Utah Jazz.\nRISULTATO FINALE: 2-3\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(4) Dallas Mavericks - (5) Portland Trail Blazers.\nRISULTATO FINALE: 1-3\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nSemifinali.\n(1) Los Angeles Lakers - (5) Portland Trail Blazers.\nRISULTATO FINALE: 4-1\nPRECEDENTI NEI PLAYOFF\n(2) Denver Nuggets - (6) Utah Jazz.\nRISULTATO FINALE: 4-1\nPRECEDENTI NEI PLAYOFF\nFinale.\n(1) Los Angeles Lakers - (2) Denver Nuggets.\nRISULTATO FINALE: 4-1\nPRECEDENTI NEI PLAYOFF\nNBA Finals 1985.\nDa questa edizione lo schema delle partite della serie finale sar\u00e0 2-3-2. Questa schema verr\u00e0 tenuto fino alle NBA Finals 2013\nBoston Celtics - Los Angeles Lakers.\nRISULTATO FINALE\nPRECEDENTI NEI PLAYOFF\nRoster.\n&lt;br&gt;\n&lt;br&gt;\nStatistiche.\n\"Aggiornate al 23 agosto 2021\"."}
{"id": "2047618", "revid": "287204", "url": "https://it.wikipedia.org/wiki?curid=2047618", "title": "NBA Finals 1984", "text": ""}
{"id": "2047620", "revid": "287204", "url": "https://it.wikipedia.org/wiki?curid=2047620", "title": "NBA Finals 1985", "text": ""}
{"id": "2047621", "revid": "33256", "url": "https://it.wikipedia.org/wiki?curid=2047621", "title": "Intermedio", "text": "L'intermedio \u00e8 una forma rinascimentale di intrattenimento teatrale basata sulla musica, il ballo, il canto, la declamazione ed eseguita tra un atto e l'altro di tragedie, commedie e altri lavori teatrali.\nDi origine italiana, consistette da principio in un semplice inserto di musica strumentale o vocale, in seguito assunse genere rappresentativo autonomo, sviluppando trame distinte da quelle del testo principale in cui era intercalato.\nL'avvento della monodia accompagnata e la cura sempre maggiore ad essi dedicata dai musicisti, resero spesso gli intermedi (eseguiti di solito in occasione di cerimonie e feste presso le corti) la parte pi\u00f9 interessante ed espressiva del complesso spettacolo rinascimentale, facendone gli immediati antecedenti del melodramma.\nIl significato degli Intermedi nella commedia rinascimentale.\n\"Una volta si impiegavano gli \"intermedii\" per completare una commedia, ora invece si fa all'incontrario, scrivendo la commedia per gli \"intermedii\": tali parole del poeta, commediografo e farmacista Antonfrancesco Grazzini (detto \"Il Lasca\"), del 1565, definiscono il significato che gli \"intermedii\" avevano assunto nella vita teatrale dell'epoca. Originariamente, secondo il significato del loro termine di interludi, svolgevano un ruolo subordinato al lavoro teatrale ma ben presto la loro parte crebbe d'importanza, catalizzando l'attenzione sia degli artisti che del pubblico. La messa in scena della commedia veniva ad offrire poco pi\u00f9 di un pretesto per gli \"intermedii\".\nGli interludi, in forma di esibizioni musicali, teatrali e persino acrobatiche, erano in quel tempo abituali nelle manifestazioni delle pi\u00f9 svariate locatit\u00e0. Particolare importanza nel genere degli intermedi scenici avevano quelli che si svolgevano negli intervalli dei grandiosi banchetti ufficiali: appartengono a tal genere la maggior parte dei lavori scritti dai migliori compositori dell'epoca, rappresentati nel celebre banchetto dei fagiani organizzato dall'Ordine dei Cavalieri del Vello d'oro a Lilla nel 1454. In teatro gli intermedi erano gi\u00e0 diventati una prassi consuetudinaria nell'ultimo periodo del 1400, venivano inseriti per separare l'uno dall'altro gli atti delle commedie classiche in latino o delle imitazioni coeve (volgare), dal momento che il sipario, come \u00e8 inteso oggi, non era allora in uso ed il principio dell'unit\u00e0, che governava il dramma classico, escludeva i cambiamenti di scena. Normalmente erano in numero di quattro ma gli intermedi potevano anche ascendere a sei perch\u00e9 ai normali interludi potevano aggiungersene degli altri all'inizio e alla fine del lavoro teatrale. Di solito non vi era nessun riferimento con l'argomento del dramma o, se ve n'era, era del tutto superficiale al pari delle correlazioni tra un intermedio e l'altro. Quel che \u00e8 certo \u00e8 che l'uso di interpolare gli intermedi divenne universale e l'assenza di una prassi del genere al giorno d'oggi non smentisce il rilievo che essi ebbero un tempo.\nUna categoria speciale di intermedi, su cui si \u00e8 rivolta l'attenzione dello studioso italiano Nino Pirrotta, venivano chiamati \"aulici\". I posteri poterono averne una chiara raffigurazione da quanto accadde principalmente alla corte dei Medici in Firenze, che, nell'intento di tramandare la loro celebre reputazione, provvidero ad organizzare famose feste - con al centro gli intermedi - la cui fama \u00e8 trapassata alle generazioni successive. \u00c8 per questa ragione che gli intermedi allestiti in occasione delle feste nuziali dei Medici nel 1539, 1565, 1579, 1585 e nel 1589 sono stati annoverati da tempo nelle storia della musica come eventi di grande notoriet\u00e0. L'ultima data menzionata, cio\u00e8 il 1589, corrisponde al vertice raggiunto nel XVI secolo dagli intermedi sia come genere sia come lavori musicali considerati a s\u00e9 stanti. L'occasione che diede luogo alla loro rappresentazione fu il matrimonio del Granduca Ferdinando I con Cristina di Lorena. Nel quadro della fastosa festa nuziale, svoltasi per l'occasione, nel Teatro Mediceo degli Uffizi, gli intermedi creati per loro furono eseguiti quattro volte. In effetti due di tali rappresentazioni - il 2 e il 15 maggio 1589 - furono allestite insieme alla commedia \"La Pellegrina\" di Girolamo Bargagli, su commissione di Ferdinando nel 1564: furono anche allestiti una volta con \"La Zingara\" il 6 maggio e un'altra volta con \"La Pazzia\" il 13 maggio, a cura della Compagnia dei Gelosi - un'ulteriore conferma di quanto fosse ininfluente il rapporto con l'argomento della commedia che incorniciava gli intermedi."}
{"id": "2047627", "revid": "199745", "url": "https://it.wikipedia.org/wiki?curid=2047627", "title": "Cicerbita", "text": "Cicerbita \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome del genere deriva dal latino \"cicer\" (\"cece\") in riferimento ai suoi piccoli semi; oppure, secondo altri testi, deriva dalla parola latina \"Cicharba\" (una pianta simile descritta dal medico personale di Teodosio I, Marcello Empirico di Bordeaux nella sua opera \"De medicamentis\").\nIl nome scientifico del genere \u00e8 stato definito per la prima volta dal botanico Carl Friedrich Wilhelm Wallroth (1792-1857) nella pubblicazione \"Schedulae Criticae de Plantis Florae Halensis Selectis. Corollarium novum ad C. Sprengelii Floram halensem. Accedunt generum quorundam specierumque omnium definitiones novae, excursus in stirpes difficiliores. Tom. I. Phanerogamia. Halae\" ( Sched. Crit. 433 ) del 1822.\nDescrizione.\nHabitus. Sono piante perenni che possono raggiungere e superare il metro di altezza. La forma biologica prevalente del genere \u00e8 emicriptofita scaposa (\"H scap\"): ossia sono piante perennanti con gemme poste al livello del suolo con fusto allungato e poco foglioso. Sono piante abbondantemente lattiginose.\nFusto. Il fusto nella parte bassa \u00e8 semplice, mentre diventa ramoso in prossimit\u00e0 dell'infiorescenza. I fusti sono sempre irti di peli. La parte sotterranea \u00e8 un rizoma che a volte pu\u00f2 essere obliquo; le radici sono secondarie da rizoma.\nFoglie. Le foglie basali sono in genere grandi e formano una rosetta. Lungo il caule sono disposte in modo alternato. La forma \u00e8 del tipo pennatopartita con un grande lobo apicale a forma di triangolo. I margini delle foglie sono dentati.\nInfiorescenza . I fiori sono ordinati in capolini terminali. L'infiorescenza \u00e8 a grappolo (o pannocchia) apicale. La struttura dei capolini \u00e8 quella tipica delle \"Asteraceae\": un peduncolo sorregge un involucro generalmente campanulato formato da pi\u00f9 squame che fanno da protezione al ricettacolo (nudo, senza pagliette) sul quale s'inseriscono i fiori di tipo ligulato; l'altro tipo di fiori, quelli tubulosi, normalmente presenti nelle \"Asteraceae\", in questo genere sono assenti. Le squame sono disposte su due serie; quelle pi\u00f9 esterne sono corte e formano quasi un calice.\nFiori. I fiori sono tetra-ciclici (calice \u2013 corolla \u2013 androceo \u2013 gineceo), pentameri ed ermafroditi (generalmente lo sono quelli del disco centrale \u2013 quelli esterni sono femminili). I fiori sono tutti di tipo ligulato e sono inoltre zigomorfi.\nFrutti. I frutti sono degli acheni fusiformi (compressi), sormontati da un pappo bianco (non \u00e8 presente il becco). Il frutto esternamente possiede da una a tre nervature disposte longitudinalmente e un totale di 12 - 18 coste. Il pappo si presenta con una serie di peli capillari disposti internamente, circondati esternamente da una serie di basse ciglia.\nDistribuzione e habitat.\nLe specie di questo genere sono distribuite sui monti dell'Europa, nell'Asia temperata e America settentrionale. In Italia allo stato spontaneo si trovano facilmente la \"Cicerbita alpina\" e la \"Cicerbita muralis\".\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nPanorama storico.\nIl genere \"Cicerbita\" venne creato nel 1822 ad opera del botanico Karl Friedrich Wallroth (1792-1857); questo per separare alcune specie dal genere \"Sonchus\", definito da Linneo nel 1753, in quanto i pappi dei due generi sono differenti nella forma. Per altri botanici il genere di questa scheda si avvicinava di pi\u00f9 a quello della \"Lactuca\" e spesso la \"Cicerbita\" veniva inclusa in questo. \u00c8 da aggiungere infine che per un lungo periodo di tempo al nome \"Cicerbita\" venne preferito quello di \"Mulgedium\" definito dal botanico Alexandre Henri Gabriel de Cassini nel 1824.\nFilogenesi.\nIl genere di questa voce appartiene alla sottotrib\u00f9 Lactucinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Lactucinae fa parte del \"quarto\" clade della trib\u00f9; in questo clade \u00e8 in posizione \"basale\" vicina alla sottotrib\u00f9 Hyoseridinae. \nI caratteri pi\u00f9 distintivi per questa sottotrib\u00f9 (e quindi per i suoi generi) sono:\nLa struttura filogenetica della sottotrib\u00f9 \u00e8 ancora in fase di studio e completamento. Provvisoriamente \u00e8 stata suddivisa in 10 lignaggi. Il genere di questa voce appartiene al \"\"Cicerbita\" lineage\" consistente in due cladi fratelli: uno (Clade A) comprende la comune \"C. alpina\" , l'endemica balcanica \"C. pancicii\" e la caucasica-turca \"Prenanthes petiolata\" (il cui nome recuperato secondo le ultime ricerche filogenetiche \u00e8 \"C. petiolata\" ). L'altro clade (Clade B) \u00e8 formato da due subcladi, uno (Subclade B1) rappresentato dalla specie \"Mycelis muralis\" , il secondo (Subclade B2) da alcune specie ricavate dal genere \"Cephalorrhynchu\" (considerato tradizionalmente un sinonimo di \"Lactuca\" ). Si calcola che i due cladi principali si siano separati 8,7 e 5 milioni di anni fa; mentre per i subcladi \"Mycelis\" e \"Cephalorrhynchu\" sono state calcolate le date di 3,3 e 3,7 milioni di anni fa. Il nuovo lignaggio per il genere \"Cicerbita\" risulta cos\u00ec monofiletico ed \u00e8 posizionato tra il genere \"Faberia\" e il genere \"Lactuca\" s.str.\nIl seguente cladogramma, tratto dallo studio citato e semplificato, mostra una possibile nuova configurazione del genere \"Cicerbita\". \nI caratteri distintivi per le specie di questo genere sono:\nIl numero cromosomico della specie \u00e8: 2n = 16 e 18 (diploide).\nElenco delle specie.\nQuesto genere tradizionalmente ha 39 specie:\nNota: in base agli ultimi studi filogenetici della sottotrib\u00f9 Lactucinae la composizione di questo genere potrebbe assumere la seguente configurazione con sole 10 specie (tra parentesi sono indicati gli attuali nomi scientifici accettati):\nNel gruppo dovrebbe essere compresa anche la specie \"Cephalorrhynchus kirpicznikovii\" (sinonimo di \"Lactuca kirpicznikovii\" ).\nSpecie della flora italiana.\nElenco delle specie presenti nella flora spontanea italiana (secondo la nuova configurazione del genere): \nSpecie della zona alpina.\nEntrambe le due specie spontanee della flora italiana vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nSinonimi.\nSono elencati alcuni sinonimi per questa entit\u00e0:\nUsi.\nCucina.\n\u00c8 soprattutto nella cucina che queste specie trovano impiego: sono parenti prossime della cicoria e della lattuga. Nelle nostre zone (Alpi orientali) \u00e8 molto ricercata la specie \"Cicerbita alpina\" (corre il rischio di estinzione proprio per questo motivo)."}
{"id": "2047628", "revid": "228587", "url": "https://it.wikipedia.org/wiki?curid=2047628", "title": "Imperial", "text": ""}
{"id": "2047629", "revid": "228587", "url": "https://it.wikipedia.org/wiki?curid=2047629", "title": "Filippo di Sassonia-Coburgo-Koh\u00e1ry", "text": "Biografia.\nInfanzia.\nNato nel Palazzo delle Tuileries, Filippo era il figlio maggiore del principe Augusto di Sassonia-Coburgo-Koh\u00e1ry, e di sua moglie, la principessa Clementina d'Orl\u00e9ans. Fratello maggiore del re Ferdinando I di Bulgaria, egli era imparentato, per linea paterna, con le famiglie reali del Belgio, del Portogallo e del Regno Unito.\nI suoi nonni paterni erano il principe Ferdinando di Sassonia-Coburgo-Koh\u00e1ry (1785-1851) e Maria Antonia di Koh\u00e1ry; quelli materni il re dei francesi Luigi Filippo d'Orl\u00e9ans e la regina Maria Amalia.\nCarriera militare.\nNel 1870 divenne un maggiore nell'esercito ungherese. Fu anche uno stretto confidente di suo cognato, il principe ereditario Rodolfo.\nMatrimonio.\nSpos\u00f2, il 4 febbraio 1875 a Bruxelles, la cugina Luisa Maria del Belgio (1858-1924), figlia primogenita del re dei belgi Leopoldo II e della regina Maria Enrichetta d'Asburgo-Lorena.\nIl matrimonio si rivel\u00f2 disastroso tanto che Luisa lasci\u00f2 il marito nel 1896. Il matrimonio termin\u00f2 con un divorzio il 15 gennaio 1906, a causa delle relazioni extramatrimoniali di Luisa Maria in particolare con il marchese G\u00e9za di Mattachich-Keglevich (1867-1923), con il quale Filippo aveva duellato su ordine dell'imperatore Francesco Giuseppe I.\nMorte.\nFilippo trascorse i suoi ultimi anni nel castello di B\u00fcrla\u00df, a Coburgo. Mor\u00ec il 4 luglio 1921, all'et\u00e0 di 77 anni. Fu sepolto nella cripta Koh\u00e1ry nella chiesa di Sant'Agostino a Coburgo.\nDiscendenza.\nDal matrimoni tra Filippo e Luisa Maria del Belgio nacquero due figli:"}
{"id": "2047630", "revid": "104066", "url": "https://it.wikipedia.org/wiki?curid=2047630", "title": "Kirill Meretskov", "text": ""}
{"id": "2047639", "revid": "92723", "url": "https://it.wikipedia.org/wiki?curid=2047639", "title": "Collegiata di San Vittore", "text": "La Collegiata di San Vittore il Moro, a Muralto, \u00e8 una delle due pi\u00f9 importanti chiese in stile romanico del Canton Ticino (insieme alla chiesa di San Nicolao di Giornico).. Ex pieve e, fino al 1818, parrocchia romanica, fu costruita a ridosso della pi\u00f9 antica chiesa di Santo Stefano, poi distrutta, e di una necropoli romana scoperta nel 1880. Degno di nota il campanile con un altorilievo di Martino Benzoni che rappresenta \"San Vittore Mauro a cavallo\". Presso la chiesa sorgeva il vecchio cimitero. Da segnalare anche il rilevante mosaico \"Ora et labora\" di Aurelio Gonzato, sull'adiacente Casa parrocchiale.\nStoria.\nUna basilica paleocristiana venne costruita in questo luogo nel V o VI secolo, sui resti di una precedente villa romana risalente al I secolo. La basilica venne poi trasformata nell'VIII ed ancora nel X secolo. Alla fine dell'XI secolo l'edificio venne ricostruito in stile romanico, mentre \u00e8 della met\u00e0 del XII secolo l'aggiunta della cripta. Nel XVI secolo l'edificio venne nuovamente ristrutturato e si iniziarono i lavori per la costruzione del campanile, terminato solamente nel 1932.\nNel XX secolo vennero demolite tutte le circostanti costruzioni, precedentemente riservate ai canonici, liberando l'area circostante l'edificio.\nInterno.\nL'interno \u00e8 a tre navate con volte a crociera, ogni navata \u00e8 conclusa da un'abside. Il soffitto \u00e8 in legno e presenta ancora le travi del periodo romanico. Lungo le pareti interne si trovano diversi affreschi del XIV e XV secolo, mentre nella parte alta della navata centrale un recente restauro ha riportato alla luce un ciclo di affreschi del 1140 - 1150, raffigurante scene tratte dall'Antico Testamento.\nL'altare maggiore \u00e8 stato realizzato in marmo e risale al 1781.\nLa cripta romanica.\nLa cripta in stile romanico \u00e8 tra le migliori conservate in Svizzera, costituita da otto colonne e quattordici semicolonne a sorreggere le volte a crociera. I capitelli e le basi delle colonne sono stati scolpiti in forme geometriche, zoomorfe ed antropomorfe."}
{"id": "2047642", "revid": "656701", "url": "https://it.wikipedia.org/wiki?curid=2047642", "title": "Centodiciotto", "text": ""}
{"id": "2047644", "revid": "656701", "url": "https://it.wikipedia.org/wiki?curid=2047644", "title": "Centodiciannove", "text": ""}
{"id": "2047647", "revid": "656701", "url": "https://it.wikipedia.org/wiki?curid=2047647", "title": "Centoventuno", "text": ""}
{"id": "2047648", "revid": "656701", "url": "https://it.wikipedia.org/wiki?curid=2047648", "title": "Centoventidue", "text": ""}
{"id": "2047653", "revid": "729019", "url": "https://it.wikipedia.org/wiki?curid=2047653", "title": "Buton", "text": "Buton (anche Butung o Boeton) \u00e8 un'isola dell'Indonesia localizzata a sud-est dell'isola di Sulawesi.\nButon si affaccia sul Mar di Banda, e le principali isole limitrofe sono Wowoni a nord, Muna e Kabaena ad ovest e Siumpu a sud-ovest. L'arcipelago delle isole Tukangbesi \u00e8 situato pi\u00f9 a est ed \u00e8 separato dal golfo di Kolowana Watabo (\"Teluk Kolowana Watabo\").\nL'isola \u00e8 abitata da circa 500.000 persone, e Bau-Bau \u00e8 il principale centro abitato con circa 120.000 abitanti.\nLingue.\nIn tutta l'isola si parla l'indonesiano, ma a Bau-Bau, \u00e8 parlata da 80.000 persone la lingua cia-cia."}
{"id": "2047654", "revid": "287204", "url": "https://it.wikipedia.org/wiki?curid=2047654", "title": "Centoventitre", "text": ""}
{"id": "2047655", "revid": "656701", "url": "https://it.wikipedia.org/wiki?curid=2047655", "title": "Centoventiquattro", "text": ""}
{"id": "2047656", "revid": "656701", "url": "https://it.wikipedia.org/wiki?curid=2047656", "title": "Centoventicinque", "text": ""}
{"id": "2047657", "revid": "1452073", "url": "https://it.wikipedia.org/wiki?curid=2047657", "title": "Chaetodon lunula", "text": "Il pesce farfalla procione (Chaetodon lunula Lacep\u00e8de, 1802) \u00e8 un pesce farfalla appartenente alla famiglia dei Chaetodontidae molto apprezzato per la sua grazia e la sua livrea.\nDistribuzione e habitat.\nVive principalmente nell'area dell'Indo-Pacifico compresa tra l'Africa Orientale, Ducie, le Hawaii e le Isole Marchesi, in acque con temperatura tra i 24 e i 28 \u00b0C, presso la barriera corallina, sulla quale pu\u00f2 trovare cibo e rifugio lontano da forti correnti oceaniche.\nComportamento.\nSi tratta di un pesce notturno che ama nuotare in coppia o in piccoli gruppi in una fascia compresa tra i 30 metri di profondit\u00e0 e la superficie. Gli esemplari giovani solitamente rimangono nelle vicinanze di costruzioni coralline o massi. Il Chaetodon lunula non \u00e8 particolarmente aggressivo se non con Balistidae e Scorpionidi.\nLa sua dieta comprende nudibranchi, spirografi, alghe e numerose specie di coralli. In acquario \u00e8 stata notata la sua voracit\u00e0 per prede e se ne sconsiglia la convivenza anche se si tratta di esemplari giovani.\nIl pesce farfalla lunula, come tutti i Chaetodontidae, \u00e8 una specie ovipara."}
{"id": "2047658", "revid": "729019", "url": "https://it.wikipedia.org/wiki?curid=2047658", "title": "Nias", "text": "Nias (indonesiano: Pulau Nias; lingua nias: Tan\u00f6 Niha) \u00e8 un'isola dell'Indonesia occidentale localizzata a nord-ovest dell'isola di Sumatra, da cui \u00e8 separata dallo Stretto delle Mentawai.\nNias si estende su una superficie di 4.771\u00a0km\u00b2 e il punto pi\u00f9 elevato dell'isola raggiunge un'altezza di 800 metri sul livello del mare. L'isola Simeulue dista 140\u00a0km in direzione nord-ovest, e l'arcipelago delle Isole Batu 80\u00a0km a sud-est.\nIl 28 marzo del 2005 l'isola indonesiana fu devastata da un terremoto di 8,7 sulla scala Richter, che provoc\u00f2 ingenti danni materiali e la morte di centinaia di persone."}
{"id": "2047661", "revid": "656701", "url": "https://it.wikipedia.org/wiki?curid=2047661", "title": "Centoventotto", "text": ""}
{"id": "2047664", "revid": "656701", "url": "https://it.wikipedia.org/wiki?curid=2047664", "title": "Centoventinove", "text": ""}
{"id": "2047668", "revid": "656701", "url": "https://it.wikipedia.org/wiki?curid=2047668", "title": "Centotrenta", "text": ""}
{"id": "2047669", "revid": "6923", "url": "https://it.wikipedia.org/wiki?curid=2047669", "title": "Valjoux", "text": "Valjoux (dalla contrazione di \"Vall\u00e9e de Joux\" la valle svizzera nel Canton Vaud dov'\u00e8 nata l'impresa) \u00e8 una fabbrica svizzera di movimenti meccanici per orologi. \u00c8 conosciuta principalmente per la produzione di movimenti cronografici \"\u00e9bauche\" adoperati da numerosi produttori di orologi di fascia media e alta. Da molti anni Valjoux \u00e8 parte della societ\u00e0 ETA (di propriet\u00e0 del gruppo The Swatch Group) alla quale \u00e8 stata successivamente incorporata (per cui ora si parla di ETA Valjoux).\nIl movimento pi\u00f9 celebre progettato e prodotto dalla Valjoux \u00e8 il 7750 (e successive varianti) a carica automatica, tuttora impiegato dalla maggior parte dei cronografi presenti sul mercato. Produttori di orologi molto quotati come ad esempio Omega, Longines, Breitling, Oris, Tag Heuer, IWC, Hamilton, Franchi Menotti, Porsche Design, Momo Design e altri, utilizzano questo movimento per i loro cronografi.\nLa versione a carica manuale, da cui deriva il 7750, \u00e8 la 7760.\nMovimenti automatici largamente utilizzati sono i 2892 e 2824, divenuti famosi per la loro affidabilit\u00e0 e semplicit\u00e0 di manutenzione.\nTra i movimenti a carica manuale si annoverano il 6496 e il 6497 (cosiddetti \"savonnette\" e \"lepine\") a 16 linee e 1/2, nati per orologi da tasca ma poi incassati in orologi da polso di grandi dimensioni (solitamente \"militari\" di almeno 44\u00a0mm di diametro) come ad esempio alcuni Panerai degli anni passati, Glycine, Vixa.\nNegli anni settanta la ditta cedette i macchinari per la produzione del movimento cronografico 7734 alla russa Poljot. Il movimento Valjoux 7734, anche se pesantemente modificato, \u00e8 ancora oggi alla base del movimento Poljot 3133."}
{"id": "2047670", "revid": "767487", "url": "https://it.wikipedia.org/wiki?curid=2047670", "title": "La fidanzata di mio marito", "text": "La fidanzata di mio marito (\"Our Wife\") \u00e8 un film del 1941 diretto da John M. Stahl.\nTrama.\nIl compositore e musicista di talento Jerry Marvin affonda in un periodo di depressione e di alcoolismo dopo essersi separato dalla moglie Babe. Lo recuperer\u00e0 un nuovo amore grazie alla comparsa della giovane e brillante Susan, che lo ispira addirittura a completare una sua sinfonia che aveva lasciato incompleta. Dopo aver raccolto un grande successo grazie alla sua composizione, progetta di sposare la ragazza grazie alla quale ha recuperato la gioia di vivere. ma la ex-moglie Babe, pentita di averlo lasciato, si riaffaccia e fa uso di mille stratagemmi perch\u00e9 l'uomo ritorni con lei.\nProduzione.\nIl film fu prodotto dalla Columbia Pictures Corporation.\nDistribuzione.\nDistribuito dalla Columbia Pictures, il film usc\u00ec nelle sale cinematografiche USA il 20 agosto 1941 dopo essere stato presentato in prima il 4 agosto 1941."}
{"id": "2047672", "revid": "656701", "url": "https://it.wikipedia.org/wiki?curid=2047672", "title": "Centotrentadue", "text": ""}
{"id": "2047673", "revid": "834", "url": "https://it.wikipedia.org/wiki?curid=2047673", "title": "Centotrentatre", "text": ""}
{"id": "2047676", "revid": "606919", "url": "https://it.wikipedia.org/wiki?curid=2047676", "title": "It's Only Love (Bryan Adams)", "text": "It's Only Love \u00e8 un duetto rock registrato dal cantante canadese Bryan Adams insieme alla statunitense Tina Turner.\nIl brano \u00e8 stato incluso nell'album di Adams \"Reckless\" ed in quello della Turner \"Tina Live in Europe\", oltre ad essere presente in numerosi greatest hits di entrambi gli artisti.\nIl singolo raggiunse la posizione numero 15 della Billboard Hot 100 negli Stati Uniti e la posizione numero 29 nel Regno Unito."}
{"id": "2047677", "revid": "125093572", "url": "https://it.wikipedia.org/wiki?curid=2047677", "title": "Albertina Soliani", "text": "Biografia.\nLaureata in Pedagogia presso l'Universit\u00e0 Cattolica di Milano, \u00e8 stata insegnante nelle scuole elementari e medie e direttrice didattica a Parma. Formatasi nell'Azione Cattolica, \u00e8 stata iscritta alla Democrazia Cristiana e quindi segretaria provinciale del Partito Popolare Italiano a Parma; responsabile nazionale del settore scuola dei Democratici, dei quali \u00e8 stata tra i fondatori; coordinatrice regionale per l'Emilia-Romagna dei Democratici (con tale soggetto si candida alle elezioni europee del 1999 nella circoscrizione Italia nord-orientale, ottenendo oltre 5.800 voti, ma senza essere eletta). Precedentemente \u00e8 stata sottosegretaria di stato non parlamentare alla Pubblica Istruzione nel Governo Prodi I.\nSenatrice nella XIV legislatura, \u00e8 stata componente della VII Commissione (istruzione pubblica, beni culturali) e della Commissione parlamentare per l'Infanzia. Nel 2002, sostenuta dal centrosinistra, si candida a sindaco del Comune di Parma; seconda col 41,89%, non accede al ballottaggio perch\u00e9 il suo principale concorrente, Elvio Ubaldi, ottiene gi\u00e0 al primo turno il 52,16% e con esso la riconferma.\nRieletta senatrice nella XV legislatura con la Margherita, \u00e8 stata componente della X Commissione (industria, commercio, turismo), componente della delegazione parlamentare italiana presso l'assemblea dell'Unione dell'Europa Occidentale, componente della VII Commissione (istruzione pubblica, beni culturali), della XIV Commissione (politiche dell'Unione Europea), della delegazione parlamentare italiana presso l'assemblea del Consiglio d'Europa.\nNella XVI legislatura, eletta nel PD, \u00e8 componente della XIII Commissione (territorio, ambiente e beni ambientali) e della XIV Commissione (politiche dell'Unione europea).\nIl 30 ottobre 2020 \u00e8 eletta Vicepresidente Nazionale dell'Associazione Nazionale Partigiani d'Italia."}
{"id": "2047679", "revid": "72396", "url": "https://it.wikipedia.org/wiki?curid=2047679", "title": "Provincia di Phatthalung", "text": "La provincia di Phatthalung si trova in Thailandia, nella regione della Thailandia del Sud. Si estende per 3.424,5 km\u00b2, ha abitanti (2020) e il capoluogo \u00e8 il distretto di Mueang Phatthalung, nel quale si trova la citt\u00e0 principale Phatthalung.\nSuddivisione amministrativa.\nLa provincia \u00e8 suddivisa in 11 distretti (\"amphoe\"). Questi a loro volta sono suddivisi in 65 sottodistretti (\"tambon\") e 626 villaggi (\"muban\").\nAmministrazioni comunali.\nNon vi sono citt\u00e0 maggiori, il solo comune della provincia che ha lo status di citt\u00e0 minore (\"thesaban mueang\") \u00e8 Phatthalung, che a tutto il 2020 aveva residenti. Tra i comuni di sottodistretto (\"thesaban tambon\"), i pi\u00f9 popolosi erano Khok Muang e Han Tao, che avevano rispettivamente e residenti."}
{"id": "2047681", "revid": "478814", "url": "https://it.wikipedia.org/wiki?curid=2047681", "title": "Provincia di Phuket", "text": " \nLa provincia di Phuket () \u00e8 una provincia insulare della Thailandia meridionale, situata lungo la costa occidentale della penisola malese, sul mare delle Andamane. \u00c8 formata da Phuket, la pi\u00f9 grande isola thailandese, e da altre 32 isole minori.\nGeografia fisica.\nNel 2020 la provincia contava su una popolazione stimata in residenti distribuiti su una superficie di 590\u00a0km\u00b2, per una densit\u00e0 di 668,08 ab./km\u00b2. Il capoluogo \u00e8 il distretto di Mueang Phuket, nel cui territorio sud-orientale si trova l'omonima citt\u00e0 di Phuket, maggiore centro abitato della provincia. Il territorio provinciale \u00e8 composto esclusivamente da isole, la maggiore e pi\u00f9 importante delle quali \u00e8 Phuket (543\u00a0km\u00b2), collegata alla terraferma dal lungo ponte stradale Sarasin nell'estremo nord. Le maggiori tra le altre isole che fanno parte della provincia sono Ko Lone (4,77\u00a0km\u00b2), Ko Maprao (3,7\u00a0km\u00b2), Ko Naka Yai (2,08\u00a0km\u00b2), Ko Racha Noi (3,06\u00a0km\u00b2), Ko Racha Yai (4,5\u00a0km\u00b2), Ko Sire (8,8\u00a0km\u00b2), Ko Aeo, Ko Bon e Ko Hei.\nLa provincia \u00e8 attraversata dalla catena di Phuket che ha inizio a nord dal fiume Khura Buri, nella zona settentrionale della provincia di Phang Nga, si estende lungo l'asse nord-sud per 400\u00a0km e termina nel sud dell'isola di Phuket.\nSuddivisione amministrativa.\nLa provincia di Phuket \u00e8 suddivisa nei seguenti 3 distretti (in lingua thai: \u0e2d\u0e33\u0e40\u0e20\u0e2d, trasl.: \"amphoe\"):\nAmministrazioni comunali.\nA tutto il 2020, l'unico comune della provincia ad avere lo status di citt\u00e0 maggiore (\"thesaban nakhon\") era la citt\u00e0 di Phuket, che aveva residenti. I due comuni che rientravano tra le citt\u00e0 minori (\"thesaban mueang\") erano Patong, con residenti, e Kathu che ne aveva . Nell'aprile 2020 vi erano in oltre nove municipalit\u00e0 di sottodistretto (\"thesaban tambon\") e le aree che non ricadevano sotto la giurisdizione delle amministrazioni comunali erano governate da un totale di 6 \"Organizzazioni per l'amministrazione del sottodistretto\" (\"ongkan borihan suan tambon\").\nStoria.\nNel 1902 l'isola entr\u00f2 a far parte del \"monthon\" (suddivisione amministrativa precedente all'introduzione delle province) di Phuket, che comprendeva la maggior parte del Siam meridionale. L'uomo d'affari sino-thailandese Phraya Ratsada Korsimbi fu nominato governatore, dopo che aveva contribuito allo sviluppo della citt\u00e0. La rivoluzione siamese del 1932 costrinse il re a concedere la monarchia costituzionale, nel 1933 il \"monthon\" fu di conseguenza dissolto e sostitutito dalla provincia, ridotta sensibilmente con lo scorporo della maggior parte dei territori del \"monthon\" che andarono a formare nuove province. Lo tsunami del 26 dicembre 2004 che si \u00e8 abbattuto sulla sua costa occidentale, ha causato molte vittime a Phuket.\nEconomia.\nTurismo.\nL'isola \u00e8 diventata un noto centro del turismo di massa e internazionale. Le spiagge che attraggono il maggior numero di turisti si trovano sulla costa occidentale dell'isola. Il centro principale dello shopping e della vita notturna \u00e8 la spiaggia di Patong. Altri centri balneari sono Rawaii Beach e la tranquilla Nai Harn. Nei pressi di Patong si trova Kata Beach, suddivisa da un promontorio nella grande baia (Kata Yai) e nella piccola baia (Kata Noi). Risalendo la costa si trova Karon Beach, in cui vi \u00e8 un mercato coperto di discrete dimensioni dove si possono fare acquisti convenienti.\nPatong Beach \u00e8 la spiaggia pi\u00f9 affollata, \u00e8 frequentata soprattutto da giovani turisti ed \u00e8 particolarmente rumorosa, anche a causa delle numerose moto d'acqua. \u00c8 consigliata pi\u00f9 per la vita notturna che per la sua spiaggia. Pi\u00f9 tranquille sono Kamala beach, uno dei posti pi\u00f9 incontaminati dell'isola, e Surin Beach. Tra Kamala e Surin si trova Laem Sing Beach, frequentata principalmente da turisti italiani e francesi."}
{"id": "2047686", "revid": "287204", "url": "https://it.wikipedia.org/wiki?curid=2047686", "title": "Appello (ordinamento penale italiano)", "text": "Lappello, nel diritto penale italiano, noto anche come \"secondo grado [di giudizio]\", \u00e8 l'istituto al quale si ricorre per appurare gli eventuali errori incorsi nel primo grado di giudizio.\nAssolve dal punto di vista tecnico sia la funzione di \"querela nullitatis\" nei confronti di sentenze nulle e/o annullabili, sia di gravame di sentenze valide ma ingiuste in fatto e in diritto.\nGeneralit\u00e0.\n\u00c8 previsto e disciplinato nel codice di procedura penale dagli artt. 593 e seguenti.\nL'art. 593 c.p.p. prevede i seguenti casi di appello: \nQuesto articolo ha subito negli ultimi anni modifiche continue e turbolente, cambiando radicalmente dal 2006 al 2008 prima con l'opera legislativa della Legge Pecorella, poi con gli interventi pesanti della Corte Costituzionale che l'hanno quasi interamente riportato alla forma originale.\nCompetenze.\nL'art. 596 c.p.p. stabilisce regole per determinare quale giudice sia competente sull'appello proposto contro le sentenze di primo grado, prevedendo che:\nPer quanto concerne le sentenze emesse dal giudice di pace, la competenza spetta al Tribunale ordinario in composizione monocratica.\nTermini.\nI termini per appellare sono quelli previsti dalle disposizioni generali delle impugnazioni all'art. 585. \u00c8 previsto, come nel processo civile, l'appello incidentale, precisamente dalle disposizione dell'art. 595:\n\u00c8 interessante notare, anche dalle stesse disposizioni, una particolarit\u00e0 dell'appello incidentale in penale, in quanto per legge rende efficaci gli effetti previsti per l'impugnazione del PM, in particolare la possibilit\u00e0 di \"reformatio in peius\" vietata dall'ordinamento invece in caso di sola impugnazione dell'imputato (art. 597, comma 2 c.p.p.).\nPoteri del giudice.\nQuestione controversa da sempre in dottrina e comunque delicata \u00e8 quella relativa agli effettivi poteri di cognizione del giudice d'appello. Tali poteri sono definiti dall'art. 597. Il primo comma pone dei limiti concreti al potere cognitivo del giudice:\nQuesta disposizione \u00e8 stata motivo di dibattito in passato sull'effettivo potere di cognizione del giudice; ci si chiedeva in particolare se il potere del giudice si esaurisse nei confini della domanda proposta dall'impugnante o se potesse superare la domanda stessa. \u00c8 ormai opinione consolidata che in realt\u00e0 il giudice abbia pieni poteri cognitivi come il giudice di primo grado, soltanto limitati ai capi o ai punti della sentenza impugnati, a prescindere poi da quanto chiesto nella domanda d'impugnazione. Il limite non \u00e8 pertanto, come espressamente sancisce anche l'art. 597, relativo ai motivi d'impugnazione, ma precisamente ai punti o ai capi della sentenza di primo grado impugnati. Per il principio giuridico storico del \"tantum devolutum quantum appellatum\", il giudice non potr\u00e0 decidere su capi o punti della sentenza che non sono stati impugnati, ma per il resto ha pieni poteri cognitivi. Questo principio subisce poche ma inderogabili eccezioni: la non punibilit\u00e0 dell'imputato e i casi di nullit\u00e0, dichiarabili in ogni stato e grado del processo (129 e 179 c.p.p.)\nI poteri di cognizione del giudice d'appello non sono sempre uguali: differiscono, infatti, a seconda che l'impugnazione sia stata proposta dall'imputato (597, comma 3) o dal PM (597, comma 2), anche in caso di appello incidentale del secondo. Nel caso d'impugnazione del PM, il giudice non ha praticamente limiti se non quelli stabiliti dal comma 1:\nSi pone invece pi\u00f9 problematico l'appello proposto dall'imputato:\nTale principio \u00e8 chiamato divieto di \"reformatio in peius\".\nDibattimento.\nNel caso di procedimento camerale (per la determinazione della pena ad esempio) \u00e8 previsto quanto stabilito dall'art. 599. \u00c8 possibile anche optare per il patteggiamento dato che l'art. 598, con una norma di portata abbastanza generale, stabilisce che \"in grado di appello si osservano, in quanto applicabili, le disposizioni relative al giudizio di primo grado, salvo quanto previsto dagli articoli seguenti\".\nLa fase dibattimentale e quella preparatoria sono disciplinate dagli artt. 601 e seguenti del c.p.p.\nDopo la notificazione dell'impugnazione, il presidente della sezione adita ordina la citazione dell'imputato appellante o di quello appellato qualora impugnante sia il PM. Il termine per la citazione deve essere non inferiore ai 20 giorni.\nDa rilevare la rigorosit\u00e0 con cui l'articolo 601, comma 6 richiede la perfetta identificazione dell'imputato citato pena la nullit\u00e0 del decreto di citazione.\nIl dibattimento si svolge sostanzialmente come quello di primo grado (ex art. 598 gi\u00e0 citato). Dopo il controllo del Presidente o di un suo delegato sulla regolare costituzione delle parti, c'\u00e8 una breve relazione dello stesso relativa all'iter procedimentale e processuale di primo grado, nonch\u00e9 sui motivi dell'impugnazione. \nPrima del 2008 dopo la fase iniziale di dibattimento potevano verificarsi tre situazioni. Nel primo caso entrambe le parti potevano essere d'accordo sull'esito sulla richiesta da effettuare al giudice: in questo caso il giudice poteva decidere immediatamente oppure disporre la prosecuzione del dibattimento. Questa possibilit\u00e0 era prevista dall'art. 602, comma 2, abrogato per\u00f2 dal decreto-legge 23 maggio 2008, n. 92.\nOggi si passa direttamente alla discussione: da rilevare che non c'\u00e8, salvo alcuni casi, una fase istruttoria ma solo dibattimentale in senso stretto. \u00c8 possibile leggere e discutere atti derivati dal processo di primo grado. La rinnovazione delle prove o l'introduzione di nuove prove \u00e8 prevista in casi eccezionali e tassativi, cos\u00ec delineati:\nI casi, quindi, di riassunzione di prova sono previsti per nuove prove sopravvenute o conosciute successivamente al giudizio di primo grado, qualora allo stato degli atti il giudice ritenga di non poter decidere e in caso di contumacia dell'imputato in primo grado che non sia stata volontaria (causata quindi da forza maggiore o da errore nella notificazione, esclusi i casi di colpa imputabile).\nAltre possibilit\u00e0 le offre l'art. 604 riguardante le nullit\u00e0 che il giudice d'appello deve rilevare riguardo al giudizio di primo grado e, se la nullit\u00e0 di un atto non permette la decisione in appello, pu\u00f2 dichiarare la riassunzione probatoria.\nProfilo storico.\nL'appello era previsto gi\u00e0 dai tempi del diritto romano: lo stesso Ulpiano riconosce la possibilit\u00e0 dell\"appellandi usus\" contro sentenze affette da \"iniquitas vel imperitia\".\nIl diritto romano aveva la caratteristica che l'appello era basato su una scienza tecnica giuridica, salvo su decisioni discendenti dagli \"iudicia Dei\", risolti in primo grado da esperimenti pratici come ordalie, duelli e prove di resistenza o coraggio: questi non potevano essere appellati, proprio perch\u00e9 derivati da presunte decisioni divine."}
{"id": "2047691", "revid": "656701", "url": "https://it.wikipedia.org/wiki?curid=2047691", "title": "Centotrentacinque", "text": ""}
{"id": "2047692", "revid": "38120", "url": "https://it.wikipedia.org/wiki?curid=2047692", "title": "Kranebet", "text": "Kranebet \u00e8 un distillato di ginepro prodotto dalla Rossi d'Asiago.\nIl liquore \u00e8 cristallino, dal gusto secco e viene ottenuto dalla distillazione di bacche di ginepro, genziana ed altre erbe alpine. La gradazione alcoolica \u00e8 di 40% vol.&lt;br&gt;\nIl nome Kranebet deriva dal Cimbro \"Kraneweta\", letteralmente \"grani amari\", antichissimo nome tedesco del ginepro.\nLe bacche del ginepro impiegano due anni per maturare, hanno consistenza carnosa, sono verdastre, grosse poco meno di un pisello e nel tardo autunno diventano blu cupo: a questo punto vengono raccolte ed essiccate al sole. Di buon odore resinoso, contengono diversi oli essenziali soprattutto pinene e ternipolo, zucchero, vitamina c e gallotannini.&lt;br&gt;\nMolte sono le ricette fitoterapiche che utilizzano le bacche di ginepro viste le loro propriet\u00e0: toniche, astringenti, diaforetiche, antisettiche ed in particolar modo diuretiche.\nIl particolare aroma della bacca di ginepro si \u00e8 rilevato ideale anche nella preparazione di bevande alcoliche per questo motivo \u00e8 la materia prima dalla cui distillazione si ricava il particolare distillato che dal 1929 \u00e8 l'emblema storico dei liquori della Rossi D'Asiago, la \"distilleria pi\u00f9 alta d'Europa\".\nTotalmente naturale, privo di coloranti e aromatizzanti viene consumato come digestivo e pu\u00f2 essere bevuto liscio, con ghiaccio o usato come base per cocktail e long drink.\nKranebet \u00e8 utilizzato anche in cucina per aromatizzare stufati e arrosti di selvaggina."}
{"id": "2047703", "revid": "729019", "url": "https://it.wikipedia.org/wiki?curid=2047703", "title": "Coccidiomicosi", "text": "La coccidiomicosi, nota anche come coccidioidomicosi, granuloma coccidioidale o febbre della Valle di San Joaquin, \u00e8 una micosi sistemica causata dal fungo \"Coccidioides immitis\" e da \"Coccidioides posadasii\".\nMorfologia.\n\"C. immitis\" \u00e8 un fungo dimorfico che esiste come muffa a temperature vicine ai 25\u00a0\u00b0C e come lievito a temperature prossime ai 37\u00a0\u00b0C. A livello macroscopico la muffa di questo fungo cresce in coltura in 3-4 giorni, \u00e8 inizialmente bianca o grigia ma dopo qualche settimana vira verso il marrone, si presenta glabra e sviluppa velocemente miceli aerei. Microscopicamente la muffa presenta ife settate ialine scarsamente ramificate che producono artroconidi cilindrici lunghi 3-5 \u00b5m e larghi 2-4 \u00b5m separati tra loro da cellule di giunzione. Gli artroconidi inalati giungono infine nei polmoni dove la temperatura corporea li trasforma in cellule sferiche di lievito. Nei polmoni le sferule maturano ingrandendosi fino a un diametro di 20-60 \u00b5m e una volta raggiunte le massime dimensioni vanno incontro a frammentazione con rilascio di endospore tramite un fenomeno detto clivaggio progressivo.\n\"C. immitis\" possiede molti fattori di virulenza. Gli artroconidi sono fortemente idrofobici e possiedono una parete esterna costituita per oltre il 50% da proteine tra cui le idrofobine, per il 25% da lipidi e per il 12% da carboidrati e da pigmento. Questa parete esterna funge da meccanismo anti-fagocitico bench\u00e9 i neutrofili di norma non riescano ad uccidere n\u00e9 gli artroconidi provvisti di parete esterna n\u00e9 quelli che ne sono sprovvisti. Sempre sullo strato esterno delle sferule una glicoproteina nota come SOWgp sembra essere un attivatore della risposta immunitaria cellulo-mediata sia di tipo TH1 che TH2. Sebbene la risposta TH1 contrasti l'infezione da \"C. immitis\" non si pu\u00f2 dire lo stesso per la TH2 che \u00e8 predominante nelle infezioni gravi. La risposta TH2 nei casi gravi \u00e8 probabilmente mediata da una maggiore produzione di IL-4 e IL-10 da parte di antigeni di \"C. immitis\" non ancora identificati. Le cellule di lievito e le endospore di questo fungo secernono ammoniaca e ioni ammonio nell'ambiente esterno, alcalinizzandolo. In questo modo quando vengono fagocitate dai macrofagi riescono a sopravvivere all'interno di questi perch\u00e9 inibiscono gli enzimi lisosomiali ed endosomiali che catalizzano reazioni a pH acido contrastando l'azione delle pompe di H+. Le sferule producono ammoniaca tramite l'ureasi che scinde l'urea in carbammato e ammoniaca, il carbammato viene successivamente idrolizzato per ottenere una seconda molecola di ammoniaca. \"C. immitis\" sia allo stato di artroconide che di lievito produce inoltre proteasi attive a pH acido, neutro o alcalino che aiutano a superare barriere quali l'endotelio dei vasi sanguigni, le pareti vasi linfatici, la cute o le mucose. Gli artroconidi producono una proteasi di 36 kDa che funge da collagenasi ed elastasi, \u00e8 inoltre attiva contro l'emoglobina, le IgA e le IgG. \"C. immitis\" secerne inoltre una proteasi alcalina da 66 kDa attiva in particolare contro le proteine presenti nel polmone; i pazienti affetti producono anticorpi contro questa proteasi. C. immitis esprime recettori per gli estrogeni che legano progesterone e 17-\u03b2-estradiolo, due estrogeni che promuovono la crescita di questo fungo. L'espressione di questi recettori da parte di \"C. immitis\" sembra essere la ragione per cui le donne in gravidanza sono particolarmente soggette all'infezione da questo fungo.\nLa coccidioidomicosi primaria segue l'inalazione di pochi artroconidi di \"C. immitis\" essendo questo fungo uno tra i pi\u00f9 virulenti conosciuti. La maggior parte dei pazienti colpiti da coccidioidomicosi primaria presenta una pneumopatia primaria, altri manifestano una sindrome pseudo-influenzale caratterizzata da tosse, febbre, malessere, perdita di peso e dolore toracico. Molti pazienti affetti da coccidioidomicosi primaria sviluppano reazioni allergiche come rash cutanei, eritemi nodosi o multiformi in conseguenza della risposta immunitaria contro questa patologia che porta alla deposizione di immunocomplessi. Generalmente questa patologia \u00e8 autolimitante e conferisce immunit\u00e0 alla reinfezione. I pazienti in cui la coccidioidomicosi primaria perdura pi\u00f9 di 6 settimane vanno incontro alla coccidioidomicosi secondaria caratterizzata da pneumopatia progressiva e cronica, noduli con cavitazione polmonare e raramente pu\u00f2 interessare altri organi come cute, ossa, articolazioni e meningi. In caso di malattia sistemica la mortalit\u00e0 \u00e8 molto elevata e pu\u00f2 raggiungere punte del 90%.\nEpidemiologia.\n\"C. immitis\" \u00e8 endemico in alcune aree di Venezuela, Colombia, Argentina, nel Messico settentrionale ed in Paraguay oltre che nelle aree desertiche di California, Texas, Arizona e New Mexico. L'incidenza nelle aree endemiche \u00e8 di 15 casi ogni 100.000. Si trova nel terreno ed \u00e8 frequente negli escrementi di pipistrello o roditori. La contrazione del fungo avviene per inalazione di artroconidi mischiati a polvere. I maschi sono pi\u00f9 colpiti delle femmine (9:1), sono pi\u00f9 soggetti alla coccidioidomicosi anche pazienti immunocompromessi o con AIDS, pazienti oncologici, neonati e persone di et\u00e0 superiore ai 65 anni. I filippini sono l'etnia pi\u00f9 a rischio di contrarre la patologia, seguiti da afroamericani, nativi americani, ispanici ed asiatici.\nDiagnosi.\nLa diagnosi avviene per esame microscopico di materiale clinico contenente il fungo e per coltura in terreni appropriati. \u00c8 diagnostica l'individuazione della forma di lievito costituita dalle sferule contenenti endospore, ci\u00f2 permette di evitare la coltivazione del fungo data la sua natura particolarmente infettiva. I preparati possono essere colorati con ematossilina-eosina, PAS o Giemsa.\nTerapia.\nLa coccidioidomicosi primaria in individui sani e immunocompetenti \u00e8 di norma una patologia auto-limitante che non richiede l'utilizzo di farmaci specifici. I pazienti immunocompromessi, oncologici, anziani, con HIV o in gravidanza devono seguire una terapia a base di amfotericina B per poi passare ad un trattamento a base di azoli, principalmente itraconazolo e in caso di intolleranza con fluconazolo. Gli azoli sono utilizzati anche in caso di malattia disseminata che non coinvolga le meningi. In caso di diffusione alle meningi \u00e8 preferibile il fluconazolo per la maggiore capacit\u00e0 di penetrare la barriere ematoencefalica."}
{"id": "2047704", "revid": "61051", "url": "https://it.wikipedia.org/wiki?curid=2047704", "title": "Imperiali e reali Truppe dell'aviazione", "text": ""}
{"id": "2047705", "revid": "61051", "url": "https://it.wikipedia.org/wiki?curid=2047705", "title": "Imperial and Royal Aviation Troops", "text": ""}
{"id": "2047707", "revid": "484362", "url": "https://it.wikipedia.org/wiki?curid=2047707", "title": "Colle Capitolino", "text": ""}
{"id": "2047713", "revid": "656701", "url": "https://it.wikipedia.org/wiki?curid=2047713", "title": "Centotrentasei", "text": ""}
{"id": "2047715", "revid": "599013", "url": "https://it.wikipedia.org/wiki?curid=2047715", "title": "Chiesa della Beata Maria Vergine Assunta", "text": "La parrocchiale di Maria Vergine Assunta \u00e8 la chiesa madre di Selargius, dedicata alla patrona della citt\u00e0. Sorge nel centro storico, in piazza Maria Vergine Assunta. Il tempio \u00e8 sede dalla celebrazione annuale del tradizionale Matrimonio Selargino, la seconda domenica di settembre.\nStoria e descrizione.\nL'impianto originario, in stile gotico catalano, della chiesa risale al XV secolo. L'aspetto attuale \u00e8 frutto di restauri e ampliamenti operati nei secoli successivi. Alla seconda met\u00e0 del XIX secolo risale la sistemazione della facciata, in stile neoclassico, che si presenta culminante in un timpano e con il portale incorniciato da due coppie di colonne. Il campanile \u00e8 a canna quadrata, sormontato da un cupolino rivestito da tegole in ceramica. I fianchi dell'edificio sono scanditi da contrafforti.\nL'interno si presenta con pianta a croce latina, navata unica, transetto e abside semicircolare. Le pareti presentano una decorazione pittorica risalente al 1927. Nella cupola, situata all'incrocio della navata col transetto, sono dipinti i quattro evangelisti. \nTra le sei cappelle laterali, sono da menzionare la seconda a destra, dedicata alla Madonna d'Itria, e la terza a sinistra, dedicata alla Madonna del Rosario, entrambe di origini seicentesche e legate alla storia delle due confraternite che hanno oggi sede, rispettivamente, presso le chiese di Sant'Antonio e di San Giuliano. Particolarmente pregevole \u00e8 il retablo della Madonna del Rosario, dove gli scomparti dipinti illustrano i \"Misteri dolorosi\" e i \"Misteri gloriosi\", mentre nella nicchia centrale si trova il gruppo scultoreo ligneo raffigurante la Vergine nell'atto di donare il rosario a san Domenico. \nIn stile barocco si presentano l'altare maggiore, il pulpito e il fonte battesimale, realizzati in marmi policromi nel XVIII secolo.\nDal 18 agosto 2002 \u00e8 guidata dall'attuale parroco, don Ireneo Schirru."}
{"id": "2047717", "revid": "656701", "url": "https://it.wikipedia.org/wiki?curid=2047717", "title": "Centotrentotto", "text": ""}
{"id": "2047718", "revid": "119967001", "url": "https://it.wikipedia.org/wiki?curid=2047718", "title": "Aphia minuta", "text": "Il rossetto (\"Aphia minuta\") \u00e8 un pesce marino appartenente alla famiglia Gobiidae.\nDistribuzione e habitat.\nIl suo areale raggiunge la Norvegia a nord ed il Marocco a sud comprendendo il bacino occidentale del mar Mediterraneo e l'intero mar Nero. Nei mari italiani sembra pi\u00f9 comune in Adriatico.\nHa abitudini abbastanza peculiari per un gobide infatti \u00e8 un pesce pelagico e vive in sciami in acque libere lontano dal fondo mescolandosi spesso a stadi giovanili di sardina ed acciuga. Si avvicina al fondale in acque costiere solo per la riproduzione.\nDescrizione.\nIl rossetto presenta un corpo minuto, allungato e compresso ai fianchi. Le pinne sono corte, la dorsale arretrata verso il peduncolo caudale. La livrea \u00e8 gialla-semitrasparente, tendente al rosa (visibile soprattutto quando il rossetto \u00e8 in banchi). Il capo \u00e8 macchiettato di nero, gli opercoli branchiali sono tendenti al rosso. Sul ventre \u00e8 visibile una bollicina d'aria tra le fasce muscolari. Il dimorfismo sessuale \u00e8 evidente: il maschio ha il corpo pi\u00f9 alto ed il peduncolo caudale pi\u00f9 massiccio, inoltre ha denti molto pi\u00f9 lunghi ed \u00e8 pi\u00f9 grande.\nLe dimensioni si attestano al massimo sui 4-6 cm, i maschi sono un po' pi\u00f9 grandi.\nAlimentazione.\nSi nutrono principalmente di piccoli crostacei planctonici.\nRiproduzione.\nQuesti pesci si riproducono nel periodo estivo (giugno-settembre) nei pressi di fondi rocciosi, dopo aver raggiunto la dimensione di 4-5\u00a0cm. Una volta riprodotti, gli adulti muoiono, essendo una specie con durata di vita breve, di circa un anno.\nLe uova si schiudono poco dopo e gli avannotti vivono in acque molto basse. Una volta superata la misura di 1,5\u00a0cm i piccoli tendono a raggrupparsi in grandi gruppi e a vivere assieme per tutta la vita.\nPesca.\nLa pesca a questo minuscolo pesce \u00e8 intensa e praticata da lungo tempo, soprattutto in Romagna.\nPer la sua cattura si usano speciali sciabichelli, reti a strascico tirate da riva con maglie fittissime. \u00c8 considerato un sostituto dei bianchetti, una specialit\u00e0 gastronomica costituita da novellame di acciuga e sardina la cui pesca \u00e8 stata vietata.\nCucina.\nQuesta variet\u00e0, simile ai bianchetti, (detta ruscetti o rossetti), risulta pi\u00f9 tenace e scagliosa al palato, pur somigliandogli moltissimo. Il colore rosato \u00e8 molto leggero e visibile solo guardando un branco. Sono in genere pi\u00f9 saporiti, sono sottoposti a meno limitazioni di pesca rispetto ai bianchetti e vengono utilizzati per insaporire sughi a base di pesce, ma anche per altri usi dei bianchetti (frittelle, zuppa, farinata di ceci, ecc)."}
{"id": "2047719", "revid": "1305772", "url": "https://it.wikipedia.org/wiki?curid=2047719", "title": "Can't Stop This Thing We Started", "text": "Can't Stop This Thing We Started \u00e8 una canzone di Bryan Adams, estratta come secondo singolo dall'album \"Waking Up the Neighbours\" nel 1991, come seguito dell'enorme successo del precedente singolo \"(Everything I Do) I Do It for You\". Composta da Bryan Adams e Robert John \"Mutt\" Lange, si tratta di una canzone rock in contrasto con lo stile di \"Everything I Do\".\nIl singolo, pur non ottenendo il successo planetario di \"(Everything I Do) I Do It for You\", riusc\u00ec ad arrivare fino al secondo posto della Billboard Hot 100 negli Stati Uniti, dietro \"Cream\" di Prince, ed al primo posto in classifica in Canada. La canzone ha ricevuto due candidature ai Grammy Awards del 1992 come Miglior canzone rock e Miglior interpretazione vocale rock solista, senza tuttavia trionfare in nessuna delle due categorie.\nTracce.\nQuesti sono i principali formati e tracce con cui \u00e8 stato pubblicato il singolo \"Can't Stop This Thing We Started\":"}
{"id": "2047721", "revid": "339392", "url": "https://it.wikipedia.org/wiki?curid=2047721", "title": "Santa Maria a Pie' di Chienti", "text": ""}
{"id": "2047723", "revid": "439868", "url": "https://it.wikipedia.org/wiki?curid=2047723", "title": "Abbazia di Montescalari", "text": ""}
{"id": "2047724", "revid": "256896", "url": "https://it.wikipedia.org/wiki?curid=2047724", "title": "Didogobius schlieweni", "text": "Il ghiozzo leucomaculato o ghiozzo di Schliewen (Didogobius schlieweni) \u00e8 un pesce di mare appartenente alla Famiglia Gobiidae.\nDistribuzione e habitat.\nPresente nel bacino occidentale del mar Mediterraneo. Le poche catture note fino ad ora sono riportate dal golfo del Leone in Francia, dalla Croazia e dal mar Tirreno nei pressi di Livorno.\nSembra vivere tra le rocce coperte di vegetazione.\nDescrizione.\nCorpo molto allungato per un gobide con pinna caudale grande e arrotondata e testa appiattita.\nLa livrea \u00e8 molto caratteristica, ci sono 5 macchie bianche sul dorso e tutte le pinne sono bordate di bianco. Il colore di fondo \u00e8 di solito bruno scuro ma l'esemplare del mar Tirreno era violetto intenso.\nNon supera i 5 cm.\nBiologia.\nPoco note, si sa solo che \u00e8 notturno e che di giorno se ne sta nascosto. Nuota solo con le pinne pettorali. Noto solo da sette esemplari."}
{"id": "2047725", "revid": "281901", "url": "https://it.wikipedia.org/wiki?curid=2047725", "title": "Ghiozzo leucomaculato", "text": ""}
{"id": "2047726", "revid": "281901", "url": "https://it.wikipedia.org/wiki?curid=2047726", "title": "Ghiozzo di Schliewen", "text": ""}
{"id": "2047728", "revid": "281901", "url": "https://it.wikipedia.org/wiki?curid=2047728", "title": "Ghiozzo di Andromeda", "text": ""}
{"id": "2047729", "revid": "1543377", "url": "https://it.wikipedia.org/wiki?curid=2047729", "title": "Teatro comunale (Castiglion Fiorentino)", "text": "Il teatro comunale di Castiglion Fiorentino si trova in via Trieste 7.\nPromosso da un gruppo di cittadini castiglionesi che nel 1886 dettero vita a una Societ\u00e0 Accademica, il nuovo teatro venne iniziato nel 1889 su progetto degli ingegneri Olinto Perticucci e Paolo Bertelli, ma alcuni problemi finanziari ne ritardarono il completamento. Il teatro, di conseguenza, venne inaugurato solo nel 1911.\nRealizzato nell'area dell'ex orto degli Scolopi, a ridosso delle mura castellane vicino a Porta Aretina, il teatro presenta una sala a ferro di cavallo con tre ordini di palchi accessibili da un ampio foyer rettangolare; la torre scenica risulta di discrete dimensioni ed \u00e8 dotata sui due lati di locali di servizio scenico, camerini e scale secondarie.\nNell'insieme il teatro \u00e8 giunto ai nostri giorni conservando le caratteristiche strutturali e decorative originali, non avendo subito restauri o interventi di particolare rilievo.\nDopo essere stato chiuso nel 1984, nel 2000 ha ripreso la sua attivit\u00e0 dopo un intervento di restauro, consolidamento delle strutture lignee e murarie e adeguamento dell'impiantistica, su progetto dell'architetto Mario Maschi e dell'ingegner Massimo Dragoni."}
{"id": "2047732", "revid": "767487", "url": "https://it.wikipedia.org/wiki?curid=2047732", "title": "State of Triumph - Chapter Two", "text": "State of Triumph - Chapter Two \u00e8 il secondo album della band power metal tedesca Metalium, uscito nel 2000"}
{"id": "2047734", "revid": "316609", "url": "https://it.wikipedia.org/wiki?curid=2047734", "title": "Radio Canale 93", "text": ""}
{"id": "2047737", "revid": "281901", "url": "https://it.wikipedia.org/wiki?curid=2047737", "title": "Ghiozzetto leucomaculato", "text": ""}
{"id": "2047739", "revid": "281901", "url": "https://it.wikipedia.org/wiki?curid=2047739", "title": "Ghiozzetto di Schliewen", "text": ""}
{"id": "2047740", "revid": "767487", "url": "https://it.wikipedia.org/wiki?curid=2047740", "title": "Millennium Metal - Chapter One", "text": "Millennium Metal - Chapter One \u00e8 il primo album della band power metal tedesca Metalium, uscito nel 1999"}
{"id": "2047743", "revid": "339392", "url": "https://it.wikipedia.org/wiki?curid=2047743", "title": "Santissima Annunziata (Montecosaro)", "text": ""}
{"id": "2047744", "revid": "656701", "url": "https://it.wikipedia.org/wiki?curid=2047744", "title": "Centoquaranta", "text": ""}
{"id": "2047746", "revid": "287204", "url": "https://it.wikipedia.org/wiki?curid=2047746", "title": "Jyv\u00e4skyl\u00e4n Jalkapalloklubi", "text": "Il Jyv\u00e4skyl\u00e4n Jalkapalloklubi, noto anche come JJK, \u00e8 una societ\u00e0 calcistica finlandese con sede nella citt\u00e0 di Jyv\u00e4skyl\u00e4. Fondata nel 1992, gioca le partite casalinghe all'Harjun stadion di Jyv\u00e4skyl\u00e4. Milita in Kolmonen, la quarta serie del campionato finlandese di calcio.\nStoria.\nIl JJK \u00e8 stato fondato nel 1992 dalla fusione di due squadre della citt\u00e0 di Jyv\u00e4skyl\u00e4, il JYP-77 e il Jyv\u00e4skyl\u00e4n Pallokerho, che giocavano entrambe in Kolmonen, la quarta serie del campionato finlandese di calcio. Nel 1993 alla prima stagione vinse il campionato di Kolmonen e venne promosso in terza serie, la Kakkonen. Nel 1995 arriv\u00f2 anche la promozione in Ykk\u00f6nen, la seconda serie, ma gi\u00e0 nel 1998 ci fu la retrocessione in Kakkonen. Nel 2000 la societ\u00e0 aveva puntato molto sul rilancio e sulla vittoria del campionato, ma l'andamento della squadra deluse le aspettative e alla fine della stagione ci fu un profondo rinnovamento societario. Il JJK vinse il suo girone di Kakkonen nel 2004, ma manc\u00f2 la promozione in Ykk\u00f6nen perdendo gli spareggi contro il Pallokerho-35. Nel 2006 all'ottava stagione consecutiva in Kakkonen arriv\u00f2 la promozione diretta in Ykk\u00f6nen, grazie alla vittoria del proprio girone. Dopo un terzo posto nel 2007, nel 2008 arriv\u00f2 il primo posto in classifica in Ykk\u00f6nen e la conseguente promozione diretta in Veikkausliiga.\nLe prime due stagioni in Veikkausliiga videro il JJK lottare per la salvezza, conquistata con uno spareggio. Nel 2009 termin\u00f2 il campionato al tredicesimo posto a pari punti con il RoPS, evitando la retrocessione diretta grazie a una migliore differenza reti, e nello spareggio promozione-retrocessione sconfisse il KPV. Anche nel 2010 termin\u00f2 il campionato al tredicesimo posto e nello spareggio promozione-retrocessione sconfisse il Viikingit. Nello stesso anno raggiunse la finale di Liigacup, venendo sconfitto dall'Honka ai tiri di rigore. Nel 2011 il JJK disput\u00f2 il suo miglior campionato, terminando la Veikkausliiga al terzo posto e conquistando l'accesso alla UEFA Europa League 2012-2013. Nella stagione successiva il JJK non seppe ripetere l'impresa dell'anno precedente, concludendo il campionato al nono posto. In Europa League part\u00ec sin dal primo turno preliminare, affrontando i norvegesi dello Stab\u00e6k. Il JJK vinse la gara di andata in casa per 2-0 e perse la gara di ritorno per 3-2, riuscendo per\u00f2 a superare il turno. Nel secondo turno affront\u00f2 i montenegrini dello Zeta: vinse la gara di andata in casa per 3-2, ma perse la gara di ritorno per 1-0, venendo cos\u00ec eliminato per la regola dei gol fuori casa. Nella stagione 2013 il JJK concluse il campionato al dodicesimo ed ultimo posto con soli 22 punti conquistati in 33 gare, venendo cos\u00ec retrocesso in Ykk\u00f6nen dopo cinque stagioni consecutive in massima serie. Al termine della stagione 2016 ha vinto il campionato di Ykk\u00f6nen, venendo cos\u00ec promosso in Veikkausliiga. La permanenza in massima serie \u00e8 durata per una sola stagione, al termine della quale \u00e8 retrocesso in Ykk\u00f6nen. Anche la stagione 2018 \u00e8 stata conclusa con una retrocessione, questa volta in Kakkonen. Tuttavia, nel febbraio 2019, a causa di problemi economici, la JJK Keski-Suomi Oy, societ\u00e0 che gestiva la squadra, \u00e8 stata costretta a chiudere le proprie attivit\u00e0. La gestione della squadra \u00e8 stata passata alla societ\u00e0 JJK Jyv\u00e4skyl\u00e4 ry, ripartendo dal campionato di Kolmonen, quarta serie nazionale, nel girone Keski-Suomi, nel quale militava la squadra giovanile."}
{"id": "2047747", "revid": "656701", "url": "https://it.wikipedia.org/wiki?curid=2047747", "title": "Centoquarantuno", "text": ""}
{"id": "2047749", "revid": "656701", "url": "https://it.wikipedia.org/wiki?curid=2047749", "title": "Centoquarantadue", "text": ""}
{"id": "2047750", "revid": "216401", "url": "https://it.wikipedia.org/wiki?curid=2047750", "title": "JJK", "text": ""}
{"id": "2047752", "revid": "315341", "url": "https://it.wikipedia.org/wiki?curid=2047752", "title": "Carnevale Guspinese", "text": ""}
{"id": "2047754", "revid": "256896", "url": "https://it.wikipedia.org/wiki?curid=2047754", "title": "Didogobius splechtnai", "text": "Il ghiozzo isolano o ghiozzo di Splechtna (Didogobius splechtnai) \u00e8 un piccolissimo pesce di mare appartenente alla famiglia Gobiidae.\nDistribuzione e habitat.\nEndemico del mar Mediterraneo. Noto solo per il canale di Sicilia, l'Adriatico e le isole Baleari.\nVive nelle grotte, in zone ricche di sedimento.\nDescrizione.\nSi riconosce principalmente per le dimensioni minime (al massimo 3,5 cm), per la prima pinna dorsale appuntita e per la livrea con 3 ampie fasce scure separate da altrettante fasce chiare pi\u00f9 strette. La colorazione di fondo \u00e8 bruno-beige.\nBiologia.\nPoco note. Si rifugia nella sua tana appena viene disturbato. \u00c8 difficilissimo da notare e da osservare."}
{"id": "2047755", "revid": "281901", "url": "https://it.wikipedia.org/wiki?curid=2047755", "title": "Ghiozzo isolano", "text": ""}
{"id": "2047756", "revid": "281901", "url": "https://it.wikipedia.org/wiki?curid=2047756", "title": "Ghiozzo di Splechtna", "text": ""}
{"id": "2047757", "revid": "281901", "url": "https://it.wikipedia.org/wiki?curid=2047757", "title": "Ghiozzetto isolano", "text": ""}
{"id": "2047758", "revid": "281901", "url": "https://it.wikipedia.org/wiki?curid=2047758", "title": "Ghiozzetto di Splechtna", "text": ""}
{"id": "2047759", "revid": "1516566", "url": "https://it.wikipedia.org/wiki?curid=2047759", "title": "Lajolo", "text": "La famiglia Lajolo o Laiolo, fu una delle famiglie ghibelline pi\u00f9 antiche di Asti, appartenente alle \"casane\", quel gruppo cio\u00e8 di famiglie che ottennero la loro ascesa sociale non per discendenza patrizia, ma in seguito al prestito della valuta ed al commercio. Consignori di S. Michele d'Asti e Soglio furono insigniti nel 1829 del titolo comitale da re Carlo Felice.\nOrigini e storia.\nLe prime notizie della famiglia risalgono al XII secolo. Raimondo fu console del Comune di Asti nel 1190, ed Uberto decurione.\nRolando e Guglielmo furono \"chiavari\" della citt\u00e0 nel 1218 e 1220. Tra il 1275 ed il 1300, ben 18 membri della famiglia rivestirono cariche importanti nell'amministrazione del comune di Asti.\nMercanti di stoffe e lane, come tutti i casanieri astigiani, svilupparono l'attivit\u00e0 feneratizia gi\u00e0 all'inizio del Duecento attraverso l'apertura di alcuni banchi a Tournai, Bouvignes, Courtrai e Grammont.\nSul finire del secolo l'attivit\u00e0 si ampli\u00f2 in Savoia, in particolare a Chamb\u00e9ry e Conthey ed in Svizzera, a Lucerna, erano in societ\u00e0 con i potenti Guttuari.\nA Lucerna, Galvano Lajolo era il banchiere della famiglia Asburgo e si insigniva del titolo onorifico di \"dominus\". Alla sua morte (1308), lasci\u00f2 una cospicua eredit\u00e0 al duomo della citt\u00e0.\nNel 1304 subirono l'esilio con le altre famiglie ghibelline per opera dei Solaro.\nTra il XV e XIX secolo le notizie della famiglia sono scarse e frammentarie; degno di nota \u00e8 un Gerolamo Lajolo giureconsulto, vissuto ad Asti nel XVI secolo e Giuseppe Tommaso consigliere del duca di Mantova nel 1675.\nCarlo Lajolo (\u2020 Torino, 1829), fu vicepresidente del tribunale di Torino ed in seguito giudice della Corte d'Appello nel 1808. Scrisse le memorie della famiglia nel libro \"Notizie storiche sull'antichit\u00e0 della famiglia Lajolo\".\nGiambattista Lajolo, il 27 marzo 1829, riceveva dal Carlo Felice re di Sardegna il titolo trasmissibile di conte; i suoi figli avuti con la contessa Mestiatis di Graglia, combatterono come ufficiali nelle guerre d'Indipendenza.\nLe abitazioni dei Lajolo.\nEssendo il numero delle linee famigliari dei Lajolo molto esteso, anche il numero delle residenze nella citt\u00e0 di Asti lo era. Le dimore coprivano una superficie che partiva dalla zona dei Varroni nel rione Cattedrale, raggiungendo la piazza del duomo percorrendo l'odierna via Carducci.\nNella zona del duomo verso il lato occidentale, si apriva la \"platea Layoliorum\", uno spazio privato ad uso pubblico, collegato alla piazza del duomo e delimitato tra le vie Borgnini, Milliavacca, Cattedrale e Carducci ben visibile nella pianta di Asti del Theatrum Sabaudiae del XVII secolo.\nStemma.\nEssendo l'araldica astigiana frutto di un'aristocrazia prettamente urbana e mercantile, molti stemmi come quello dei Lajolo si rifanno all'arma parlante, quell'arma cio\u00e8 che fa derivare il simbolo del proprio casato direttamente dal nome (talora la funzione) del possessore di tale arma.\n\"Laieul\", in dialetto astigiano significa appunto ramarro.\nLa dicromia argento e rosso \u00e8 la tipica colorazione degli stemmi delle antiche famiglie legate all'impero.\nScudo: d'argento al palo di rosso, accostato da sei ramarri di verde, tre per parte, uno sull'altro\nMotto: (\"Fedele custode\")."}
{"id": "2047760", "revid": "1573940", "url": "https://it.wikipedia.org/wiki?curid=2047760", "title": "Pieve di San Prospero (Collecchio)", "text": "La pieve di San Prospero \u00e8 un luogo di culto cattolico dalle forme romaniche e neoromaniche situato in via Galaverna 36 a Collecchio, in provincia e diocesi di Parma; appartiene al gruppo delle pievi parmensi.\nStoria.\nL'originario luogo di culto fu edificato in stile romanico nell'XI secolo lungo la Via Francigena, sui resti di un antico tempio pagano; a testimonianza della probabile epoca di costruzione del primitivo edificio, sviluppato su un impianto a navata unica con tre absidi, resta la frammentaria datazione 1089 incisa su una pietra ancora presente nell'odierna chiesa. Secondo alcune fonti fu edificato contestualmente anche l'ospedale di Santa Maria, destinato ai pellegrini diretti a Roma; la struttura, gestita successivamente dai frati cappuccini, sorgeva in prossimit\u00e0 del luogo di culto, sul luogo in cui oggi si innalzano i locali parrocchiali.\nI primi documenti ancora esistenti che citino la chiesa collecchiese risalgono tuttavia soltanto al 1230; in tale periodo dalla pieve dipendevano altre otto chiese del circondario.\nAgli inizi del XIII secolo il tempio fu notevolmente modificato, con la costruzione delle tre navate, del nuovo presbiterio e dell'alta torre-tiburio sovrastante.\nNel XV secolo le capriate lignee di copertura delle navate furono sostituite con le volte a crociera ancora oggi esistenti.\nNel XVI secolo furono aggiunte sei cappelle laterali, tre per fianco.\nNel XVIII secolo fu innalzata una nuova facciata.\nA partire dal 1912 fu avviata una serie di lavori finalizzata a ripristinare l'aspetto romanico lombardo-emiliano della chiesa; per questo furono inizialmente demolite le sei cappelle cinquecentesche; nel 1922 fu innalzata l'alta torre campanaria, ad alcuni metri di distanza dalla facciata, che fu demolita e ricostruita in stile neoromanico nel 1935.\nDescrizione.\nLa pieve si sviluppa in posizione collinare su un impianto basilicale a tre navate, con ingresso a ovest e presbiterio absidato a est.\nLa neoromanica facciata a salienti, interamente rivestita a strisce alternate di mattoni e pietre, \u00e8 scandita verticalmente da quattro lesene e preceduta dal protiro, raggiungibile attraverso una scalinata; il portale centrale d'accesso ad arco a tutto sesto, risalente al XIII secolo, \u00e8 delimitato da una cornice polilobata in pietra, ornata con capitelli incisi con motivi raffiguranti foglie e simboli degli evangelisti; di pregio risultano anche le ante in bronzo dell'antico portone, caratterizzate dai bassorilievi raffiguranti la \"Morte e resurrezione di Cristo\". Superiormente si apre un ampio rosone, mentre a coronamento corre una decorazione ad archetti in pietra.\nSulla destra della facciata, staccato dalla chiesa, si eleva l'alto campanile, eretto su modello di quello del duomo di Parma; rivestito come la chiesa in pietra e laterizio a strisce, \u00e8 decorato da lesene e fasce marcapiano ad archetti; salendo da terra, al centro dei vari livelli sovrapposti sono collocate su ogni lato una monofora, una bifora, un orologio e infine una trifora in corrispondenza della cella campanaria.\nIl retro della chiesa costituisce la parte pi\u00f9 antica del complesso; l'abside centrale a pianta rettangolare, realizzata interamente in laterizio e scandita da una serie di lesene che si concludono superiormente con archetti in rilievo, risale al XIII secolo, mentre le due absidi laterali, rivestite a strisce alternate di mattoni e pietre e decorate superiormente con due fasce di archetti intrecciati, appartengono all'edificio originario dell'XI secolo. L'alta torre-tiburio di impianto rettangolare, innalzata nel XIII secolo, \u00e8 rivestita interamente in laterizio; vi si aprono simmetricamente piccole monofore sovrastate da archi ogivali. I fianchi con contrafforti risalgono in parte alla ristrutturazione novecentesca, quando furono demolite le cappelle edificate nel XVI secolo.\nAll'interno, il cui impianto basilicale risale al XIII secolo, le tre navate absidate sono suddivise da ampie arcate a tutto sesto, rette da massicci pilastri polistili e robuste colonne, realizzati nell'XI secolo a strisce alternate di mattoni e pietre; i capitelli sono decorati in stile romanico con raffigurazioni zoomorfe e fantastiche. I quattrocenteschi soffitti a volte a crociera sono interamente intonacati, mentre le navate laterali sono rivestite in mattoni e pietre disposti a strisce orizzontali.\nA fianco dell'ingresso \u00e8 collocata la pregevole vasca battesimale, risalente al XIII secolo; a forma di tronco di cono rovesciato, \u00e8 realizzata in calcare e decorata con altorilievi raffiguranti colonnine con capitelli lotiformi a sostegno di archetti intrecciati.\nSopra ad essa, \u00e8 appesa una lastra in marmo bianco, scolpita in bassorilievo con la rappresentazione del \"Battesimo di Cristo\"; in stile bizantino, la lapide apparteneva originariamente a una recinzione presbiteriale del XII o XIII secolo, demolita in epoca ignota.\nOrgano.\nL'organo oggi presente nella pieve fu realizzato fra il 1998 e il 2000 da Giovanni Ferrari, su progetto di Silvano Barani.\nCostituito da 1130 canne, di cui 25 in peltro, 977 in tigrato e 128 in legno, con 18 registri reali, lo strumento \u00e8 a trasmissione meccanica, con due tastiere di 56 tasti e pedaliera di 30 tasti.\nDi seguito, la sua disposizione fonica:"}
{"id": "2047761", "revid": "1048993", "url": "https://it.wikipedia.org/wiki?curid=2047761", "title": "Ruth Hussey", "text": "Biografia.\nNata a Providence (Rhode Island), all'et\u00e0 di sette anni perse il padre a causa dell'epidemia di influenza spagnola del 1918, tuttavia pot\u00e9 continuare gli studi diplomandosi al \"Pembroke College\" nel 1933. Nonostante non avesse prima di allora manifestato alcun interesse alla recitazione, si iscrisse al corso di drammaturgia all'Universit\u00e0 del Michigan, recitando per due anni in una compagnia viaggiante di attori che fece numerose tappe all'interno dello Stato del Michigan.\nAl suo ritorno a casa inizi\u00f2 a lavorare per un'emittente radiofonica locale, in qualit\u00e0 di commentatrice per una trasmissione dedicata alla moda e al costume. Incoraggiata dai suoi amici, fu convinta a tentare di entrare come attrice nel locale teatro ma venne scartata. Si quindi trasfer\u00ec a New York, dove un agente teatrale le fece firmare un contratto per una serie di spettacoli in programma nello stesso teatro dal quale era stata rifiutata. Tuttavia la Hussey rimase a New York per lavorare come modella presso la celebre agenzia \"Powers\".\nInizi\u00f2 a recitare nell'allestimento teatrale dell'opera \"Dead End\", del drammaturgo Sidney Kingsley, con la quale and\u00f2 in tourn\u00e9e in tutti gli Stati Uniti. La Hussey recit\u00f2 la sua ultima replica al \"Biltmore Hotel\" di Los Angeles dove venne notata da un talent scout della Metro Goldwyn Mayer, che la scrittur\u00f2 facendole firmare un contratto di cinque anni.\nNel 1937 fece il suo debutto cinematografico come attrice in un ruolo non accreditato nel film \"La grande citt\u00e0\" (1937), accanto a Spencer Tracy. Dando prova delle sue capacit\u00e0 e del suo talento artistico, la Hussey guadagn\u00f2 la stima del pubblico e della sua casa cinematografica, specializzandosi in ruoli di donna di sofisticata e affascinante. Nel 1941 ottenne la candidatura all'Oscar come miglior attrice non protagonista per il ruolo di Liz Imbrie, la fotografa senza scrupoli nel film \"Scandalo a Filadelfia\" (1940). Nello stesso anno torn\u00f2 al fianco di Spencer Tracy nell'avventuroso \"Passaggio a Nord-Ovest\" (1940) di King Vidor."}
{"id": "2047763", "revid": "188116", "url": "https://it.wikipedia.org/wiki?curid=2047763", "title": "Catapani d'Italia", "text": "Lista dei catapani del Catepanato d'Italia dell'Impero bizantino."}
{"id": "2047768", "revid": "656701", "url": "https://it.wikipedia.org/wiki?curid=2047768", "title": "Centoquarantatre", "text": ""}
{"id": "2047773", "revid": "656701", "url": "https://it.wikipedia.org/wiki?curid=2047773", "title": "Centoquarantacinque", "text": ""}
{"id": "2047776", "revid": "256896", "url": "https://it.wikipedia.org/wiki?curid=2047776", "title": "Gammogobius steinitzi", "text": "Il ghiozzetto di Marsiglia o ghiozzetto di Steinitz (Gammogobius steinitzi) \u00e8 un piccolissimo pesce marino appartenente alla famiglia Gobiidae. \u00c8 l'unica specie del genere \"Gammogobius\".\nDistribuzione e habitat.\nEndemico del nord del mar Mediterraneo. La sua distribuzione \u00e8 poco nota, \u00e8 riportato per il mar Tirreno, la Provenza, l'Adriatico e le isole Baleari.\nVive all'interno di grotte sommerse, in ambienti oscuri.\nDescrizione.\n\u00c8 un piccolo gobide caratteristico per le minuscole dimensioni (non superiori a 4 cm), per la testa appuntita e per la livrea caratteristica, marrone con sottili barre azzurrastre.\nBiologia.\nVive sulle pareti o sul soffitto delle grotte, per il resto la sua biologia \u00e8 pochissimo conosciuta."}
{"id": "2047778", "revid": "36426", "url": "https://it.wikipedia.org/wiki?curid=2047778", "title": "Basilica della Santissima Annunziata", "text": "La basilica della Santissima Annunziata \u00e8 il principale santuario mariano di Firenze, casa madre dell'ordine servita. La chiesa \u00e8 collocata nell'omonima piazza nella parte nord-est del centro cittadino, vicino allo Spedale degli Innocenti ed \u00e8 stata per secoli al centro della vita della citt\u00e0 (per esempio il 25 marzo, in occasione del capodanno toscano).\nStoria.\nEsisteva in questa zona, tradizionalmente dal 1081, un oratorio fondato ai tempi di Matilde di Canossa come ex-voto per la fine dell'assedio di Enrico IV e dedicato alla Madonna. Nel 1233 era pressoch\u00e9 abbandonato, e fu chiesto al vescovo Ardengo Trotti da sette giovani fiorentini che avevano avuto una doppia visione della Vergine piangente per le continue discordie cittadine, il 15 agosto e l'8 settembre di quell'anno. Con la dedica a Maria Addolorata, fondarono una compagnia, ritirandosi in penitenza e in preghiera su un monte ai limiti del Mugello detto \"Asinario\", oggi contratto in Montesenario, a 18\u00a0km a nord della citt\u00e0. La strada per tale romitorio passava proprio fuori dalla Porta di Balla che affacciava sull'attuale via de' Servi, e l'oratorio sul sito della futura basilica era particolarmente conveniente nei loro spostamenti.\nNel 1250 la compagnia, che intanto era stata rititolata popolarmente come dei Servi di Maria, pose la prima pietra per la costruzione di una pi\u00f9 grande basilica. Questa prima chiesa, e il convento annesso, furono detti di Santa Maria dei Servi di Cafaggio, dai nomi dell'Ordine religioso e del luogo dove venne edificata, situato fuori delle mura di Firenze e della Porta di Balla. La prima notizia sicura sulla sua costruzione \u00e8 un atto notarile del 17 marzo 1250 con il quale il vescovo di Siena Bonfiglio - la sede di Firenze era allora vacante - concesse ai frati di edificare una chiesa presso le mura, consegnando anche la prima pietra. La prima pietra fu evidentemente posta il 25 marzo 1250, festivit\u00e0 dell'Annunciazione che in quell'anno cadeva il Venerd\u00ec Santo. L'anno dopo la chiesa era terminata almeno nelle strutture principali.\nNel 1252, secondo una leggenda, i Servi di Maria vollero far dipingere l'affresco dell\"Annunciazione\", da un pittore chiamato Bartolomeo, che mise tutta la sua perizia per rappresentare degnamente la scena. Ma nonostante diversi tentativi, fu preso da sfiducia perch\u00e9 non riusciva a dipingere il volto della Vergine. Cadde cos\u00ec in una strana sonnolenza e al risveglio, per miracolo, il volto apparve gi\u00e0 dipinto, completato da un angelo. L'affresco che nei tempi successivi dar\u00e0 il nome alla chiesa, tuttora conservato nella cappella dell'Annunziata, divenne presto oggetto di grande venerazione e di profonda devozione da parte dei fiorentini. Infatti nel 1255 il Comune di Firenze fece tracciare una strada, l'odierna via dei Servi, che dalla Porta di Balla conduceva a Santa Maria dei Servi, mentre i frati comperavano il terreno per creare la piazza (1299, grazie alla donazione da parte del Comune di 400 fiorini d'oro). Nel secolo successivo la chiesa e il convento vennero inclusi nella cinta muraria trecentesca.\nIntorno al 1280 la chiesa doveva avere una pianta rettangolare, facciata a capanna volta a meridione e una piccola abside circolare. Verso la fine del secolo fu rifatto il pavimento e gli stalli del coro vennero intagliati dal maestro Guglielmo di Calabria. Altri maestri che lavorarono a Santa Maria dei Servi in questo periodo furono Datuccio dal Palagio, Daldo e il pittore Calandrino, che decor\u00f2 l'occhio della chiesa.\nNella prima met\u00e0 del Trecento sono costruite varie cappelle e altari: S. Anna, San Biagio, San Martino della famiglia Guadagni, Sant'Iacopo, San Michele Arcangelo, Santa Maria del Purgatorio, Sant'Ansano e la SS. Annunziata.\nNel 1364 si trova notato che \u00abGiovanni e Neri Fioravanti, misurarono la chiesa\u00bb. Presero cio\u00e8, le misure ma non fecero mai i lavori di ampliamento, lavorando invece nel convento. Nel 1384 fra Andrea da Faenza, padre Generale dei Servi di Maria, affid\u00f2 la direzione dell'ampliamento della chiesa con la creazione della crociera e delle cappelle di San Donnino dei Falconieri all'architetto Antonio Pucci.\nIl 18 ottobre 1444 fu posta la prima pietra della tribuna. Progettista e direttore dei lavori fu Michelozzo di Bartolommeo che costru\u00ec o restaur\u00f2 anche la sagrestia, la cappella Villani, la cappella della Madonna, il Chiostrino dei Voti, l'oratorio di San Sebastiano e la parte sinistra della navata. I lavori durarono fino al 1453 e ripresero nel 1460 sotto la direzione di Antonio Manetti (sua \u00e8 la parte centrale del porticato). A seguito di problemi finanziari, i frati offrirono il patronato della fabbrica a Ludovico III Gonzaga, marchese di Mantova e finalmente, nel 1477, dopo lievi modifiche al progetto precedente di Leon Battista Alberti, la tribuna fu inaugurata.\nNel 1481 furono terminati i lavori alla navata centrale. La chiesa si present\u00f2 cos\u00ec coperta con un tetto a capriate, con pilastri, archi e cornicioni in pietra serena.\nNel Cinquecento i lavori alla chiesa subirono un rallentamento. Tuttavia furono dipinti gli affreschi del Chiostrino dei Voti, in fretta e furia prima dell'arrivo solenne di Leone X in citt\u00e0 nel 1513; in quell'occasione fu collocato anche lo stemma mediceo sulla piazza e gli affreschi di un giovanissimo Pontormo, oggi sostituiti da copie. Il 17 gennaio 1516, il cardinale Antonio del Monte, legato di Leone X, consacr\u00f2 solennemente la chiesa.\nNegli ultimi decenni del XVI secolo fu aggiunto il portico esterno su finanziamento della famiglia Pucci (dei quali \u00e8 presente lo stemma con la \"testa di moro\" marmorea sia nel pavimento sia ai lati del portico sui pilasti angolari) nel 1601 dall'architetto Giovanni Battista Caccini, per raccordare la facciata alla decorazione della piazza. Rispetto alle analoghe arcate dello Spedale degli Innocenti e del Loggiato dei Serviti, le colonne furono impostate pi\u00f9 alte, perch\u00e9 per accedere alla chiesa non esisteva la scalinata come negli altri edifici: in tal modo si pot\u00e9 mantenere l'altezza degli archi dei tre loggiati tutti allo stesso livello.\nNel 1664 Mattia de' Medici figlio di Cosimo II dette il suo aiuto a costruire il soffitto della chiesa. Fu disegnato da Baldassarre Franceschini detto il Volterrano che vi dipinse la \"Madonna Assunta\". Il coro fu rivestito all'esterno di marmi e pietra serena e nel 1680 il Volterrano cominci\u00f2 ad affrescare la cupola, terminandola tre anni dopo.\nNel 1687 i frati decisero di rivestire la parte inferiore della chiesa con marmi, stucchi e dipinti. Tra il 1783 e il 1795 fu ripavimentata e le molte e ricche lapidi tombali che erano nel pavimento andarono disperse. Dal 1789 Pietro Leopoldo impose che la venerata immagine dell'Annunziata venisse sempre tenuta scoperta, anzich\u00e9 svelata solo in particolari occasioni.\nNel gennaio del 1806 papa Pio VII la elev\u00f2 alla dignit\u00e0 di basilica minore.\nNel 1857 fu effettuato un ultimo grandioso restauro ad opera dell'architetto Giuseppe Poggi: fortunatamente, e a differenza delle principali basiliche fiorentine, la chiesa non venne spogliata dei suoi decori barocchi alla ricerca di un'arbitraria \"forma originale\" della struttura, secondo la moda allora dominante del revival gotico e rinascimentale. La chiesa fu riaperta al pubblico il 20 agosto dello stesso anno alla presenza di papa Pio IX che celebr\u00f2 all'altare della Madonna.\nPer donare l'olio da ardere che doveva servire tutto l'anno per le lampade della cappella dell'Annunciazione miracolosa, si effettuava una peculiare cerimonia, alla mattina della domenica in Albis da parte di una compagnia laico-religiosa, con il parroco della parrocchia d'appartenenza che si muoveva dalla propria sede per raggiungere in processione l'altare della Santissima Annunziata. La pittoresca cerimonia vedeva alla testa del corteo un somarello che portava a \"bastina\", cio\u00e8 sulla groppa, coperta da una bella gualdrappa, due mezzi barili d'olio ed un bambino di tre o quattro anni vestito da angioletto. La gente era attratta dalla semplice ma particolare cerimonia, definita \"dell'Angiolino\".\nDescrizione.\nEsterno.\nSopra l'arco centrale del portico esterno sono rimaste tracce di affreschi (oggi sostituiti da copie, gli originali sono al Museo del Cenacolo di Andrea del Sarto), eseguiti fra il 1513 e il 1514 dal Pontormo, mentre il portale centrale \u00e8 sormontato da un\"Annunciazione\" a mosaico di Davide Ghirlandaio (1509).\nIl campanile \nSul tamburo posteriore si erge il piccolo campanile a vela dotato di 5 aperture, nelle quali sono collocate le campane. Sono state fuse dalla storica fonderia Moreni di Firenze nel 1872\nIl cavalcavia.\nSul fianco destro \u00e8 presente un cavalcavia sorretto da un arco, che collega la basilica con il palazzo della Crocetta, sede del Museo Archeologico Nazionale di Firenze. Questo passaggio venne costruito affinch\u00e9 la principessa Maria Maddalena de' Medici, sorella del granduca Cosimo II, in quanto debole di salute e forse malforme, potesse recarsi a messa senza scendere in strada: all'interno della navata destra della chiesa \u00e8 infatti presente una grata dorata, corrispondente a un piccolo vano al termine dell'arco. \nL'atrio anteriore.\nDal portico si accede ad un piccolo atrio antistante la chiesa, detto \"chiostro dei Voti\", perch\u00e9 vi furono esposti nel corso dei secoli quadretti votivi e statue di legno o gesso decorate, tolti dalla sede e distrutti definitivamente nel 1785 sembra per suggerimento del granduca giansenista Pietro Leopoldo di Lorena.\nA forma di quadrilatero, il chiostrino fu iniziato nel 1447 su disegno di Michelozzo ed \u00e8 abbellito da svelte colonne di ordine corinzio che reggono gli archi.\nNotissimi sono gli affreschi che ne decorano le pareti, eseguiti per narrare la vita della Madonna e la storia di Filippo Benizzi, fucina della \"maniera\" a Firenze in cui lavorarono Andrea del Sarto, Pontormo, Rosso Fiorentino.\nOratorio di San Sebastiano.\nSotto il loggiato, la porta a destra dell'entrata centrale conduce nell'Oratorio di San Sebastiano, eretto dalla famiglia Pucci nel 1452 su progetto di Michelozzo. Il corpo della chiesetta e l'arco divisorio delle volte non hanno subito trasformazioni. Il presbiterio fu rifatto nel 1608 su disegno di Giovanni Caccini e terminato da Gherardo Silvani. La volta \u00e8 affrescata dal Poccetti, le tele sono del Paggi e del Lomi, le due statue di Antonio Novelli. Sull'altare, la \"Nativit\u00e0 di Maria\" \u00e8 copiata dal Cigoli.\nPer questo oratorio Piero del Pollaiolo nel 1475 dipinse il suo capolavoro, il \"Martirio di san Sebastiano\", oggi alla National Gallery di Londra.\nInterno.\nLa chiesa presenta una bella decorazione barocca ben visibile nel soffitto del Volterrano e nella profusione di marmi, stucchi e dorature. I grandi quadri in alto, tra i finestroni, narrano i pi\u00f9 famosi \"Miracoli della Madonna\" e furono dipinti quasi tutti da Cosimo Ulivelli (1671). Il primo a destra invece \u00e8 di Giovanni Fiammingo, e l'ultimo a sinistra, di Ferdinando Folchi. I cori d'angeli sopra i due organi sono di Alessandro Nani a destra, e di Alessandro Rosi a sinistra.\nLe pitture dei medaglioni (1693-1702) sono di Tommaso Redi, di Pietro Dandini, di Alessandro Gherardini, e gli stucchi di Vittorio Barbieri, Carlo Marcellini e Giovanni Battista Comasco. Da notare sopra il secondo medaglione a destra una finestra con grata dorata: la \"finestra dei Principi\", dalla quale la famiglia del Granduca, venendo dal Palazzo della Crocetta (oggi Museo Archeologico), poteva assistere in privato alle funzioni liturgiche che si svolgevano nella Cappella della Madonna.\nControfacciata.\nCappella della Santissima Annunziata.\nSi tratta del nucleo pi\u00f9 antico della chiesa. Qui si hanno notizie di un altare nella chiesa con l'immagine di Maria Santissima Annunziata fin dal 1341: i documenti non fanno che parlare di offerte, di lampade, di ex voto. La leggenda racconta che i frati avevano commissionato nel 1252 l'immagine, nell'antica chiesetta, a un certo pittore Bartolommeo il quale, insoddisfatto dei propri tentativi di rappresentare il volto della verine, l'avrebbe poi trovato miracolosamente dipinto in maniera achiropita.\nTuttavia l'analisi stilistica dell'opera non \u00e8 compatibile con la leggenda, in quanto l'affresco presenta innegabili caratteristiche trecentesche, post-giottesche, impossibili nella Firenze bizantineggiante di met\u00e0 Duecento: si pensi alla lontananza col \"Giudizio Universale\" di Meliore nei mosaici del battistero, realizzato in quei decenni. Tra le proposte di attribuzione, compatibili con la prima menzione del 1341, c'\u00e8 quella a Matteo di Pacino, artista formatosi con Giovanni da Milano. Tuttavia la leggenda della Madonna annunciata fiorentina ha resistito ai secoli, come ad esempio ribadiva Michelangelo Buonarroti: \u00abQuivi non \u00e8 arte di pennelli, onde sia stato fatto il volto della Vergine, ma cosa divina veramente\u00bb. L'immagine \u00e8 stata restaurata nel 2020, smontando la teca che non veniva aperta dagli anni '50.\nTanta devozione provoc\u00f2 nel corso dei secoli vari interventi di ammodernamento e restauro nella cappella, come dimostrano le diverse consacrazioni dell'altare, il 13 gennaio 1443 da parte di Eugenio IV; il 1\u00ba gennaio 1452 dal cardinale Guillaume d'Estouteville; il 14 ottobre 1628 dal cardinale Alessandro Ludovisi, arcivescovo di Bologna (poi papa Gregorio XV).\nNel 1447 i frati Servi di Maria, con l'aiuto di Piero di Cosimo dei Medici, decisero di innalzare l'attuale tempietto che fu terminato nel 1448 su disegno di Michelozzo ed esecuzione di Pagno di Lapo Portigiani. L'edicola \u00e8 composta di quattro colonne corinzie di marmo di Carrara, alte m. 5,25, che reggono la trabeazione intagliata, mentre nel fregio sono scolpiti festoni, nastri e simbolici medaglioni. Il soffitto della cappella, in marmo, con dorature e smalti proviene probabilmente dalla bottega di Luca della Robbia. Chiude l'edicola un reticolato di bronzo, opera di Maso di Bartolomeo (1447) e sopra il tempietto si innalza una specie di cuspide barocca, intagliata in legno da Luca Boncinelli su disegno del Volterrano (1674). Molto probabilmente il 'Tempietto' fu progettato per posizionarlo al centro della Tribuna progettata da Leon Battista Alberti. \nL'altare, fatto costruire in marmo da Piero de' Medici aveva la forma di sarcofago a tinozza romano con un medaglione contenente la rappresentazione della Trinit\u00e0 (oggi al Museo Bardini), sulla quale poggiava la mensa sorretta da quattro balaustre (oggi nelle cappelle sotto gli organi). Nel 1600 il granduca Ferdinando I de' Medici lo sostitu\u00ec con quello attuale in argento e pietre dure, sbalzato da Egidio Leggi.\nQuasi tutta la decorazione della cappella e che incornicia l'affresco, ha subito nei secoli restauri e rifacimenti. La parte pi\u00f9 antica consiste nel fregio con simboli riguardanti i privilegi della Madonna e la cortina che simula un tendaggio di stoffa finissima, ideata da Giulio Parigi ed eseguita da Cosimo Merlini (1629). I due angeli che in alto sorreggono la corona sono dello scultore Stefano Ricci e di Vincenzo Scheggi (1816); i due bracci alle colonne furono donati dal granduca Leopoldo II di Lorena nel 1839; i grandi candelieri ai lati dell'altare (disegno di Luigi Sabatelli) sono del 1820. La cateratta che serve a chiudere l'affresco fu donata da Leopoldo II e dalla consorte. \nDiciannove lampade votive in argento sono appese intorno alla cappella, e risalgono tutte a dopo il 1799, quando vennero gradualmente rifatte in seguito al furto perpetrato dai Francesi durante l'occupazione. Sono state tutte ripulite e restaurate nel 2020. Sul lato sinistro, il pi\u00f9 vicino alle porte, se ne trovano nove, disposte su due file. La fila esterna, da sinistra ne conta sei:\nLa fila interna ne conta tre:\nIl lato antistante l'affresco ha due file. Quella estena conta cinque lampade, da sinistra:\nLe lampade della fila interna sono pi\u00f9 piccole: a sinistra una di provenienza ignota (15), a destra quella donata dalla familia Del Vivo (16).\nInfine sul lato destro, quello confinante col coretto, si trovano tre lampade, da sinistra guardando dalla navata:\nIl coretto.\nPiero de' Medici e i suoi successori non intesero mai di avere diritti di patronato sulla cappella della Santissima Annunziata. Infatti per s\u00e9 e per la famiglia Medici, Piero il Gottoso fece adattare ad oratorio o coretto l'ambiente a destra dell'edicola. L'inizio dei lavori \u00e8 del 1453, ma ebbero termine solo nel 1463. L'intaglio dei marmi dell'arco che unisce la cappella con il coretto, e le finestre e tutto il progetto dell'ambiente sono dovuti a Giovanni di Bettino. Alla decorazione della volta e delle pareti partecip\u00f2 Alesso Baldovinetti.\nIl grande \"Armadio degli Argenti\", incassato nella parete principale, veniva chiuso a cateratta, da una tavola dipinta con storie della \"Vita di Cristo\", ad opera del Beato Angelico (1453), del Baldovinetti, e della scuola dell'Angelico (le diverse parti di questa tavola sono ora al Museo Nazionale di San Marco). Piero dei Medici fece anche costruire adiacente al coretto un piccolo organo la cui mostra \u00e8 visibile dalla chiesa. Lo strumento che era opera di Matteo di Paolo da Prato non esiste pi\u00f9; al suo posto \u00e8 ora un organo costruito da Michelangelo Paoli nel 1842. Tutto il coretto \u00e8 rivestito fino all'altezza delle finestre da marmi e intarsi in pietre dure, formanti cinque pannelli che esaltano la Madre di Dio, nei simboli della rosa, del giglio, della luna, del sole, della stella. Il disegno di quest'opera \u00e8 di Giovan Battista Balatri, e l'esecuzione \u00e8 dell'Opificio fiorentino delle pietre dure (1671). Nel vano dell'armadio degli argenti \u00e8 ora collocata una mostranza di ex voto che incornicia il \"Salvatore\" di Andrea del Sarto (1515).\nLa sagrestia della Madonna.\nSi trova nel corridoio del Chiostro Grande, non nell'interno della chiesa, ma \u00e8 ugualmente legata alla Cappella della Santissima Annunziata. Fu costruita nel 1635 da Alessandro e Antonio di Vitale dei Medici (figli di un ebreo convertito che aveva avuto lo stemma e il cognome dal cardinal Ferdinando de' Medici), e serviva a custodire paramenti, arredi, argenteria della cappella.\nIl progetto fu di Matteo Nigetti che forn\u00ec il disegno dei grandi armadi di noce della porta intagliata con simboli che si riferiscono alla Vergine. Sulla parete superiore interna del muro dove fu praticata la porta \u00e8 stata rimessa in luce una \"Madonna e Bambino\", con decorazione di broccato rosso, gigli e fregi d'oro. Sull'altare \u00e8 una tavola di Iacopo Vignali, l\"Assunta con i santi Vitale, Alessandro e Gregorio\"; sulla parete destra un affresco di Cecco Bravo raffigurante \"Gloria di san Vitale tra i santi Gervasio e Protasio\".\nCappelle a destra nella navata.\nCappella di San Nicola da Bari.\nAppartenuta fin dal 1353 alla famiglia del Palagio. Taddeo Gaddi aveva affrescato le pareti con alcune scene della vita di San Nicola, ma nel 1623 Matteo Rosselli vi sostituiva i suoi affreschi. La tavola dell'altare \u00e8 di Iacopo Chimenti detto l'Empoli, e rappresenta la \"Vergine con san Nicola e altri santi\". Anche i \"Quattro Evangelisti\" della volta, e i due episodi della vita di San Nicola nelle lunette, sono del Rosselli.\nCappella del Beato Giovacchino da Siena.\nFu patronato, nel 1371 della famiglia Macinghi. Nel 1677, al posto della tavola della \"Nativit\u00e0 di Nostro Signore\", dipinta da Lorenzo di Credi (ora agli Uffizi), fu messa l'attuale, il \"Beato Giovacchino\", di Pietro Dandini. Sulla parete sinistra \u00e8 appeso il Crocifisso in legno, gi\u00e0 appartenente all'altare maggiore e intagliato da Giuliano da Sangallo nel 1483. Il monumento sepolcrale al marchese Luigi Tempi, fu scolpito da Ulisse Cambi (1849).\nCappella dei Sette Santi Fondatori.\nGi\u00e0 detta di Santa Lucia, dal 1387, vi ebbe sepoltura la famiglia Cresci, poi i Colloredo. Nel 1643 Matteo Nigetti disegn\u00f2 la presente architettura, e la cupoletta fu affrescata dal Volterrano, che raffigur\u00f2 \"Santa Lucia davanti alla Trinit\u00e0\" . Il quadro dei \"Sette Santi Fondatori\" fu qui collocato nel 1888 ed \u00e8 del pittore Niccol\u00f2 Nannetti. Il monumento marmoreo a Fabrizio Colloredo \u00e8 opera di Francesco Mochi.\nCappella di San Pellegrino Laziosi.\nFu fondata verso il 1425 e intitolata alla \"Piet\u00e0\". Nel 1456 la cappella, che presentava nell'ancona l'affresco di un \"Calvario\" di Bicci di Lorenzo (oggi nascosto dalla pala attuale), pass\u00f2 in patronato di Andrea di Gherardo Cortigiani. Nel 1675 Cosimo Ulivelli dipinse la tela dell'altare: il \"Crocifisso che risana da cancrena san Pellegrino\".\nIl monumento di marmo della parete di destra, in memoria del medico Angelo Nespoli, \u00e8 opera di Lorenzo Bartolini (1840); quello a sinistra, di Lorenzo Nencini ricorda l'incisore Luigi Garavaglia da Pavia (1835).\nCappella dell'Addolorata.\nFu edificata da Michelozzo intorno al 1450 per Orlando di Guccio de' Medici (di un ramo secondario della famiglia), di cui si vede sulla parete di sinistra il monumento marmoreo attribuito a Bernardo Rossellino. Nel 1455 Andrea del Castagno dipinse per l'ancona dell'altare una \"Santa Maria Maddalena piangente ai piedi della croce\" (oggi distrutta). Al presente in una nicchia \u00e8 collocata la statua della \"Madonna Addolorata\".\nPrima dell'alluvione era ornata da una tela di Raffaello Sorbi, rappresentante \"San Filippo Benizi\", al quale era stata dedicata la cappella nel 1885. Sulla parete destra un monumento marmoreo della fine del secolo XVI, raccoglie le ceneri di Tommaso de' Medici, condottiero della flotta del granducato operante nel Tirreno. Gli affreschi delle pareti sono di Cosimo Ulivelli (\"I Sette Fondatori dell\u2018Ordine dei Servi di Maria\"; e, nelle lunette: i \"Beati Martiri di Praga, il Martirio del Beato Benincasa e del Beato Piriteo Malvezzi\").\nCappella del Salvatore.\nSi trova sotto l'organo di destra e risale almeno al 1486. Fu adornata di marmi nel 1520 e sull'altare venne posta una tavola di Fra Bartolomeo della Porta: \"Il Salvatore, i quattro Evangelisti\" (oggi al Museo di Palazzo Pitti), e ai lati: due quadri, con \"Isaia\" e \"Giobbe\", dello stesso autore. Queste tavole furono tolte dal cardinale Carlo de' Medici (1556) e al loro posto furono messe delle copie eseguite dall'Empoli. Una copia dell'Empoli si pu\u00f2 vedere oggi nella chiesa di San Jacopo tra i Fossi.\nFino alla piena del 1966 era sull'altare una tavola di Maso da San Friano, con l\"Ascensione di Ges\u00f9 al cielo\". Al suo posto oggi \u00e8 presente un mosaico di Anna Brigida, rappresentante \"Sant'Antonio Pucci dei Servi di Maria\", canonizzato nel 1962. I due angeli oranti sui lati, sono attribuiti a Jacopo Vignali. La coppia di piccole colonne di marmo a sostegno della mensa apparteneva all'altare della cappella dell'Annunziata.\nCappella di Santa Barbara.\nSi trova a destra della crociera. Nel 1448 fu affidata alla Compagnia dei Tedeschi e dei Fiamminghi che vivevano e lavoravano a Firenze. Fino a poco tempo era chiamata \"Cappella degli Sposi\". Qui la Compagnia dei Tedeschi e dei Fiamminghi ebbe il proprio luogo sepoltura ed ancora ne rimane la lapide sul pavimento. Un'altra lapide in graffito ricorda Arrigo Brunick (della bottega di Giovanni Battista Foggini), l'artista tedesco che sbalz\u00f2 in argento il paliotto dell'altare maggiore. Sul pilastro di sinistra, in alto, \u00e8 il ritratto in marmo del pittore fiammingo Giovanni Stradano, di Giovanni Caccini (1605-1606), sull'altro lato quello di Lorenzo Palmieri (1624). Sull'altare, il quadro di \"Santa Barbara\" fu dipinto da Giuseppe Grisoni.\nCappella del Santissimo Sacramento.\nDetta anche di Santa Giuliana Falconieri, era gi\u00e0 esistente nel 1350 e chiamata di San Donnino; ospit\u00f2 la sepoltura della famiglia Falconieri. La cappella venne poi detta della \"Concezione\", per una tavola di Matteo Rosselli, posta sull'altare (1605), e rappresentante la \"Vergine Immacolata\".\nNel 1676 fu trasportato sotto l'altare il corpo di Santa Giuliana Falconieri, fondatrice delle Suore Mantellate Serve di Maria. Dopo la sua canonizzazione (1737), i Falconieri arricchirono con marmi rari la cappella secondo un progetto di Ferdinando Fuga, adattato da Filippo Cioceri; nel 1767 i lavori erano terminati.\nLa cupoletta e la tela dell'altare sono di Vincenzo Meucci, e i due quadri laterali, \"Morte di santa Giuliana\" e \"Morte di sant'Alessio Falconieri\" sono di Giuseppe Grisoni. Nel 1937 fu progettata una nuova urna in bronzo per racchiudere le reliquie della santa, su disegno di Giuseppe Cassioli. Nel 1957, oltre all'urna in bronzo (realizzata dalla ditta Bearzi di Firenze su disegno del Cassioli) veniva applicata al teschio della Santa una maschera di plastica, opera dello scultore E. Bava. Sempre nello stesso anno si restauravano i marmi dellaltare e di tutta la cappella, ad opera della ditta Tosetti di Firenze. Recentemente \u00e8 stato collocato sopra il ciborio dell'altare il \"Crocifisso delle Misericordie\", attribuito ad Alesso Baldovinetti e datato intorno al 1456, normalmente sull'altare maggiore.\nCappella della Piet\u00e0.\nAppartenne dal 1340 alla famiglia Pazzi, ma nel 1559 pass\u00f2 allo scultore Baccio Bandinelli e ai suoi discendenti. Ivi trova luogo il gruppo scultoreo in marmo di Carrara \"Cristo in piet\u00e0 sorretto da Nicodemo\", realizzato tra il 1554 e il 1559, che secondo Giorgio Vasari sarebbe stato iniziato da Clemente Bandinelli, figlio dello scultore morto nel 1555, e poi terminato dal padre stesso; sul basamento, sono scolpiti a bassorilievo i ritratti di Baccio Bandinelli, di sua moglie Jacopa Doni e lo stemma di famiglia.\nCappelle a sinistra nella navata.\nCappella di San Giuseppe (Feroni).\nDetta anche cappella Feroni, fu eretta nel 1451 e Andrea del Castagno vi affresc\u00f2, tra il 1455-56, il \"San Giuliano e il Redentore\" (opera oggi nascosta in una nicchietta dietro la pala d'altare attuale). Nel restauro, ricco di marmi e stucchi, eseguito da Giovanni Battista Foggini (1693), fu messa sull'altare la tela del \"Transito di san Giuseppe\", del bavarese Johann Carl Loth, artista attivo soprattutto a Venezia, ma amato e promosso in Toscana dal Gran Principe Ferdinando.\nSui due monumenti sepolcrali, della famiglia Feroni, patrona della cappella, la statua di \"San Francesco\" \u00e8 del fiorentino Camillo Cateni, quella di \"San Domenico\", di Carlo Marcellini. Le altre sono di Francesco Andreozzi, Isidoro Franchi, Giuseppe Piamontini; i medaglioni di bronzo dorato sono di Massimiliano Soldani Benzi. Una lampada d'argento (1694) pende dall'arco della cappella, e fu disegnata dal Foggini stesso.\nCappella di San Girolamo (Montauti).\nNel 1451 il convento cedeva alla famiglia Corboli questa cappella. Fino a poco tempo fa essa era chiamata del \"Giudizio Universale\", per la tavola di Alessandro Allori, posta sull'altare, ma rimesso in luce (1933) l'affresco della \"Trinit\u00e0 e santi\" di Andrea del Castagno (1454 circa), la cappella ha ripreso il suo antico nome. Gli affreschi delle pareti, i \"Profanatori scacciati dal Tempio\", \"Ges\u00f9 tra i dottori\" e quelli della volta, il \"Paradiso terrestre\", \"Profeti e Sibille\", \"Annunciazione\", \"Nativit\u00e0\", \"Presentazione di Ges\u00f9 al Tempio\", \"Fuga in Egitto\" sono di Alessandro Allori.\nCappella della Crocifissione.\nFu patronato dal 1450, della famiglia Galli. Sull'altare Giovanni Stradano dipinse la tavola della \"Crocifissione\". I due affreschi dei profeti \"Isaia\" e \"Abacuc\" sono di ignoto, la \"Resurrezione di Lazzaro\", nella parete destra \u00e8 di Niccola Monti (1837). Nella parete di sinistra, il \"Giudizio Universale\", copia di un particolare del Giudizio di Michelangelo, \u00e8 di Alessandro Allori, il quale aggiunse tra i personaggi un ritratto di Michelangelo in suo omaggio. La pala proviene dall'attigua cappella Montauti, e venne smontata e qui collocata per rendere visibile l'affresco di Andrea del Castagno.\nCappella dell'Assunta.\nLa famiglia dei da Rabatta fu la patrona della cappella fin dal 1451. Venne restaurata nel 1667. L\"Assunzione di Maria\" del Perugino, fu qui trasportata dall'altare maggiore. In origine la pala aveva due facciate, ma venne divisa ed oggi un lato si trova nella Galleria dell'Accademia a Firenze. Sulle pareti, il \"David e Golia\" e l\"Arca Santa\" sono di Luigi Ademollo (1828). In questa cappella si vedono ancora bene i resti dei pilastri originali che separavano la navata centrale da quelle laterali, prima che queste ultime venissero trasformate in cappelle.\nCappella dell'organo.\nEra un tempo dedicata a san Rocco e sull'altare si vedeva la statua in legno del santo che ora \u00e8 nella cappella della Resurrezione. Essendo stato costruito l'organo nel 1634, la cappella fu affidata alla famiglia Palli che pens\u00f2 alla ricca decorazione marmorea a opera di Bartolomeo Rossi, e fece dipingere a Cesare Dandini il quadro dell'altare, \"Assunta che protegge Firenze\".\nCappella di San Biagio (Grazzi).\nAl suo posto era un tempo la cappella di Sant'Ansano. Infatti vi si conserva un affresco con il martire senese, attribuito Stefano d'Antonio (1440). La tela di \"San Biagio e altri santi martiri\" \u00e8 del secolo XV ma di autore ignoto, mentre di Jacopo Vignali sono le due piccole tele dei \"Santi Pietro e Paolo\". La volta fu affrescata dal Volterrano, che vi effigi\u00f2 \"Santa Cecilia\" in mezzo agli angeli musicanti. Il paramento di marmi \u00e8 opera di Alessandro Malavisti.\nCappella del Crocifisso.\nSi trova nella crociera di sinistra, gi\u00e0 vecchia sagrestia della chiesa. Nel 1445, divenne cappella padronale della famiglia Villani e fu ristrutturata da Michelozzo: a quell'anno data la lastra tombale sul pavimimento, di Jacopo di Giovanni Villani. Sull'altare il \"Crocifisso\" in legno, \u00e8 uno di quelli detti dei Bianchi (ante 1404). Ai piedi del Crocifisso due pregevoli statue di terracotta a grandezza naturale, la \"Vergine e san Giovanni Evangelista\" della bottega di Luca della Robbia, databili al 1430-1450 circa.\nLa tela che a volte ricopre l'ancona fu dipinta nel 1855 da Ferdinando Folchi, e rappresenta una \"Deposizione\". La decorazione in finta architettura (1746) \u00e8 di Giuseppe Sciaman (Jean-Joseph Chamant), e la volta, di Vincenzo Meucci. La grande statua in terracotta del \"San Giovanni Battista\" sembra sia il modello del \"San Giovanni\" ideato da Michelozzo (1452) per il dossale dell'altare del Battistero (ora al Museo dell'Opera del Duomo). Il fonte battesimale \u00e8 opera di Giuseppe Cassioli; il paliotto dorato dell'altare e l'urna che accoglie san Fiorenzo (compagno di sant'Antimo di Roma), sono di Luca Boncinelli (1689).\nCappella di San Filippo Benizi.\nLe prime notizie risalgono al 1464 con il titolo di San Giovanni Evangelista. Nel 1671 fu restaurata ed abbellita. La tavola dell'altare che rappresenta il \"Santo in gloria\" e il piccolo quadro di \"San Giovanni Evangelista\", sono del Volterrano.\nAltare maggiore.\nFu forse Leon Battista Alberti, nel 1471, a disegnare l'altare per il quale nel 1481-2 Giuliano da Sangallo scolp\u00ec in legno il \"Crocifisso\" ora collocato nella cappella di San Gioacchino da Siena. Nel 1504 venne alzato dietro la mensa e, a separazione dal coro, un arco ad ancona in legno, realizzato da Baccio d'Agnolo. Il fornice era chiuso da una grande tavola dipinta sulle due facce (oggi sezionata e divisa): dalla parte del coro, un\"Assunzione\" del Perugino (ora nella cappella dell'Assunta), e verso la navata una \"Deposizione\" di Filippino Lippi, terminata dal Perugino (oggi nella Galleria dell'Accademia). Nel 1546 la tavola venne tolta e al suo posto fu collocato un grande ciborio intagliato in legno da Filippo e Giuliano di Baccio d'Agnolo.\nNel 1655 Antonio di Vitale de' Medici don\u00f2 alla chiesa l'attuale \"Sancta Sanctorum\" d'argento, sormontato da una croce di cristallo di rocca. Disegnatore fu Alfonso Parigi ed esecutori furono Giovanni Battista e Antonio Merlini. Il paliotto d'argento dell'altare, disegnato da Giovan Battista Foggini fu eseguito nel 1682 dall'argentiere fiammingo Arrigo Brunick. L'altare fu terminato nel 1704 su disegno di Giovacchino Fortini, al quale appartengono anche le statue di \"San Filippo Benizi\" e di \"Santa Giuliana Falconieri\" (1705) sopra le due porte del coro.\nAi lati del presbiterio, si trovano due edicole monumentali in marmo di Giovanni Caccini, con le statue di \"San Pietro (1601) e San Paolo (1609-10)\"scolpite dal suo allievo Gherardo Silvani su diseggno dello stesso Caccini. Sul pavimento una lapide segna dove fu sepolto Andrea del Sarto. Addossati ai pilastri che formano l'arco del presbiterio, due monumenti sepolcrali di monsingnor Angelo Marzi-Medici, a sinistra, e del senatore Donato dell'Antella, a destra. Il primo monumento \u00e8 opera di Francesco da Sangallo (1546); l'altro, di Giovan Battista Foggini (1702).\nTribuna.\nCostruita da Michelozzo nel 1444 in forma circolare come rotonda riservata alla meditazione per i frati, fu successivamente trasformata in grande spazio coperto a cupola su disegno di Leon Battista Alberti, che costru\u00ec anche il grandioso arco di collegamento con la navata della chiesa, sfondando l'antica cappella di Santa Giuliana Falconieri. Il coro ebbe nel 1668 l'attuale sistemazione esterna ad opera di Alessandro Malavisti su disegno di Pier Francesco Silvani. La porta centrale con il gruppo della \"Carit\u00e0\" (in stucco) \u00e8 del Giambologna (1578). Altre sei statue in marmo posano sulla spalletta del recinto: \"San Filippo Benizi\" \u00e8 attribuita a fra Vincenzo Casali, servita; il \"Redentore\", \"San Gaudenzio\" e il \"Beato Ubaldo Adimari\" sono di Giovanni Angelo Montorsoli, servita (1542 circa); l\"Addolorata\" \u00e8 di Alessandro Malavisti (1666), il \"Beato Lottaringo della Stufa\" \u00e8 di Agostino Frisson (1668 circa).\nAll'interno del coro il pavimento di marmo risale al 1541; gli stalli di noce su modello dei precedenti, intagliati da Giovanni d'Alesso Unghero nel 1538 furono rifatti nel 1846. I due leggii di ottone, con aquila ad ali spiegate, sono opera pregevole del XIV e XV secolo. Del pi\u00f9 antico \u00e8 stata riconosciuta la provenienza inglese. Il grande leggio in noce al centro del coro \u00e8 di Antonio Rossi (1852).\nLa cupola fu dipinta dal Volterrano in soli tre anni (1680-1683): rappresenta l\"Assunzione della Vergine\" che, tra una folla di santi del Vecchio e del Nuovo Testamento, viene sollevata dagli Angeli al trono dell'Altissimo.\nCappelle della tribuna.\nA sinistra della cappella di San Filippo si entra nel vestibolo di sagrestia, che ha sul fondo il passaggio (1937) alla tribuna. Fu creato da Michelozzo, fu trasformato nel 1625 in \"Cappella della Presentazione\", di cui rimane ancora l'architettura, al posto dell'altare. Le due piccole statue in pietra nelle nicchie laterali, sono di autore ignoto. Il tondo sopra il vano \u00e8 lo stemma di Parte Guelfa. A destra, un busto di stucco, qui posto nel 1592, ci tramanderebbe la vera effigie di san Filippo Benizi.\nCappella della Nativit\u00e0.\nLa cappella della Nativit\u00e0, o di Sant'Ignazio, fu eretta nel 1471 dalla famiglia dei dell'Antella. Venne rinnovata per volere di Donato dell'Antella a partire dall'anno 1600 (architettura su disegno dello scultore Bartolommeo Rossi) e consacrata gi\u00e0 il 25 giugno 1602. La pala d'altare, la \"Nativit\u00e0 della Vergine\" (1602), \u00e8 di Alessandro Allori. Sulle pareti, altri quattro pregevoli dipinti narrano alcuni fatti della vita di san Manetto dell'Antella, uno dei Sette Fondatori osm. Il primo dipinto in alto a destra \u00e8 di Jacopo Ligozzi, e rappresenta \"San Manetto al piedi di papa Clemente IV\"; quello inferiore, \"San Manetto che risana uno storpio\", \u00e8 di Cristoforo Allori; a sinistra, il primo in alto, i \"Sette Santi Fondatori diretti a Montesenario\", di Alessandro Allori; sotto, \"San Manetto eletto Generale dell'Ordine\", di Domenico Cresti detto il Passignano.\nLa volta fu affrescata da Bernardino Poccetti, che vi rappresent\u00f2 il \"Paradiso\", dove, sopra i patriarchi biblici, la colomba dello Spirito Santo effonde una pioggia di luce con piccole fiammelle dorate, tra le quali sette stelle luminose lavorate a rilievo in stucco che rimandano ai sette doni dello Spirito ma alludono anche ai Sette Santi fondatori.\nCappella di San Michele Arcangelo.\nAppartenuta dal 1470 ai Benivieni pass\u00f2 poi a quella dei Donati che la restaur\u00f2 nel 1666. Il dipinto dell'altare, la \"Vergine e san Michele\" (1671) e i due laterali, \"San Carlo Borromeo\" e \"Santa Maria Maddalena dei Pazzi\", sono di Simone Pignoni. Gli affreschi della volta sono di Cosimo Ulivelli.\nCappella di Sant'Andrea Apostolo.\nFu eretta nel 1456 da Francesco Romoli dei Bellavanti; ma nel 1721 fu patronato dei Malaspina che la restaurarono nel 1726. La tavola dell'altare, \"Madonna e santi\", \u00e8 attribuita alla cerchia del Perugino; due dipinti laterali rappresentano il \"Martirio di sant'Andrea\".\nCappella della Risurrezione.\nCos\u00ec chiamata dalla pala d'altare di Agnolo Bronzino. Pietro del Tovaglia fu il primo patrono della cappella, ma nel 1552 il patronato veniva assunto dalla famiglia Guadagni che la restaur\u00f2 nel 1742. Degna di nota \u00e8 la statua di \"San Rocco\", in legno di tiglio di Veit Stoss. Il \"San Francesco di Paola\", in marmo, nella nicchia di fronte \u00e8 di Giuseppe Piamontini (1700).\nCappella della Madonna del Soccorso (del Giambologna).\nNel 1444 la famiglia Pucci pens\u00f2 di erigere qui la sua cappella. Ma terminata la tribuna con gli aiuti finanziari del Marchese di Mantova, questi si riserv\u00f2 il patronato della cappella che, in seguito era ceduto alla famiglia Dolci, e quindi, nel 1559, passava allo scultore Giambologna. L'architettura in pietra serena e il \"Crocifisso\" in bronzo, sono dello stesso Giambologna, come anche sei bassorilievi in bronzo, con scene della \"Passione\". Le statue in marmo sono del suo allievo Pietro Francavilla (\"Vita attiva\" e \"Vita contemplativa\"), le altre di stucco sono di Pietro Tacca (\"Angeli e Apostoli\").\nSull'altare, rifatto in marmo e decorazioni bronzee nel 1749, la tavola della \"Madonna del Soccorso\", attribuita a Bernardo Daddi. Dietro l'altare, al di sopra del sarcofago che racchiude le spoglie del Giambologna e di Pietro Tacca, \u00e8 il quadro della \"Piet\u00e0\" di Jacopo Ligozzi. Degli altri due dipinti, la \"Resurrezione\" \u00e8 opera del Passignano, e la \"Nativit\u00e0 di Cristo\" di Giovan Battista Paggi.\nCappella di Santa Lucia.\nGi\u00e0 detta dei Santi Martiri e San Francesco, prima appartenne alla famiglia del Giocondo, ma nel 1723 pass\u00f2 a quella degli Anforti che la restaur\u00f2 nel 1727.\nSull'altare vi era un tempo il quadro delle \"Stimmate di san Francesco\" di Domenico Puligo (ora alla Galleria Palatina), poi vi fu posto quello dei \"Sette santi fondatori\", e infine l'attuale \"Santa Lucia\", di Jacopo Vignali. I due quadri delle pareti, \"Storia dei santi Martiri\" e \"San Francesco\", sono di autore ignoto.\nLa volta \u00e8 decorata da Niccol\u00f2 Nannetti.\nCappella del cieco nato.\nPrende il nome dalla pala del Passignano, che rappresenta il \"Miracolo operato da Cristo al cieco nato\". Nel 1534, erano patroni della cappella gli Scala, e qui fu sepolto il letterato e Cancelliere della Repubblica di Firenze Bartolommeo Scala. Nel 1604 i Brunaccini subentrarono nel patronato della cappella, e cancellarono ogni vestigio dei precedenti curatori, ivi compresi uno stemma ed un'iscrizione dedicata a Bartolommeo. A destra l\"Adorazione del cieco nato\" \u00e8 dell'Empoli; il quadro di sinistra, di Pietro Sorri, artista senese; le pitture della volta, di Ottavio Vannini.\nCappella di Santa Caterina.\nI primi patroni di questa cappella furono i Bardi, quindi gli Accolti e nel 1612 i Buontalenti, che l'adornarono su disegno di Gherardo Silvani. Il quadro dell'altare che rappresenta le \"Nozze mistiche di santa Caterina d'Alessandria\" (1642) \u00e8 di Giovanni Bilivert, e i due laterali, \"Santa Maria Maddalena\" e \"Santa Margherita da Cortona\" con gli affreschi della volta, sono del Vignali.\nCappella di Sant'Anna.\nQuesta cappella appartenne alla famiglia Giacomini-Tebalducci. Nel 1543 fu dipinto, da Antonio Mazzieri, il quadro di \"Sant'Anna con i santi Stefano, Lorenzo, Filippo Benizi e Giuliana Falconieri\".\nOrgani a canne.\nNella basilica si trovano sei organi a canne. L'organista titolare \u00e8 dal 2011 il fiorentino Simone Stella, terziario servita.\nOrgano \"in cornu Epistol\u00e6\".\nSulla cantoria soprastante la cappella del Salvatore (sulla parete di destra della navata), con parapetto scolpito in marmo da Piero Rosselli, vi \u00e8 l'organo a canne, con cassa lignea, ricca d'intagli e dorature, in parte di Giovanni d'Alesso Unghero. Lo strumento venne costruito da Domenico di Lorenzo da Lucca tra il 1509 e il 1521; la tenda che chiude la mostra \u00e8 costituita da una tela dipinta nel 1705 da Antonio Puglieschi con la \"Presentazione al Tempio\".\nL'organo, pi\u00f9 volte restaurato, a trasmissione meccanica ed ha un'unica tastiera di 62 note con prima controttava scavezza ed una pedaliera a leggio scavezza di 18 priva di registri propri e costantemente unita al manuale. Dispone di 7 registri\nOrgano \" in cornu Evangelii\".\nDirimpetto all'organo di Domenico di Lorenzo si trova un secondo strumento, costruito da Andrea e Cosimo Ravani da Lucca nel 1628. Il basamento in marmo venne scolpito da Bartolommeo Rossi; la ringhiera di pietra tinta a marmo \u00e8 di Alessandro Malavisti; la parte lignea \u00e8 intagliata da Benedetto Tarchiani; il progetto \u00e8 opera di Matteo Nigetti. Il pittore Giuseppe Romei dipinse la tela che chiude la mostra con la \"Morte di Santa Giuliana Falconieri\" (1772). Ambedue gli organi, nel 1763 furono ridotti alla medesima tonalit\u00e0 da padre Bonfiglio Vambr\u00e9, O.S.M.. Nel 1911 l'organo venne completamente rifatto da Carlo Vegezzi Bossi.\nLo strumento attuale, in stato di abbandono, \u00e8 a trasmissione mista (pneumatica per i registri, i manuali e il pedale, meccanica per le unioni) e dispone di 20 registri; la sua consolle, anch'essa situata in cantoria, ha due tastiere di 56 note ciascuna ed una pedaliera retta di 27.\nOrgano della cappella della Santissima Annunziata.\nDi fianco alla cappella della Santissima Annunziata, fra la prima e la seconda cappella di sinistra, si trova l'organo a canne costruito da Michelangelo Paoli nel 1842 riutilizzando il materiale fonico di un precedente strumento, costruito da Matteo da Prato tra il 1444 e il 1453 e ampliato da Onofrio Zeffirini nel 1551 (all'intervento cinquecentesco risalgono alcuni registri e la mostra attuale). Lo strumento \u00e8 situato in un vano scale e la sua consolle, a finestra, si apre nella parete posteriore della cassa; essa ha un'unica tastiera di 50 note con prima ottava scavezza ed una pedaliera a leggio scavezza di 8 note costantemente unita al manuale e priva di registri propri. L'organo, in stato di abbandono, \u00e8 a trasmissione integralmente meccanica e dispone di 14 registri.\nOrgano della tribuna.\nAll'interno del recinto del coro, dietro l'altare maggiore, si trova l'organo a canne utilizzato durante le liturgie e per alcuni concerti. Questo fu costruito da Carlo Vegezzi-Bossi nel 1912, ma dopo la piena del 1966, nel 1969 la consolle fu rifatta da Giovanni Bai e fu spostata nel presbiterio. Lo strumento, a trasmissione elettrica (ma fino al 1992 era elettro-pneumatica), dispone di 18 registri; la consolle ha due tastiere di 58 note ciascuna ed una pedaliera concavo-radiale di 30 e ad essa \u00e8 collegato anche l'organo positivo costruito da Paolo Ciabatti nel 2002 e situato nella prima esedra di destra della tribuna.\nOrgano della cappella di San Luca.\nNella cappella di San Luca (anche detta \"dei Pittori\") si trova un organo positivo costruito dal faentino Tommaso Fabbri nel 1702. Questo strumento, originariamente destinato alla Sagrestia Nuova e solo in un secondo tempo collocato nella cappella, \u00e8 a trasmissione meccanica sospesa ed ha 5 registri; dispone di un'unica tastiera di 45 note con prima ottava scavezza ed una pedaliera a leggio scavezza di 9 note costantemente unita al manuale e priva di registri propri.\nIl complesso.\nIl chiostro grande.\nIl chiostro \"grande\" o dei \"morti\", venne risistemato su un lato della chiesa da Michelozzo e da altri, e terminato nel secolo XV. L'orologio risale al secolo XVI, anche se ha subito modifiche nei secoli successivi. La piccola campana porta la scritta \"Ave Maria\" e la data 1567.\nLe venticinque lunette dipinte che ammiriamo sotto gli archi, sono dovute al pennello di diversi autori. Le prime tre lunette a sinistra sono di Ventura Salimbeni (1605): \"San Manetto dell'Antella e il pontefice Clemente IV\" (da notare il ritratto di Dante); \"Ampliamento di Santa Maria di Cafaggio\", \"Morte di san Bonfiglio Monaldi\", primo Generale dell'Ordine.\nLa quarta lunetta \u00e8 di Bernardino Poccetti (1612): \"Morte di san Bonagiunta Manetti\". La quinta e la sesta furono dipinte da Matteo Rosselli (1614): \"San Bonfiglio rassegna le dimissioni da superiore\"; \"Approvazione dell'Ordine dei Servi di Maria\".\nContinuando sul lato che segue troviamo ancora una lunetta del Salimbeni (1608), \"Visione di san Filippo Benizi\". Nell'ottavo affresco (1625), il padre pittore Arsenio Mascagni racconta la tradizione devota del \"Volto della Madonna dipinto da un angelo\". La nona lunetta \u00e8 d\u00ec Matteo Rosselli (1616): \"Innocenzo IV e il cardinale Fieschi protettore dell'Ordine dei Servi\". Nel decimo affresco di Arsenio Mascagni: \"Posa della prima pietra di Santa Maria di Cafaggio\", e nell'undicesimo, del Rosselli (1616): \"San Manetto alla presenza del re di Francia\".\nLe sei lunette che seguono nel braccio nord sono affrescate da Bernardino Poccetti. Rappresentano: l\"Apparizione della Madonna al vescovo di Firenze e ai sette Fondatori\"; \"Fondazione del monastero di Montesenario\"; \"Il vescovo di Firenze assegna al nuovo Ordine la regola di sant'Agostino\"; \"I sette fiorentini si ritirano a villa Camarzia\"; \"Vocazione alla vita eremitica\"; \"Nascita del nuovo Ordine nella compagnia dei Laudesi\". La lunetta sopra la porta secondaria di entrata alla chiesa, \u00e8 il capolavoro di Andrea del Sarto: la \"Madonna del Sacco\" (1525). Poco lontano, a sinistra, il sepolcro di Chiarissimo dei Falconieri.\nAnche le altre sette lunette lungo il lato della chiesa, sono affrescate dal Poccetti: \"Morte di sant'Alessio Falconieri\",\" San Filippo Benizi converte due peccatrici\"; \"Morte dei santi Uguccione e Sostegno\"; \"Sant'Uguccione alla presenza di Rodolfo I conte d'Asburgo\"; \"San Sostegno a Parigi davanti al re Filippo\"; \"San Manetto rinunzia al governo dell'Ordine in favore di san Filippo Benizi\"; \"Sant'Amadio degli Amidei risuscita un fanciullo annegato\".\nSotto la quarta e la quinta lunetta di questo braccio del chiostro, si trova il monumento sepolcrale di Guglielmo di Durfort, morto nella battaglia di Campaldino (11 giugno 1289). Il fiordaliso di Francia e il giglio di Firenze, ricordano l'amicizia dei due popoli.\nCappella del Capitolo.\nLa cappella del Capitolo d\u00e0 sul chiostro grande.\nFu cosiddetta perch\u00e9 in essa i frati solevano tenere i loro raduni comunitari. Prima essa era la cappella della famiglia Macinghi, e fu costruita nel 1384. Nel 1722, su disegno di Giovacchino Fortini, fu portata allo stato attuale. La decorazione e le pitture sono di Matteo Bonechi e di Antonio Puglieschi. Nella parete dietro l'altare, in una ricca cornice intagliata e dorata, \u00e8 un antico dipinto dei \"primi Sette Fondatori dell'Ordine dei Servi di Maria\". Sul lato sinistro dell'altare riposano i resti mortali della mistica Maria Valtorta, terziaria dell'Ordine dei Servi di Maria, che il 2 luglio 1973 furono traslati dal Camposanto della Misericordia di Viareggio all'attuale tomba ubicata all'interno della Cappella del Capitolo.\nSecondo chiostro.\nUn corridoio e una porta introducono dal Chiostro Grande nel Secondo Chiostro. Di esso abbiamo notizie fin dal 1322, ma nel 1371 fu ricostruito in colonne di pietra serena e a due piani. Oggi \u00e8 murato e solo le colonne d'angolo sono state liberate.\nSono interessanti due affreschi di Francesco Montelatici detto Cecco Bravo, la \"Carit\u00e0 e la Speranza\", che si trovano ai lati della nicchia dove un tempo era la statua della \" Vittoria\" (ora al Museo Nazionale del Bargello) scolpita dall'Ammannati. Al presente nella nicchia \u00e8 posta una grande statua policroma di \"San Filippo Benizi\", intagliata da Luca Boncinelli per la sua canonizzazione (1671). Sulle pareti del lato nord, sono stati ritrovati frammenti di affreschi sulla vita di \"Sant'Agostino\", dipinti da Stefano d'Antonio nel 1470 circa.\nCappella dei pittori o di San Luca.\nQuesta cappella \u00e8 legata ai nome dello scultore fiorentino dell'Ordine dei Servi di Maria, Giovanni Angelo Montorsoli, il quale diede nuova vita alla Compagnia del Disegno, destinandole come sede questo locale. Restaurata la cappella a proprie spese, la inaugur\u00f2 nel 1562 alla presenza di quarantotto tra pittori, scultori e architetti che avevano dato il proprio nome alla risorta Compagnia.\nLa cappella fu dedicata alla Santissima Trinit\u00e0 di cui \u00e8 presente a destra l'affresco (1571) eseguito da Alessandro Allori. Sotto questo affresco era in origine l'altare, e dalla parte opposta si apriva l'entrata che dava nel secondo chiostro. Eustache d'Osmond, vescovo di Nancy mandato a Firenze da Napoleone come arcivescovo, si prese una parte del convento per abitazione, la Cappella dei Pittori per cappella privata, facendo chiudere l'ingresso primitivo. Al posto dell'antica entrata fu in seguito messo l'affresco del Pontormo, la \"Vergine e santi\" (gi\u00e0 della chiesa di San Ruffillo), e l'altare fin\u00ec sotto l'affresco di Giorgio Vasari, \"San Luca che dipinge la Vergine\".\nNella parete di fronte all'altare, Santi di Tito dipinse la \"Fabbrica del Tempio di Salomone\" (secondo alcuni: \"Costantino che presiede alla prima costruzione delle basiliche cristiane)\"; mentre il quadro della volta, la \"Vergine e san Bernardo\", \u00e8 di Luca Giordano (1685). \u00c8 presente un l'organo positivo di Tommaso Fabbri da Faenza (1702).\nLe statue intorno alla cappella sono del Montorsoli, del Giambologna e di altri scultori fiorentini dell'epoca. Al centro un pozzetto con cornice marmorea segna l'accesso sotterraneo alla cappella mortuaria, dove vennero sepolti il Pontormo, lo stesso Montorsoli, il Franciabigio, Benvenuto Cellini, Lorenzo Bartolini, ecc. L'ultimo ad essere qui sepolto fu Rodolfo Siviero, nel 1983.\nNel piccolo ambulacro che serve da sagrestia si trovano altre opere, tra cui il \"San Giovanni a Patmos\", \u00e8 una terracotta di scuola robbiana, il \"Cristo\" ligneo \u00e8 di Antonio da Sangallo il Vecchio e la sinopia con \"Vergine in trono e santi\" che fu trovata dietro l'affresco de Pontormo, da attribuirsi a Raffaellino del Garbo.\nIl convento.\nIl convento dei frati serviti si trova a sinistra della chiesa, con accesso da via Cesare Battisti 6. Sebbene oggi sia notevolmente ridimensionato per la secolarizzazione di molti ambienti (in cui hanno oggi sede tra gli altri l'Istituto Geografico Militare e l'Universit\u00e0 di Firenze), il complesso comprende ancora molte opere d'arte e strutture monumentali. Si accade dalla portineria, decorata sullo sfondo da quadrature settecentesche, sulla quale si affacciano alcuni ambienti dove si trovano le sinopie delle lunette del chiostro grande, pale come l\"Annunciazione\" di Bartolomeo Traballesi, e la sala dell'Annunciazione, dove \u00e8 stata scoperta una Madonna annunciata quattrocentesca, riferibile a Cosimo Rosselli.\nSempre al piano terra, il grande refettorio, decorato dalla \"Cena in casa del Fariseo\" di Santi di Tito (1573), da alcuni affreschi di Giandomenico Ferretti e una grande macchina d'altare lignea con l'Addolorata (1750). Accanto si trovano le cucine, che presentano ancora un grande camino quattrocentesco.\nAlla biblioteca dei frati contribu\u00ec Michelozzo. Un corridoio a lato della basilica contiene molte opere devozionali per lo pi\u00f9 del XVII secolo. Ai piani superiori si trovano le celle dei frati, tra le quali spicca quella gi\u00e0 appartenuta al Montorsoli, che visse qui isolato gli ultimi anni della sua vita, in un piccolo eremo all'interno del convento stesso, con una cappellina personale affrescata da Andrea Boscoli verso il 1587. Altri ambienti sono l'infermeria (dove abitavano temporaneamente i frati malati) e la foresteria (per gli ospiti).\nNel 2007, nella parte ovest del convento oggi sede dell'Istituto Geografico Militare, vennero scoperti alcuni ambienti, tra cui uno scalone realizzato da Michelozzo, precedentemente nascosto, una lunetta con un\"Annunciazione\" attribuita dubitativamente a Paolo Uccello, delle grottesche di Morto da Feltre e degli affreschi di uccelli in volo di mano forse di Leonardo da Vinci e della sua scuola. Leonardo risiedette infatti nel convento della Santissima Annunziata per due anni.\nConfraternite.\nNella grande basilica e nei suoi annessi si riunirono nel tempo molte Compagnie o confraternite. Tra le pi\u00f9 importanti ci furono:"}
{"id": "2047779", "revid": "656701", "url": "https://it.wikipedia.org/wiki?curid=2047779", "title": "Centoquarantasei", "text": ""}
{"id": "2047781", "revid": "729019", "url": "https://it.wikipedia.org/wiki?curid=2047781", "title": "Fabio Roselli", "text": "Biografia.\nCresciuto nella Capitale, milit\u00f2 nel nel ruolo di ala fino alla fine della propria carriera professionistica, disputando 14 stagioni consecutive con il club romano. Con la squadra bianconera vinse la Coppa Italia nel 1997-98 e lo scudetto del campionato di serie A1 1999-2000 e marc\u00f2 complessivamente 110 mete in 220 incontri.\nEsord\u00ec in Nazionale nel corso della Coppa Latina 1995, contro la e partecip\u00f2 alla prima storica vittoria della Coppa FIRA 1995-1997 e anche alla in Galles. Oltre a 17 presenze ufficiali con la Nazionale maggiore, rappresent\u00f2 l'Italia con l'Under-21, con la selezione Under-25 ai Mondiali universitari del 1995 e con la Nazionale a 7 per 10 anni, fino al ritiro dall'attivit\u00e0 agonistica.\nRitiratosi dall'attivit\u00e0 nel 2003, comincia la sua carriera tecnica da allenatore nel settore giovanile del club d'appartenenza della per poi passare, dal 2007, nei ranghi federali come assistente della Nazionale a 7 e poi della Nazionale Under-17. Tecnico di 4\u00ba livello FIR e docente allenatore, \u00e8 stato responsabile tecnico dell'Accademia FIR Zonale di Roma e, successivamente, delle Nazionali Under-17 e Under-18. Dal 2013 al 2015, fa parte dello staff tecnico come allenatore dei tre quarti della Nazionale Under-20.\nDalla stagione 2015-16 \u00e8 altres\u00ec allenatore dei tre quarti delle , una delle due \"franchise\" italiane in Pro12.\nDal 2017 viene nominato capo allenatore, \"head coach\", della Nazionale italiana Under-20."}
{"id": "2047782", "revid": "281901", "url": "https://it.wikipedia.org/wiki?curid=2047782", "title": "Ghiozzo di Marsiglia", "text": ""}
{"id": "2047785", "revid": "281901", "url": "https://it.wikipedia.org/wiki?curid=2047785", "title": "Ghiozzo di Steinitz", "text": ""}
{"id": "2047787", "revid": "281901", "url": "https://it.wikipedia.org/wiki?curid=2047787", "title": "Ghiozzetto di Marsiglia", "text": ""}
{"id": "2047788", "revid": "131358", "url": "https://it.wikipedia.org/wiki?curid=2047788", "title": "Pedro Miguel Pauleta", "text": ""}
{"id": "2047789", "revid": "281901", "url": "https://it.wikipedia.org/wiki?curid=2047789", "title": "Ghiozzetto di Steinitz", "text": ""}
{"id": "2047790", "revid": "1728", "url": "https://it.wikipedia.org/wiki?curid=2047790", "title": "Il piccolo lord", "text": ""}
{"id": "2047791", "revid": "723509", "url": "https://it.wikipedia.org/wiki?curid=2047791", "title": "Loredana De Nardis", "text": "Biografia.\nHa frequentato la Facolt\u00e0 di economia e commercio a Cassino ed \u00e8 poi approdata nel mondo dello spettacolo, partecipando al variet\u00e0 di Canale 5 \"La sai l'ultima?\".\nSuccessivamente Claudio Risi le offr\u00ed un ruolo nel film \"Matrimonio alle Bahamas\" del 2007. Dopodich\u00e9 recit\u00f2 nella quarta stagione della serie televisiva \"Un ciclone in famiglia\", assieme a Massimo Boldi.\nRecit\u00f2 ancora con Boldi (col quale ebbe una lunga relazione, poi interrottasi) nei film \"La fidanzata di pap\u00e0\" (2008), \"A Natale mi sposo\" (2010), \"Natale a 4 zampe\" (2012), \"Un Natale al sud\" (2016) e in altre fiction tv.\nNell'aprile del 2008 ha inoltre debuttatto con la compagnia teatrale di Enzo Salvi nella commedia \"Fratelli d'Italia\" al Salone Margherita a Roma."}
{"id": "2047793", "revid": "1305772", "url": "https://it.wikipedia.org/wiki?curid=2047793", "title": "Infinite Undiscovery", "text": " \u00e8 un gioco di ruolo in stile action sviluppato da tri-Ace e pubblicato da Square Enix in esclusiva per la console Xbox 360. Il titolo \u00e8 stato pubblicato contemporaneamente in Europa, Giappone e Nord America durante il mese di settembre 2008.\nYoshiharu Gotanda, uno dei fondatori di tri-Ace, ha dichiarato che questo titolo ha fatto s\u00ec che dieci anni di idee potessero vedere la luce solo grazie alle potenzialit\u00e0 della Xbox 360 e che Infinite Undiscovery \u00e8 in grado di catapultare i giocatori in \"battaglie situazionali\" tali da modificare il mondo circostante e lo sviluppo della trama stessa."}
{"id": "2047794", "revid": "120767876", "url": "https://it.wikipedia.org/wiki?curid=2047794", "title": "Massimiliano Notari", "text": "Carriera.\nDopo aver militato per 7 anni nelle giovanili del , a 18 anni passa all'Oggiono, riuscendo anche a conseguire il diploma di ragioneria. \u00c8 fratello del calciatore Mattia Notari.\nNel 1991 gioca nel nel Campionato Nazionale Dilettanti, dove rimane per due stagioni. Nel 1993 passa alla Juventus, con cui esordisce in Serie A il 6 dicembre 1993 contro il , sostituendo lo squalificato Torricelli.\nDopo 6 partite nella massima serie con i bianconeri, nel 1994 passa in prestito all' (Serie B) e nel 1995 alla (sempre in Serie B) per poi tornare a Torino nel 1996, ma non disputa alcuna partita con la Juventus a causa di problemi alla cartilagine del ginocchio destro per un infortunio subito a Pistoia.\nNel 1997 scade il contratto con la Juventus e Notari firma con la , in Serie C1, che lo prende a parametro zero. A fine stagione per\u00f2 il contratto non gli viene rinnovato. In estate si allena quindi a Coverciano insieme agli altri calciatori senza contratto, conseguendo anche il patentino di allenatore, e poi al , prima di essere ingaggiato nel mese di gennaio del 1998 dall'Alzano Virescit, con cui per\u00f2 gioca solo in 4 occasioni, a causa dei postumi dell'infortunio al ginocchio.\nNell'estate del 1999, giocando a calcetto subisce un infortunio alla caviglia e nuovamente al ginocchio destro, non riuscendo cos\u00ec a trovare un club che lo metta sotto contratto.\nNel 2000 accetta di giocare in Eccellenza con la Guanzatese, conquistando la promozione nella Serie D 2001-2002. A Guanzate, dove allena anche i bambini da 6 a 10 anni, ritrova continuit\u00e0, disputando quasi tutte le partite della propria squadra.\nNel 2002 passa al (Serie D) ma un altro infortunio alla cartilagine, stavolta al ginocchio sinistro, lo ferma nuovamente.\nDopo una stagione con l'Olginatese decide di terminare con il calcio giocato e intraprendere la carriera di allenatore con l'Olginatese stessa. Nel 2006 allena il Corsico.\nSuccessivamente lavora come osservatore per l'AS Monaco.\nIl 20 maggio 2021 viene annunciato dal come nuovo responsabile dell'area scouting, con incarico a partire dal 1\u00ba giugno."}
{"id": "2047796", "revid": "1632387", "url": "https://it.wikipedia.org/wiki?curid=2047796", "title": "Port Lligat", "text": "Port Lligat o Portlligat \u00e8 un piccolo nucleo abitativo del comune di Cadaqu\u00e9s in provincia di Girona, situato in una cala del Cap de Creus.\nCultura.\nIl luogo \u00e8 conosciuto a livello internazionale per essere stato la residenza di Salvador Dal\u00ed (e della di lui moglie e musa Gala, la quale nel 1982 vi mor\u00ec), dove si pu\u00f2 visitare la loro casa-museo.\nSia la cala che l'isola antistante sono state rappresentate in molti dipinti di Dal\u00ed, come ad esempio nelle opere \"Madonna di Port Lligat\" e \"Ultima Cena\"."}
{"id": "2047797", "revid": "1714743", "url": "https://it.wikipedia.org/wiki?curid=2047797", "title": "Giovanni di Schleswig-Holstein-Sonderburg", "text": "Biografia.\nNato a Haderslev, era fratello minore di Federico II di Danimarca, che gli concesse una parte del ducato. Prese attivamente parte al governo della Danimarca e sostenne sua cognata, la regina Sofia di Meclemburgo-G\u00fcstrow, durante la minore et\u00e0 del nipote Cristiano IV di Danimarca. Giovanni mor\u00ec a Gl\u00fccksburg.\nMatrimoni e discendenza.\nGiovanni si spos\u00f2 due volte:\nla prima volta a Kolding, il 19 agosto 1568, con Elisabetta di Brunswick-Grubenhagen, figlia di Ernesto III di Brunswick-Grubenhagen dalla quale ebbe 14 figli:\nRimasto vedovo si rispos\u00f2 il 14 febbraio 1588 con Agnese Edvige di Anhalt, dalla quale ebbe 9 figli:"}
{"id": "2047801", "revid": "216739", "url": "https://it.wikipedia.org/wiki?curid=2047801", "title": "Port lligat", "text": ""}
{"id": "2047803", "revid": "287204", "url": "https://it.wikipedia.org/wiki?curid=2047803", "title": "Imposizione tipografica", "text": "Limposizione tipografica \u00e8 il procedimento che permette di stampare pi\u00f9 pagine, disposte in modo opportuno, su un unico foglio. Il foglio cos\u00ec stampato e poi adeguatamente piegato former\u00e0 un fascicolo o segnatura, che insieme con altre costituir\u00e0 un libro.\nStoria.\nAnticamente e fino a tutto il XIX secolo, l'imposizione era compiuta manualmente dal tipografo, assemblando vari pacchetti di composizione tipografica a caratteri mobili in piombo corrispondenti alle singole pagine, disponendole secondo un ordine ben preciso entro una forma di stampa (ossia un telaio di legno), da inchiostrare e passare sotto il torchio, cos\u00ec da stampare un foglio intero, che dopo essere stato piegato formasse un fascicolo o segnatura, solitamente di 8 carte e 16 pagine (detto quaternione o quaderno), elemento costitutivo del libro.\nMetodo attuale.\nOggi limposizione \u00e8 il sistema digitale che permette di collocare, secondo un'esatta disposizione, pi\u00f9 pagine singole di un prodotto editoriale, all'interno di un'unica messa in pagina, secondo le specifiche tecniche relative alla macchina che ne realizzer\u00e0 la stampa e al formato della carta sul quale verr\u00e0 stampato il prodotto editoriale.\nIl primo utilizzo dell'imposizione riguardava lo sviluppo su pellicola (CTF, acronimo di \"computer to film\") di un'unica segnatura detta \"bianca e volta\".\nLe pellicole servivano ad impressionare le lastre con le quali effettuare la stampa. Le segnature sono gruppi di pagine stampate su un unico foglio fronte e retro, rispettivamente chiamate bianca e volta.\nIl numero di pagine di una segnatura \u00e8 determinato dalla macchina da stampa e dal tipo di carta usato (grammatura): le pi\u00f9 comuni sono i trentaduesimi, i sedicesimi, gli ottavi e i quartini.\nIl foglio, una volta stampato, verr\u00e0 piegato pi\u00f9 volte a formare cos\u00ec la segnatura che sar\u00e0 poi confezionata in base all'allestimento. &lt;br&gt;\nDa qualche anno la tecnologia ha permesso di incidere direttamente l'imposizione sulle lastre di alluminio attraverso un macchinario chiamato CTP (\"computer to plate\") che, attraverso un raggio laser, elimina la base gelatinosa sulla lastra lasciando solo lo stampabile.&lt;br&gt;\nVari software applicativi assolvono questa funzione del processo produttivo editoriale, tra i pi\u00f9 noti: Preps, Impostrip, Wizard, Screen ed altri.\nNel prossimo futuro questa funzione si integrer\u00e0 in un sistema che coordiner\u00e0 l'intera filiera editoriale.\nLe segnature secondo la terminologia moderna.\nLe segnature possono essere di molte pagine; quelle di uso pi\u00f9 comune sono ottavi, sedicesimi, dodicesimi, ventiquattresimi e trentaduesimi, ma sono molto usati anche i quartini in particolari pubblicazioni.\nQuindi, per esempio, un libro consistente di 96 pagine pu\u00f2 essere composto da 3 trentaduesimi oppure 6 sedicesimi, 12 ottavi, 8 dodicesimi, 4 ventiquattresimi e cos\u00ec via.\nLa scelta \u00e8 dello stampatore; questa scelta viene fatta per ottimizzare al meglio il foglio di carta che lo stampatore ha a disposizione.\nQuindi le variabili in gioco pi\u00f9 rilevanti sono:\nNella scelta incidono comunque altri fattori: per esempio, se un libro \u00e8 composto da pagine in bianco e nero, con qualche illustrazione sporadica a colori, allora, per una stretta esigenza economica, si cerca la combinazione che obblighi lo stampatore ad eseguire meno avviamenti macchina possibile. A tal fine, specie nelle piccole realt\u00e0, si tende ad alternare sedicesimi e ottavi, oppure a intercalare un quartino sopra un sedicesimo (ottenendo in pratica un ventesimo) o combinazioni simili.\nPer effettuare questa scelta occorre anche considerare l'aspetto della finitura e della legatura: infatti il legatore deve essere in grado di realizzare quanto lo stampatore si \u00e8 prefissato; questa considerazione \u00e8 valida in modo particolare nelle piccole realt\u00e0 e altres\u00ec per formati fuori dallo standard.\nLa battuta colore.\nLa stampa pu\u00f2 avvenire con vari colori (es. a un colore = nero) a due colori (es. nero per il testo e rosso per i titoli) a tre colori o in quadricromia (spesso si dice semplicemente \"a colori\"). \u00c8 possibile stampare tutto il volume o la segnatura a colori o tutto in bianco e nero. Oppure \u00e8 possibile stampare a colori la facciata anteriore del foglio (in gergo \"bianca\") e con altra combinazione (es. in bianco e nero) l'altra faccia del foglio (in gergo \"volta\"). Osservando la figura sopra, il volume o segnatura risultante avr\u00e0 una caratteristica successione delle pagine che alterneranno i colori della bianca con quelli della volta (es. alcune pagine saranno in bianco e nero e verranno alternate a quelle a colori). Questa successione \u00e8 chiamata \"battuta colore\", e viene indicata spesso con due numeri, indicanti il numero dei colori impiegati. Ad esempio 4+4 indica un volume (o una segnatura) completamente a colori (4 colori in bianca e 4 in volta). L'espressione 4+2 indica che la bianca \u00e8 in quadricromia e la volta in due colori, 4+1 indica che la bianca \u00e8 a colori e la volta in bianco e nero (=1 colore) e cos\u00ec via.\nTecnica manuale.\nFino a non molto tempo fa (ma qualcuno lo fa ancora oggi, specie nelle piccole realt\u00e0) le imposizioni venivano fatte manualmente ritagliando e posizionando ogni pellicola litografica in modo opportuno ottenendo una lastra litografica; l'operazione richiede molta precisione specie nelle stampe a colori dove vengono sovrapposte diverse lastre di stampa: in caso di imprecisione si ottiene un \"fuori registro\" risultante, in pratica, in un fastidioso effetto di sdoppiamento dovuto al non corretto allineamento dei colori.\nTecnica digitale.\nOggigiorno le imposizioni avvengono in digitale, su file.\nSenza l'ausilio di programmi specifici \u00e8 possibile, con un programma di impaginazione, disporre le pagine in modo da comporre una segnatura.\nAlcuni programmi professionali come Digital Auto Impose (talvolta sotto forma di \"plugin\" per programmi di impaginazione) eseguono questo lavoro automaticamente; le pellicole di stampa o le lastre di stampa (\"computer to plate\"), ove necessarie (non nella stampa digitale, per esempio) vengono preparate direttamente in questo formato con una precisione e una velocit\u00e0 decisamente maggiori.\nA volte questa operazione viene eseguita direttamente in stampa mediante l'ausilio di quello che viene chiamato RIP il quale non elabora le singole pagine e le stampe direttamente \"imposte\" a comporre la segnatura."}
{"id": "2047804", "revid": "281901", "url": "https://it.wikipedia.org/wiki?curid=2047804", "title": "Ghiozzo rasposo", "text": ""}
{"id": "2047806", "revid": "281901", "url": "https://it.wikipedia.org/wiki?curid=2047806", "title": "Gobius buchichii", "text": ""}
{"id": "2047807", "revid": "281901", "url": "https://it.wikipedia.org/wiki?curid=2047807", "title": "Gobius bucchichii", "text": ""}
{"id": "2047808", "revid": "228587", "url": "https://it.wikipedia.org/wiki?curid=2047808", "title": "Tour di un grafo", "text": ""}
{"id": "2047809", "revid": "656701", "url": "https://it.wikipedia.org/wiki?curid=2047809", "title": "Centoquarantasette", "text": ""}
{"id": "2047810", "revid": "656701", "url": "https://it.wikipedia.org/wiki?curid=2047810", "title": "Centoquarantotto", "text": ""}
{"id": "2047814", "revid": "256896", "url": "https://it.wikipedia.org/wiki?curid=2047814", "title": "Gobius fallax", "text": "Il ghiozzo fallace (Gobius fallax) \u00e8 un pesce di mare appartenente alla famiglia Gobiidae.\nDistribuzione e habitat.\nEndemico del mar Mediterraneo.\nVive in ambienti simili a quelli abitati dal ghiozzo rasposo ma non sembra in alcun modo legato agli anemoni.\nDescrizione.\nI principali caratteri distintivi sono:\nAlimentazione.\nInvertebrati bentonici."}
{"id": "2047815", "revid": "281901", "url": "https://it.wikipedia.org/wiki?curid=2047815", "title": "Ghiozzo fallace", "text": ""}
{"id": "2047816", "revid": "217830", "url": "https://it.wikipedia.org/wiki?curid=2047816", "title": "Gran Premio motociclistico della Comunit\u00e0 Valenciana 2008", "text": "Il Gran Premio motociclistico della Comunit\u00e0 Valenciana 2008 corso il 26 ottobre, \u00e8 stato il diciottesimo e ultimo Gran Premio della stagione 2008 e ha visto vincere: la Ducati di Casey Stoner in MotoGP, Marco Simoncelli nella classe 250 e Simone Corsi nella classe 125."}
{"id": "2047817", "revid": "327773", "url": "https://it.wikipedia.org/wiki?curid=2047817", "title": "Impluvium", "text": "Limpluvium (dal lat. \"in\" = all'interno e \"pluvia\" = pioggia), era una vasca quadrangolare a fondo piatto progettata per raccogliere l'acqua piovana e si trovava nell'atrio, un locale all'interno di una tipologia di abitazione (\"domus\") diffusa tra i greci, gli etruschi ed i romani.\nNell\"impluvium\" confluiva l'acqua piovana, per questo era collocato in corrispondenza del \"compluvium\", cio\u00e8 l'apertura di solito centrale nel tetto, da dove entrava la luce solare che illuminava di riflesso tutte le stanze adiacenti.\nL\"impluvium\" era incassato di circa 95 cm al di sotto del piano del pavimento e spesso era collegato ad una cisterna nella quale veniva immagazzinata l'acqua in eccesso, a cui si poteva ricorrere nei momenti di necessit\u00e0; l'acqua della cisterna fungeva anche da regolatore termico della casa nei periodi di calore eccessivo.\nLa \"domus\" era la tipica abitazione signorile delle ricche famiglie patrizie, quindi era ben arredata; anche l'impluvium quindi era costruito con marmi e talvolta abbellito da piccole statue.\nNella Casa del Fauno, una delle pi\u00f9 lussuose abitazioni private venute alla luce durante gli scavi archeologici di Pompei, \u00e8 stata ritrovata una statuetta di bronzo raffigurante un satiro danzante al centro dell\"'impluvium\" principale, attualmente conservata presso il Museo Archeologico Nazionale di Napoli."}
{"id": "2047819", "revid": "281901", "url": "https://it.wikipedia.org/wiki?curid=2047819", "title": "Ghiozzo di Sarato", "text": ""}
{"id": "2047820", "revid": "37401", "url": "https://it.wikipedia.org/wiki?curid=2047820", "title": "Omografia", "text": ""}
{"id": "2047822", "revid": "125485207", "url": "https://it.wikipedia.org/wiki?curid=2047822", "title": "Progetto di attentati su linee aeree transatlantiche del 2006", "text": "Il progetto di attentati su linee aeree transatlantiche del 2006 \u00e8 un presunto piano terroristico finalizzato alla detonazione di esplosivi liquidi collocati su diverse linee aeree le cui rotte collegavano, Regno Unito, Stati Uniti e Canada. Il progetto fu scoperto dalla polizia britannica: subito dopo la fine delle indagini, furono emanate misure di sicurezza pi\u00f9 restrittive, che, per le linee aeree, causarono gravi disagi.\nLe restrizioni vennero, in seguito, gradualmente ridotte nelle settimane successive, tuttavia le possibilit\u00e0 dei passeggeri di trasportare liquidi sugli aerei di linea rimane tuttora limitata.\nDei circa \"24 sospetti\" arrestati nei dintorni di Londra la notte del 9 agosto 2006, undici, il 21 agosto, sono stati accusati di atti terroristici, due, il 25 agosto, e successivamente scarcerati il 1\u00ba novembre, e altri tre, il 30 agosto.\nAlla fine, solo 8 uomini furono ritenuti coinvolti nel complotto: \"Abd Allah Ahmad Ali\", \"Asad Sarwar, Tanvir Husayn, Ibrahim Savant\", 27 anni, di Stoke Newington, \"Arafat Wahid Khan\", 27 anni, di Londra, \"Wahid Zaman\", 24 anni, di Walthamstow, \"Umar Islam\", 30 anni, di Plaistow, \"Mohammed Gulzar\", 27 anni, di Barking, East London. Le prove furono rese pubbliche nell'aprile del 2008.\nL'8 settembre 2008, la giuria, dopo pi\u00f9 di 50 ore di camera di consiglio, non giunse a un accordo sulle accuse di cospirazione, ma fu concorde nel ritenere tre imputati, colpevoli del reato di omicidio volontario. Nel settembre del 2009, un secondo processo condotto contro solo otto imputati giudic\u00e0 \"Ali, Sarwar e Hussain,\" colpevoli di complotto.\nSorveglianze ed arresti.\nSorveglianza.\nLa polizia sospettava che in Pakistan, un uomo di origine britannica, chiamato \"Rashid Rauf\" avesse iniziato a progettare una serie di atti terroristici E quando \"Ahmad Ali\", in quel momento sotto sorveglianza da parte della polizia, nel giugno 2006 ritorna dal Pakistan, gli investigatori di nascosto aprono il suo bagaglio, e all'interno trovarono una strana polvere e un gran numero di batterie. Ci\u00f2 risult\u00f2 sufficiente a sollevare sospetti, per cui nelle seguenti settimane, la polizia britannica fu impegnata in una delle pi\u00f9 importanti operazioni di sorveglianza che richiese l'impiego di 220 funzionari provenienti da altri settori.\nAd High Wycombe, \"Asad Sarwar\" fu avvistato mentre acquistava oggetti palesemente incompatibili con le sue necessit\u00e0 quotidiane, ma soprattutto il cui uso avrebbe potuto essere potenzialmente pericoloso, se non addirittura mortale.In quella stessa occasione, la sorveglianza ufficiale lo vide versare acqua ossigenata in alcune bottiglie vuote presso un centro di riciclaggio. \"Sarwar e Ahmad Ali\" insieme, furono osservati in un parco di \"Londra Est\", in un atteggiamento che fece sospettare uno stratagemma atto a vanificare un'eventuale sorveglianza. Quando l'MI5 fece segretamente irruzione in un appartamento utilizzato da \"Ahmad Ali\", il livello di allarme venne elevato, dal momento in cui l'appartamento sembrava essere stato trasformato in una possibile fabbrica di bombe. Lasciarono ben nascosta una microtelecamera e un microfono, e il 3 agosto 2006, \"Ahmad Ali Husayn e Tanvir\" furono osservati mentre inserivano materiale esplosivo all'interno di bottiglie. Ufficiali di sorveglianza videro Ahmad Ali trascorrere due ore in un internet caf\u00e8 alla ricerca orari di volo.\nArresti.\nIl 10 agosto 2006, la polizia britannica arresta 25 sospetti. A 19 degli indagati furono bloccati i conti correnti, e diciassette furono successivamente accusati di cospirazione per omicidi legati ad atti di terrorismo e divulgazione di materiale per realizzare atti di terrorismo. Otto dei sospettati furono rilasciati senza imputazioni. Un altro indagato venne arrestato in Pakistan con accuse connesse al presunto complotto.\nLa polizia ha affermato che gli imputati erano stati tenuti sotto osservazione per mesi, affermando che l'indagine aveva raggiunto un punto critico il 9 agosto 2006, nel momento in cui fu presa la decisione di adottare contromisure urgenti in considerazione dell'imminente esecuzione del complotto. Secondo fonti del governo statunitense, un agente britannico si era infiltrato nel gruppo. Secondo Franco Frattini, Commissario europeo della Giustizia, Libert\u00e0 e Sicurezza, il complottatore aveva ricevuto il breve messaggio di 'via libera'.\"\nGli arresti sono stati effettuati a Londra, Birmingham e a High Wycombe, Buckinghamshire in un'operazione condotta durante la notte. Due degli arresti sono stati effettuati nella zona di Birmingham e cinque ad High Wycombe. I principali sospetti erano segnalati come musulmani nati in Gran Bretagna, alcuni di origine pakistana. Tre dei sospetti si erano recentemente convertiti all'Islam.\nIn una conferenza stampa, il Segretario Generale del Regno Unito, John Reid ha dichiarato che a suo avviso i principali indagati nel complotto erano gi\u00e0 in carcere, ma non sono da escludere ulteriori arresti. La Polizia britannica ha affermato di essere alla ricerca di altre due persone sospettate e collegate all'inchiesta. Il DHS ritiene che nel complotto potrebbero essere coinvolte fino a 50 persone.\n\"Paul Beaver\", un cittadino britannico esperto di terrorismo, ha affermato che probabilmente dietro il complotto vi sia un militante islamico dell'organizzazione 27, di Barking, East London. Il segretario dei DHS, \"Chertoff\" ha dichiarato che il complotto era in uno stato di \"\"chiusura della fase di esecuzione\", e che esso era \"un suggestivo progetto di al-Qaeda\"\". Non era chiaro dai comunicati stampa, quando questi attacchi avrebbero avuto inizio, e il New York Times ha riferito che erano in una fase pi\u00f9 precoce di quanto inizialmente dichiarato dalle autorit\u00e0.\nIl 28 agosto 2006, il New York Times ha riferito che vennero recuperati sette nastri deliranti incisi da sedicenti \"martiri\" islamici, recupero che venne confermato nei processi e nel corso dei successivi dibattimenti.\nLe autorit\u00e0 britanniche hanno effettuato un totale di 69 perquisizioni in residenze, in imprese, nei veicoli e in spazi aperti, dove presumibilmente si ipotizzava la disponibilit\u00e0 all'acquisto di attrezzature per fabbricare bombe e prodotti chimici, come il perossido di idrogeno, come ha dichiarato il Vice Assistente del Commissario Peter Clarke il 21 agosto 2006 : \"\"Oltre alla attrezzature per fabbricare bombe, abbiamo recuperato pi\u00f9 di 400 computer, 200 telefoni cellulari e 8000 voci di supporti di memorizzazione rimovibili come memory stick, CD e DVD\". \"Finora, solo dai computer, abbiamo rimosso 6.000 gigabyte di dati\". \"Ci vorranno \"diversi mesi\" perch\u00e9 gli investigatori gli analizzassero tutti.\"\" La polizia afferma di aver trovato un elenco dei voli su una memory stick appartenente ad Ali in seguito al suo arresto. Sulla memory stick erano presumibilmente elencati i voli di linea da tre vettori - America Airlines, United Airlines e Air Canada.\nEsplosivi liquidi.\nIl piano prevedeva di utilizzare esplosivi liquidi, contenuti, secondo il \"New York Times\" nelle bottiglie di \"Lucozade\". Il progetto infine prevedeva di lasciare la parte superiore della bottiglia sigillata e riempita con la bevanda originale, ma aggiungere un falso fondo contenente un liquido o gel esplosivo dalla tinta rossa corrispondesse al colore della bevanda sportiva situato sul tappo del contenitore.\nCome base per gli esplosivi il complotto prevedeva di utilizzare dei composti perossidi. Le autorit\u00e0 degli Stati Uniti, l'FBI e il Department of Homeland Security, nomina due liquidi esplosivi a base di perossido : perossido di acetone (TATP) e \"hexamethylene triperoxide diammina\" (HMTD). Questi esplosivi liquidi \"sono sensibili al calore, agli urti, e all'attrito, e possono essere avviati semplicemente con il fuoco o con la carica elettrica, e pu\u00f2 anche essere usato per produrre improvvisati detonatori\". Secondo il Guardian, fonti di polizia hanno confermato che il progetto avrebbe previsto l'utilizzo di TATP. Mentre secondo il New York Times, il piano prevedeva l'utilizzo di HMTD.\nDurante il processo ai cospiratori le carte processuali indicavano che ogni presunto bombardiere avrebbe avuto a disposizione bordo dell'aereo tutti gli \"ingredienti necessari e le attrezzature per creare le bombe\". Pertanto essi avrebbero dovuto costruire in volo, e nel corso del viaggio i dispositivi e farli detonare. La presunta bomba sarebbe stata contenuta in bottiglie di plastica da 500\u00a0ml di bibite analcoliche di marca \"Oasis\" e, come abbiamo prima accennato, di \"Lucozade\". In un altro caso si sarebbe dovuto utilizzare la bottiglia di una bevanda zuccherata in polvere, la Tang, mescolata con perossido di idrogeno, largamente diffuso come schiarente per capelli, e di altri materiali organici. Il perossido di idrogeno e gli altri ingredienti possono diventare esplosivi se mescolati a una specifica sostanza. La miscela potrebbe essere iniettata in una bottiglia tramite una siringa. Il tappo della bottiglia non sarebbe stato rimosso e il buco sarebbe stato richiuso.\nUna seconda sostanza ad alta capacit\u00e0 detonante, avrebbe dovuto essere nascosta all'interno di una batteria di tipo stilo AA per attivare una piccola carica richiesta per far detonare le bombe principali. La ricarica sarebbe detonata tramite un collegamento tra la bottiglia di esplosivo a una lampada e una macchina fotografica usa e getta. La ricarica dal flash della fotocamera sarebbe stata sufficiente a innescare l'esplosione.\nI voli sotto il mirino.\nI pubblici ministeri hanno affermato che gli indagati hanno parlato della presenza di 18 attentatori suicidi i quali avevano preso di mira le seguenti localit\u00e0 : Denver, Boston, e Miami.\nNel corso del dibattimento processuale il magistrato incaricato del processo ha evidenziato che gli indagati avevano preso di mira altri voli, in questo contesto non elencati.\nDisaccordo tra USA e GB su quando effettuare gli arresti.\nLa NBC News ha riferito l'esistenza di un disaccordo tra Stati Uniti e Gran Bretagna, sui tempi per effettuare gli arresti. Secondo la ABC News, un alto funzionario britannico ha sostenuto che un attacco non fosse imminente, rilevando che i gli individui sospettati, non avevano ancora acquistato biglietti aerei, ed alcuni non avevano nemmeno i passaporti. Sempre lo stesso funzionario ha esortato che l'inchiesta potesse continuare a raccogliere ulteriori elementi di prova. La relazione ha rilevato che tale dichiarazione in contraddizione con altre dichiarazioni da parte di altri funzionari britannici, precedentemente riportate alla stampa.\nLa stessa fonte ha confermato anche alla NBC News che gli Stati Uniti avevano minacciato di utilizzare un'extraordinary rendition sui sospettati, con, primo in lista, \"Rashid Rauf\" , in quel periodo in Pakistan, o fare pressione sul governo pakistano per arrestarlo. Secondo la stessa relazione, un ufficiale degli Stati Uniti ha riconosciuto questo disaccordo sui tempi di arresto, secondo il quale un funzionario britannico riteneva che un attacco terroristico non era imminente. Tuttavia, Frances Townsend, Assistente del Presidente della Homeland Security, ha negato la presenza di una relazione sulla controversia: \"Non c'\u00e8 mai stato alcun disaccordo tra funzionari statunitensi e inglesi\".\nIl ruolo del Pakistan nel complotto.\nIl Pakistan ha approvato il tentativo di fermare il piano prima della sua esecuzione. Tuttavia, dopo le notizie si \u00e8 messo in dubbio l'impegno di questa nazione nella Guerra contro il Terrorismo.\nAltre notizie di stampa affermavano che i presunti attentatori sono stati finanziati da organizzazioni di beneficenza destinate ad aiutare le vittime del terremoto nel subcontinente indiano dell'8 ottobre 2005. L'FBI e Scotland Yard stanno indagando su collegamenti con i terroristi del Kashmir. Il Pakistan e la stampa internazionale hanno inoltre riferito che \"Rashid Rauf\", personaggio chiave nel complotto, aveva legami con \"Jaish-e-Mohammed\", un gruppo terroristico del Kashmir. Le relazioni dei media affermano che il gruppo ha stretti legami familiari con \"Maulana Massud Azhar\", uno dei criminali pi\u00f9 ricercati in India.\nIn Pakistan, le autorit\u00e0 hanno continuato a interrogare Rashid Rauf, un britannico di discendenze pakistane, sul suo presunto ruolo fondamentale nel progetto. Il Ministro degli Interni pachistano \"Aftab Khan Sherpao\" ha riferito alla polizia britannica che s\u00ec, ci sono state svolgimenti di indagini in Pakistan, ma non coinvolgevano negli interrogatori lo stesso Rauf. L'ufficio stranieri del Regno Unito sta cercando di ottenere l'estradizione dal Pakistan per Rashid Rauf, richiesta che \u00e8 stata accettata dal Pakistan.\nA met\u00e0 dicembre del 2006, un giudice pakistano ritira per mancanza di prove le accuse di terrorismo contro Rauf. Il suo caso venne trasferito da un tribunale specializzato in terrorismo, ad un regolare tribunale .\nLa reazione politica.\nPrima degli arresti, le autorit\u00e0 investigative riferirono sia a membri del governo inglese e che del governo americano, prima al Primo Ministro del Regno Unito Tony Blair, che ne era a conoscenza da mesi, e allertando il Presidente degli Stati Uniti George Bush per l'inchiesta del 6 agosto 2006.\nIl 9 agosto 2006, qualche ora prima degli arresti, l'allora Segretario di Stato John Reid tenne un importante discorso al \"Demos\" (un think tank britannico) accennando a un nuovo ciclo di leggi antiterrorismo, sostenendo che il paese \u00e8 stato di fronte a \"probabilmente al pi\u00f9 grave periodo di insicurezza dalla fine della seconda guerra mondiale\". Il giorno seguente lo stesso Reid ha ritrattato le sue dichiarazioni, insieme a Douglas Alexander, il Segretario dei trasporti.\nAnnunci pubblici.\nIl 10 agosto 2006, il Vice Commissario della Metropolitan Police, Paul Stephenson, ha dichiarato che un piano che mirava a distruggere il maggior numero di aerei in volo dal Regno Unito verso gli Stati Uniti, utilizzando esplosivi portati a bordo in bagagli sospetti, \u00e8 stato stroncato sul nascere. I media hanno riferito che gli obiettivi programmati includevano i voli dell'American Airlines, della British Airways, della Continental Airlines, e della United Airlines, a partire dagli aeroporti di Heathrow e Gatwick, agli aeroporti di Chicago, Los Angeles, Miami, Orlando, Boston, Newark, New York, San Francisco, Cleveland e Washington DC, ed infine anche i voli della Air Canada con destinazione verso Montr\u00e9al e Toronto. Il corrispondente della sicurezza della BBC \"Gordon Corera\" ha confermato che il complotto consisteva in una serie di attacchi simultanei, tre aerei per volta. I diversi rapporti di intelligence variano per quanto riguarda il numero di aerei coinvolti, che vanno da tre a dodici. In un comunicato stampa, il Segretario Generale della Homeland Security negli Stati Uniti, Michael Chertoff, ha dichiarato: \"sono stati maggiormente presi di mira aerei commerciali\". Alcune relazioni affermano che gli attentati erano previsti per il 16 agosto 2006, ma non vi sono prove certe al riguardo. Funzionari britannici hanno dichiarato che la stima di dieci aerei potenzialmente coinvolti nell'attentato, era \"speculativa ed esagerata\".\nNegli Stati Uniti, l'annuncio \u00e8 stato dato nel corso di una conferenza stampa congiunta con il capo della Department of Homeland Security Michael Chertoff, il procuratore generale Alberto Gonzales, e il Direttore dell'FBI Robert Mueller. Chertoff ha rifiutato di essere intervistato su questioni circa la progettazione dei dispositivi e su quante bombe fossero state effettivamente costruite.\nLo stesso giorno, il Presidente George Bush ha commentato all'arrivo nel Wisconsin: \"\"I recenti arresti sono un segnale forte che questa nazione \u00e8 in guerra contro i fascisti islamici, e user\u00e0 qualsiasi mezzo per distruggere coloro che non amano la libert\u00e0\".\nResponsi.\nResponsi scettici verso gli arresti.\nDiversi commentatori, oltre alle accuse, hanno espresso scetticismo. Come motivazioni ai loro dubbi, molti menzionano il \"Forest Gate raid\" del 2 giugno 2006, le riprese di \"Jean Charles de Menezes\" e la guerra in Iraq, tutte basate sull'Intelligence che alla fine si \u00e8 rivelata errata. Diversi gruppi musulmani inglesi erano dubbiosi che il piano fosse stato organizzati da altri musulmani.\nL'ex ambasciatore britannico in Uzbekistan, \"Craig Murray\" era scettico sull'esistenza del complotto, e ha basato le sue critiche sulle ipotesi che \"Nessuno dei presunti terroristi aveva realizzato una bomba. Nessuno aveva acquistato un biglietto aereo. Molti non hanno il passaporto\"\". Inoltre ha suggerito che il presunto leader, Rashid Rauf ha inventato il complotto in quanto sottoposto a tortura.\n\"The Register\" ha parlato di una storia sugli aspetti pratici della produzione di TATP a bordo di un aereo da costitutivi liquidi e ha concluso che, pur teoricamente possibile, le possibilit\u00e0 di successo sarebbe stata estremamente bassa.\nIl 18 settembre, il tenente colonnello Nigel Wylde, un ex alto ufficiale della British Army Intelligence con esperienze di decenni di anti-terrorismo e di esplosivi, ha dichiarato che il complotto sia come una 'fiction'. Ha detto che gli esplosivi in questione non potevano forse essere stati prodotti in aereo. \"Cos\u00ec si avvicin\u00f2 con l'idea che una bomba potrebbe essere stata messa a bordo? Non di sicuro al-Q\u0101\u02bfida. Essa non avrebbe potuto funzionare. Bin Laden \u00e8 interessato a un successo non a una deterrenza da fallimento\", ha dichiarato Wylde. Egli ha inoltre suggerito che il complotto \u00e8 stata un'invenzione dei servizi di sicurezza del Regno Unito al fine di giustificare ampie nuove misure di sicurezza che rischiano di ridurre in modo permanente le libert\u00e0 civili e di sospendere le sezioni del Regno Unito per i diritti umani del 1998. A causa della grande presenza di prove, tra cui materiale forense, ha atteso gli uomini ad affrontare \"un lungo processo di (tra) cinque e otto mesi\".\nReazioni sulla sicurezza.\n Nelle immediate conseguenze prima degli arresti, le regole per i passeggeri sono state modificate per i voli tra gli Stati Uniti e il Regno Unito per cui tutti i liquidi sono vietati (a parte il latte per neonati), incluse le bevande, gel per capelli, dentifricio, rossetto, la protezione solare, e lozioni per le mani, a causa del sospetto che i liquidi possano essere utilizzati per gli attentati. Dal momento che i passeggeri possono acquistare bevande dopo aver superato i regolari controlli, sono stati introdotti degli ulteriori controlli in molti aeroporti americani, come il Logan International Airport a Boston. Inoltre, ogni bagaglio a mano non essenziale \u00e8 stato bandito su tutti i voli in partenza dal Regno Unito.\nRegno Unito.\nA seguito del raid, il livello di allerta terrorismo \u00e8 stato alzato da \"grave\" a \"critico\" da parte del Centro di analisi Comune del Terrorismo della Gran Bretagna, segnalando un possibile attacco imminente, per essere poi nuovamente portato a \"grave\" il 14 agosto 2006.\nLe autorit\u00e0 hanno deciso di consentire come unico bagaglio a mano pochi elementi essenziali, quali documenti di viaggio e portafogli. Il bagaglio a mano \u00e8 stato reintrodotto in alcuni aeroporti pi\u00f9 piccoli il 14 agosto, e a Heathrow e Gatwick il giorno successivo, seppur con dimensioni limitate a 45\u00a0cm x 35\u00a0cm x 16\u00a0cm.\nNonostante tali misure di sicurezza siano rimaste valide per il mese di agosto, il 22 settembre 2006 su pressione degli operatori del settore e di musicisti professionisti, il Governo britannico ha ridotto le restrizioni sulle dimensioni del bagaglio a mano a quelle standard, ovvero 56\u00a0cm x 45\u00a0cm x 25\u00a0cm, permettendo anche il trasporto di strumenti musicali.\nIl 6 novembre 2006, le restrizioni sono state ulteriormente riviste per consentire una quantit\u00e0 limitata di liquidi in cabina.\nNel novembre 2007 il segretario dei Trasporti Ruth Kelly ha annunciato che a partire dall'8 gennaio 2008 gli aeroporti britannici consentiranno pi\u00f9 di un bagaglio a mano a bordo. Molte sono state le critiche attirate da questa vicenda, fra cui nel mese di ottobre quelle del vicesegretario dei Trasporti Theresa Villiers, la quale ha affermato che a causa delle norme restrittive, Heathrow \u00e8 \"rapidamente diventato una vergogna nazionale\". Anche l'amministratore delegato della British Airways Willie Walsh ha dichiarato che \"il Regno Unito ha danneggiato la sua reputazione in tutto il mondo da una prospettiva di business\". Tuttavia, l'attuazione di questa nuova norma \u00e8 a discrezione dei singoli aeroporti, e in alcuni, differisce a seconda della compagnia aerea con cui si viaggia.\nStati Uniti.\nAnche la US Homeland Security ha vietato tutti i liquidi e gel, ad eccezione del latte per i bambini e dei farmaci prescritti al titolare del biglietto nel bagaglio a mano su tutti i voli. Il Sistema di Classificazione della Homeland Security Advisory negli Stati Uniti \u00e8 stato innalzato a \"Grave\" (rosso) per tutti i voli dal Regno Unito. Il livello di pericolo per tutti gli altri voli nazionali o internazionali non britannici verso gli Stati Uniti sono stati portati al livello \"Alto\" (arancione).\nAl 13 agosto 2006, negli Stati Uniti i passeggeri possono portare sull'aereo fino a quattro once (circa 113 grammi) di medicine senza ricetta, gel di glucosio per diabetici, rossetto solido, e alimenti per neonati. Tutti gli aerosol vengono vietati e il TSA chiede che i passeggeri si tolgano le scarpe in modo che possano essere esaminate ai raggi X prima di salire a bordo.\nSuccessivamente, i passeggeri sono stati autorizzati a portare nel bagaglio a mano solo una certa quantit\u00e0 di liquidi. Tali restrizioni non si applicano ai bagagli in stiva.\nAltri paesi.\nGli accresciuti livelli di sicurezza hanno avuto effetti, pi\u00f9 o meno indiretti, in molti altri paesi di tutto il mondo.\nGli effetti.\nNel complesso, si stima che 400.000 persone siano state colpite a causa delle segnalazioni. \u00c8 stato stimato che il primo giorno di ritardo cost\u00f2 alle compagnie aeree era pi\u00f9 di 175 milioni di sterline (al tempo circa 260 milioni di euro).\nInoltre, a Heathrow, circa 20.000 bagagli sono stati inviati nel luogo sbagliato.\nCancellazioni dei voli del 10 agosto.\nAlcuni voli in arrivo a London Heathrow sono stati annullati il giorno degli arresti, in particolare i voli del gioved\u00ec a breve raggio della British Airways. Sono stati sospesi anche alcuni voli da e verso l'aeroporto di Gatwick, anche se US Airways ha effettuato normalmente i voli in partenza da Gatwick, come specificato dal numero di assistenza della compagnia.\nLa ripresa dei servizi.\nPoche ore dopo l'inizio della confusione, gli aerei hanno cominciato a volare da London Heathrow, anche se non al solito livello di pi\u00f9 di uno al minuto. La situazione \u00e8 rimasta caotica, con enormi code di passeggeri in attesa di effettuare il check-in e di superare i rafforzati controlli di sicurezza, e si riporta che alcuni aerei lasciarono l'aeroporto di Heathrow con a bordo solo i passeggeri provenienti da un altro volo.\nDomenica 13 agosto, il 30% dei voli di Heathrow sono stati cancellati per ridurre la pressione sugli addetti alla sicurezza. Dal 15 agosto le cancellazioni dei voli erano scese a 47 voli a Heathrow, e 8 voli Ryanair dall'aeroporto di Stansted. \u00c8 stato riferito da BA che 10.000 bagagli appartenenti ai passeggeri erano stati persi. Era gi\u00e0 stato anticipato che le cancellazioni si sarebbero ridotte il 16 agosto, con il 90% dei voli avrebbe dovuto partire come previsto.\nLe controversie sull'allerta.\nIl 12 agosto scoppi\u00f2 una discussione pubblica fra BAA, l'operatore di Heathrow e altri aeroporti, e la British Airways, con il CEO Willie Walsh, che accus\u00f2 la BAA di non essere in grado di far fronte al terrorismo con l'aumento della sicurezza e dei controlli del bagaglio. Ryanair inoltre invit\u00f2 il governo britannico ad impiegare polizia e militari per accelerare il complesso dei controlli.\nTre giorni dopo, la BAA ha ordinato alle compagnie aeree che utilizzano l'aeroporto di ridurre del 30% i passeggeri dei voli in partenza (una cosa che la British Airways stava gi\u00e0 facendo, poich\u00e9 molti passeggeri persero il volo a causa dei controlli eccessivamente lunghi), per contribuire alla riduzione di ritardi e cancellazioni.\nIl 18 agosto O'Leary, CEO della Ryanair, ha consegnato un ultimatum al Governo britannico chiedere il ripristino delle normali regole sulle dimensioni del bagaglio a mano e il controllo di un passeggero su quattro invece di ogni uno su due entro una settimana, altrimenti Ryanair avrebbe citato in giudizio il Governo per risarcimento, secondo la sezione 93 della Transport Act 2000. Il governo ha risposto che le azioni sono state intraprese ai sensi dell'Aviation Security Act 1982, e non poteva essere richiesto alcun indennizzo.\nDiversi piloti si sono lamentati per le \"ridicole\" restrizioni dei bagagli che sono state pensate da \"ritardati mentali\". Carolyn Evans, capo della sicurezza dei voli presso la British Airline Pilots Association, ha affermato che \"le procedure messe in atto non sono sostenibili a lungo termine, e se i passeggeri non saranno trattati in maniera pi\u00f9 ragionevole non ci rimarr\u00e0 nemmeno un'industria\".\nIl governo britannico \u00e8 stato accusato di allarmismo in risposta al pericolo e di averlo utilizzarlo per approvare riforme impopolari.\nGli effetti economici.\nIl giorno successivo agli arresti, il quotidiano inglese \"The Times\" not\u00f2 come gli effetti sul mercato borsistico fossero abbondantemente trascurabili, e come il principale indice azionario inglese, il FTSE 100, mostrasse solo \"lievi segnali di debolezza\", cosa che suggeriva che il timore di nuovi possibili attentati fosse stato largamente previsto dai broker. Inoltre, il quotidiano fece notare che il vero rischio economico fosse il fatto che \"il comportamento della gente \u00e8 alterato... Un qualche cambiamento potrebbe avvenire cos\u00ec inconsciamente che sarebbe difficile da vedere... Per esempio il traffico aereo cesserebbe, non certo per la paura di esplodere in volo, bens\u00ec perch\u00e9 la gente \u00e8 stanca di avere a che fare con invadenti e minuziose misure di sicurezza.\"\nSono state anche calcolate le cifre dei danni economici causati da questi avvenimenti. British Airways dovette cancellare 1280 voli, con un danno economico di circa 40 milioni di sterline. Ryanair annull\u00f2 500 voli, il che \u00e8 risultato in una multa di circa 3,3 milioni di sterline da pagare al governo inglese. Easyjet rinvi\u00f2 469 voli, ad un costo di circa 4 milioni di sterline. BAA ha dichiarato che i vari allarmi procurati le hanno provocato danni per 13 milioni di sterline.\nLinee aeree colpite.\nLondon/Heathrow-Montreal/Trudeau e Toronto/Pearson\nLondon/Heathrow-Chicago/O'Hare e New York/JFK.\nLondon/Heathrow-Chicago/O'Hare, Washington/Dulles e San Francisco."}
{"id": "2047823", "revid": "1573940", "url": "https://it.wikipedia.org/wiki?curid=2047823", "title": "Gobius geniporus", "text": "Il ghiozzo geniporo (Gobius geniporus ) \u00e8 un pesce di mare appartenente alla famiglia Gobiidae.\nDistribuzione e habitat.\nEndemico del mar Mediterraneo. \u00c8 comune nei mari italiani. \nVive nei pressi di praterie di posidonia dove ci siano spiazzi sabbiosi a profondit\u00e0 di qualche metro.\nDescrizione.\nDifficilmente distinguibile da \"Gobius fallax\", \"Gobius bucchichi\" e \"Gobius xanthocephalus\":\nGli occhi dell'animale in vita sono verde acceso. L'adulto si aggira mediamente sui 10\u201312\u00a0cm.\nPesca.\nCasuale ed involontaria.\nAcquariofilia.\nSi adatta bene all'allevamento in acquario ed \u00e8 apprezzato poich\u00e9, non essendo un animale sospettoso, si lascia osservare facilmente al contrario di altri gobidi che se ne stanno sempre intanati."}
{"id": "2047827", "revid": "281901", "url": "https://it.wikipedia.org/wiki?curid=2047827", "title": "Gobius xanthocephalus", "text": "Il ghiozzo testagialla (\"Gobius xanthocephalus\" ) \u00e8 un pesce di mare appartenente alla Famiglia Gobiidae.\nDistribuzione e habitat.\nA causa della sua recente scoperta il suo areale \u00e8 poco noto. Sembra endemico del mar Mediterraneo. Nei mari italiani \u00e8 comune.\nVive su fondi duri, rocciosi e nel coralligeno fino a 30 metri di profondit\u00e0.\nDescrizione.\n\u00c8 molto simile a Gobius bucchichi, a Gobius geniporus, a Gobius auratus e soprattutto a Gobius fallax, da cui non \u00e8 sempre distinguibile.\nI principali caratteri distintivi sono:\nDi solito non supera i 10 cm.\nAlimentazione, riproduzione.\nIgnote.\nBiologia.\nMolto schivo, schizza nella sua tana non appena sente un pericolo.\nNota tassonomica.\nConfuso fino al 1992 con Gobius auratus (a cui somiglia ben poco) e con Gobius fallax."}
{"id": "2047828", "revid": "125779679", "url": "https://it.wikipedia.org/wiki?curid=2047828", "title": "Alessandro di Schleswig-Holstein-Sonderburg", "text": "Biografia.\nAlessandro nacque a S\u00f8nderborg (tedesco: Sonderburg) nello Schleswig, come quartogenito e terzo figlio maschio di Giovanni di Schleswig-Holstein-Sonderburg ed Elisabetta di Brunswick-Grubenhagen. Suo fratello maggiore scelse \u00c6r\u00f8 come feudo, e cos\u00ec Alessandro ricevette S\u00f8nderborg alla morte di suo padre, divenendo quindi il secondo duca.\nAlessandro spos\u00f2 Dorotea di Schwarzburg-Sondershausen il 26 novembre 1604 a Oldenburg; ebbero nove figli:"}
{"id": "2047829", "revid": "298055", "url": "https://it.wikipedia.org/wiki?curid=2047829", "title": "Nick Stokes", "text": ""}
{"id": "2047830", "revid": "281901", "url": "https://it.wikipedia.org/wiki?curid=2047830", "title": "Ghiozzo geniporo", "text": ""}
{"id": "2047831", "revid": "281901", "url": "https://it.wikipedia.org/wiki?curid=2047831", "title": "Ghiozzo testa gialla", "text": ""}
{"id": "2047832", "revid": "1318658", "url": "https://it.wikipedia.org/wiki?curid=2047832", "title": "Norodom Sihamoni", "text": "Biografia.\nNorodom Sihamoni nacque nel 1953 da Norodom Sihanouk e Norodom Monineath (nata Paule-Monique Izzi), la quale vanta anche ascendenze italiane. Il suo nome \u00e8 la combinazione delle prime due sillabe dei nomi dei genitori.\nIl principe visse buona parte della sua giovinezza a Praga, dove frequent\u00f2 le scuole di livello primario e secondario dal 1962 al 1970 e successivamente la prestigiosa Accademia di Arti Musicali, in seguito a una richiesta rivolta nel maggio 1962 da re Sihanouk direttamente al presidente e al primo ministro dell'allora Repubblica Socialista Cecoslovacca, in cui specificava anche di aver intuito nel ragazzo una particolare predisposizione alle arti.\nEffettivamente il giovane si dimostr\u00f2 versato nelle arti e ben poco in matematica. Fu deciso quindi di indirizzarlo verso un corso di studi centrato sull'apprendimento delle lingue straniere, in particolare francese e russo, ma egli apprese anche l'inglese e il ceco. Il suo soggiorno a Praga fu il soggetto di uno dei film del padre, girato quando era quattordicenne: \"Prachea Koram\".\nNel 1970 il principe ottenne la licenza di scuola superiore e continu\u00f2 gli studi di danza, musica e teatro al Conservatorio Nazionale di Praga. A seguito del colpo di Stato di Lon Nol nel marzo 1970, fu emanato a tutte le ambasciate cambogiane un ordine che vietava il ritorno in Cambogia al principe, al suo fratello pi\u00f9 giovane e ai suoi genitori e che avvisava che qualunque compagnia li avesse accolti su un volo per la Cambogia avrebbe perso i diritti di atterrare a Phnom Penh. L'ambasciatore cambogiano a Praga chiese immediatamente al principe di abbandonare i suoi alloggi all'ambasciata e ne inform\u00f2 il Ministro degli Esteri cecoslovacco. Il principe Sihamoni si trasfer\u00ec quindi presso la famiglia del suo insegnante ceco delle elementari, cui fu concesso dal sindaco di Praga un alloggio pi\u00f9 ampio.\nOttenuto il diploma dell'Accademia di Musica di Praga, nel 1975 si riun\u00ec al padre e si trasfer\u00ec in Corea del Nord, ospite di Kim Il Sung, dove studi\u00f2 cinematografia all'Accademia Nazionale di Pyongyang. Nell'aprile 1976 fu richiamato con urgenza a Phnom Penh con un telegramma firmato dal padre ma in realt\u00e0 falsificato per istruzione di Ieng Sary, Ministro degli Esteri della Kampuchea Democratica, secondo quanto scrive il biografo ufficiale della casa reale Julio Jeldres. Rimase quindi confinato con i genitori e il fratello pi\u00f9 giovane nel Palazzo Reale a Phnom Penh, in una sorta di arresti domiciliari, fino a poco prima dell'occupazione della capitale da parte dei vietnamiti.\nCon un aereo inviato dalle autorit\u00e0 cinesi, nel gennaio 1979 la famiglia reale e un piccolo seguito di persone vennero portati nella Repubblica Popolare Cinese. Per due anni il principe fu il segretario privato di re Sihanouk, in Cina e Corea del Nord, quindi chiese al padre di poter recarsi in Francia per diventare insegnante di danza classica e pedagogia artistica presso i conservatori Marius Petipa, Gabriel Faur\u00e9 e W.A. Mozart, a Parigi. Nella capitale francese form\u00f2 anche il proprio gruppo di danzatori, conosciuto come \"Ballet Deva\", con cui gir\u00f2 anche due film di danza: \"Dream\" e \"Four Elements\".\nNel 1990 il principe divenne direttore generale e artistico della societ\u00e0 cinematografica \"Khemara Pictures\" e due anni dopo recit\u00f2 come protagonista in uno dei film del padre: \"My Village at Sunset\", sugli effetti dei campi minati in un villaggio cambogiano. Dopo gli accordi di pace di Parigi del 1991 e le elezioni del 1993, fu scelto all'unanimit\u00e0 dai membri del Consiglio Nazionale Supremo della Cambogia come Delegato della Cambogia presso l'UNESCO, con sede a Parigi.\n\u00c8 in quegli anni che si comincia a parlare di Sihamoni come del probabile erede al trono, in quanto non coinvolto nella politica attiva come i principi Norodom Ranariddh e Norodom Sirivudh. Negli anni successivi il potente primo ministro Hun Sen manifester\u00e0 chiaramente la sua contrariet\u00e0 (minacciando il veto) alla successione di uno dei due pretendenti politicamente attivi, con cui era in forte dissidio, e il suo favore verso l'incoronazione del principe Sihamoni.\nIl 14 ottobre 2004, in seguito all'abdicazione di Norodom Sihanouk (che estern\u00f2 la propria volont\u00e0 il 7 ottobre, non essendo prevista una formula ufficiale per l'abdicazione), Norodom Sihamoni \u00e8 stato proclamato re di Cambogia all'unanimit\u00e0 dai 9 membri del Concilio reale del trono. Il 29 ottobre dello stesso anno, dopo una trionfale processione fino al Palazzo reale, \u00e8 stato incoronato ufficialmente a Phnom Penh.\nIn questi primi anni di regno, Norodom Sihamoni ha puntato al definitivo superamento dei terribili decenni passati, proponendo una nuova Cambogia pacifica, sviluppata e capace di avere un deciso ruolo internazionale quale Regno modello per tutta l'area indocinese. Il re non si \u00e8 mai sposato, n\u00e9 ha figli. In base alle leggi dinastiche del paese i suoi eredi al trono sono perci\u00f2 i principi di sangue suoi collaterali, tra i quali il Consiglio della corona sceglier\u00e0 il successore."}
{"id": "2047833", "revid": "281901", "url": "https://it.wikipedia.org/wiki?curid=2047833", "title": "Ghiozzo testagialla", "text": ""}
{"id": "2047835", "revid": "281901", "url": "https://it.wikipedia.org/wiki?curid=2047835", "title": "Ghiozzo muso giallo", "text": ""}
{"id": "2047836", "revid": "281901", "url": "https://it.wikipedia.org/wiki?curid=2047836", "title": "Ghiozzo musogiallo", "text": ""}
{"id": "2047838", "revid": "656701", "url": "https://it.wikipedia.org/wiki?curid=2047838", "title": "Centocinquanta", "text": ""}
{"id": "2047840", "revid": "253269", "url": "https://it.wikipedia.org/wiki?curid=2047840", "title": "Ashton Holmes", "text": "Biografia.\nNato ad Albany, muove i primi passi nel mondo della recitazione in giovane et\u00e0, collaborando con la The Albany Academy; \u00e8 stato anche cantante della band Method of Groove, gruppo della omonima cittadina. Ha acquistato notoriet\u00e0 dopo aver recitato nel film \"A History of Violence\" di David Cronenberg, nel ruolo di Jack Stall. Ha inoltre recitato in varie serie televisive, tra cui \"Nikita\", \"Revenge\" e la miniserie \"The Pacific\".\nDoppiatori italiani.\nNelle versioni in italiano dei suoi film, Ashton Holmes \u00e8 stato doppiato da:"}
{"id": "2047841", "revid": "281901", "url": "https://it.wikipedia.org/wiki?curid=2047841", "title": "Gobius vittatus", "text": "Il ghiozzo listato (Gobius vittatus) \u00e8 un pesce di mare appartenente alla famiglia Gobiidae.\nDistribuzione e habitat.\n\u00c8 endemico del mar Mediterraneo.\nIl suo habitat \u00e8 principalmente nei fondi a coralligeno tra 20 ed 80 m. Si pu\u00f2 per\u00f2 incontrare anche a profondit\u00e0 minori di 15 m su roccia.\nDescrizione.\nInconfondibile con gli altri ghiozzi a causa della livrea chiarissima con una banda longitudinale nera. L'unico altro pesce con cui pu\u00f2 essere confuso \u00e8 \"Parablennius rouxi\" che per\u00f2 appartiene alla famiglia Blenniidae e pu\u00f2 essere riconosciuto per la pinna dorsale unica, per i tentacoli sopraorbitari, ecc.\nMisura fino a 5 cm.\nBiologia.\nFugge nella sua tana (dalla cui imboccatura non si allontana mai) appena lo si avvicina."}
{"id": "2047842", "revid": "656701", "url": "https://it.wikipedia.org/wiki?curid=2047842", "title": "Centocinquantadue", "text": ""}
{"id": "2047845", "revid": "281901", "url": "https://it.wikipedia.org/wiki?curid=2047845", "title": "Ghiozzo listato", "text": ""}
{"id": "2047850", "revid": "656701", "url": "https://it.wikipedia.org/wiki?curid=2047850", "title": "Centocinquantaquattro", "text": ""}
{"id": "2047852", "revid": "656701", "url": "https://it.wikipedia.org/wiki?curid=2047852", "title": "Centocinquantacinque", "text": ""}
{"id": "2047854", "revid": "92723", "url": "https://it.wikipedia.org/wiki?curid=2047854", "title": "Ritratto di papa Paolo V", "text": "Il Ritratto di papa Paolo V \u00e8 un dipinto a olio su tela (cm 203 \u00d7 119) eseguito tra il 1605 e il 1606 dal pittore italiano Caravaggio (1571\u20131610). \u00c8 attualmente conservato a palazzo Borghese di Roma.\nStoria e descrizione.\nCamillo Borghese regn\u00f2 sotto il nome di papa Paolo V dal 1605 al 1621. Il biografo di Caravaggio, Giovanni Bellori, ricorda che l'artista dipinse un ritratto del papa da seduto, realizzato tra l'elezione del Borghese il 16 maggio 1605 e la fuga di Caravaggio da Roma nel maggio 1606, a causa della morte di Ranuccio Tomassoni. Il ritratto \u00e8 attestato nella collezione Borghese dal 1650.\nMolti studiosi hanno dubitato dell'attribuzione al Merisi di questo dipinto, considerando la composizione troppo insolita per lo stile dell'artista. Lo studioso John Gash, tuttavia, nel suo autorevole catalogo di Caravaggio del 2003, in cui descrive l'opera come realistica e penetrante, fa notare che la posa del soggetto \u00e8 stata imposta all'artista contro la sua volont\u00e0. Seduto su una sedia a braccioli e di tre quarti, Paolo V indossa sulla veste talare una mozzetta rosso porpora che si intona al camauro, il berretto bordato di pelliccia. Il quadro rivela alcune somiglianze con il \"Ritratto di Innocenzo X\", dipinto di Diego Vel\u00e1zquez (1650).\nSecondo Bellori, Caravaggio ottenne l'introduzione presso Paolo grazie al nipote del pontefice, Scipione Borghese. Scipione era infatti un avido collezionista d'arte il quale, dopo aver conosciuto Caravaggio, rimase impressionato dalle sue opere.\nUlteriori elementi di dubbio sull'attribuzione al Caravaggio di questo ritratto derivano dal fatto che, a differenza del Bellori, n\u00e9 il Baglione n\u00e9 il Mancini nei loro scritti, pur ricchi di notizie sulla biografia artistica del Merisi, citano il dipinto. Silenzio in effetti difficilmente spiegabile a fronte di quella che avrebbe dovuto essere una delle commissioni di maggior prestigio per Caravaggio.\nIpotesi pure formulata (Alfred Moir, 1971) \u00e8 che questo ritratto possa essere una copia del dipinto citato dal Bellori andato perduto.\nParte della critica assegna il dipinto alla mano di Alessandro Varotari detto il Padovanino, o ad Ottavio Leoni."}
{"id": "2047855", "revid": "656701", "url": "https://it.wikipedia.org/wiki?curid=2047855", "title": "Centocinquantasei", "text": ""}
{"id": "2047856", "revid": "656701", "url": "https://it.wikipedia.org/wiki?curid=2047856", "title": "Centocinquantotto", "text": ""}
{"id": "2047858", "revid": "656701", "url": "https://it.wikipedia.org/wiki?curid=2047858", "title": "Centocinquantanove", "text": ""}
{"id": "2047861", "revid": "245306", "url": "https://it.wikipedia.org/wiki?curid=2047861", "title": "Fipav", "text": ""}
{"id": "2047862", "revid": "1155", "url": "https://it.wikipedia.org/wiki?curid=2047862", "title": "Pomatoschistus knerii", "text": "Il ghiozzetto del Giglio (Pomatoschistus knerii) \u00e8 un piccolo pesce di mare. Appartiene alla famiglia Gobiidae.\nDistribuzione e habitat.\nLa sua distribuzione \u00e8 nota in maniera imprecisa in quanto ci sono pochissimi records di questa specie (Isola del Giglio, Croazia settentrionale e Portogallo). Pareva endemico del mar Mediterraneo ma nel 2007 \u00e8 stato trovato un esemplare sulle coste del Portogallo.Vive su fondi di sabbia grossa ricchi di vegetazione (Cymodocea nodosa e Zostera) e si pu\u00f2 incontrare anche in zone salmastre. Raramente si spinge a pi\u00f9 di qualche metro di profondit\u00e0 (nel 2014 \u00e8 stata osservata questa specie da M. Kova\u010di\u0107 a 30 m di profondit\u00e0).\nDescrizione.\nCome per tutti i Pomatoschistus la determinazione della specie non \u00e8 facile. I principali caratteri distintivi sono:\n\u00c8 il pi\u00f9 piccolo pesce osseo della fauna italiana dato che non supera i 4\u00a0cm.\nBiologia.\nNuota qualche decimetro distante dal fondo in branchi."}
{"id": "2047863", "revid": "656701", "url": "https://it.wikipedia.org/wiki?curid=2047863", "title": "Centosessanta", "text": ""}
{"id": "2047864", "revid": "1543377", "url": "https://it.wikipedia.org/wiki?curid=2047864", "title": "Daniele Vitali (glottologo)", "text": "Biografia.\nDiplomato a Bologna in inglese, tedesco e francese, si \u00e8 laureato nel 1994 alla Scuola Superiore di Lingue Moderne per Interpreti e Traduttori di Trieste in traduzione di tedesco e russo. Dopo periodi a Ferrara e a Milano, dal 1998 ha lavorato per le istituzioni europee prima a Lussemburgo e poi a Bruxelles, il pi\u00f9 del tempo come traduttore di inglese, francese, tedesco, spagnolo e romeno.\nI dizionari e la valorizzazione del bolognese.\nI principali settori d'interesse nel campo della glottologia riguardano i dialetti dell'Emilia-Romagna e delle zone limitrofe, con la pubblicazione di diverse monografie, tra cui due dizionari Bolognese-Italiano Italiano-Bolognese e una grammatica.\n\u00c8 tra i fondatori de \u201cIl Sito Bolognese\u201d (\"Al S\u00eet Bulgnai\u1e61\") e del \"Corso di bolognese\" che dal 2002 si tiene due volte l'anno al Teatro Alemanni.\nTutte queste attivit\u00e0 mirano alla tutela e valorizzazione del dialetto bolognese, in particolar modo alla sua conoscenza fra le giovani generazioni, che non lo hanno appreso dalla nascita. Fra l'altro, l'articolo \u201cPronuncia e grafia del bolognese\u201d getta le basi di un sistema ortografico utile per scrivere il bolognese urbano e, con poche modifiche, i dialetti del restante territorio bolognese e anche dell'intera regione Emilia-Romagna. Questo sistema si \u00e8 diffuso fra gli autori bolognesi permettendo l'unificazione dell'ortografia bolognese.\nVitali ha descritto il sistema linguistico bolognese e ne ha ricostruito l'evoluzione a partire dal latino parlato, soffermandosi sulle equivalenze fonetiche regolari e le eccezioni che gli danno l'aspetto odierno.\nGli altri lavori.\nDescritto il bolognese, Vitali ha poi iniziato a confrontarlo coi dialetti delle altre aree regionali, nonch\u00e9 con quelle limitrofe delle regioni circostanti. Ha scritto infatti alcuni lavori sui dialetti romagnoli in cui si descrivono tali dialetti evidenziandone anche le interazioni reciproche e quelle coi dialetti vicini: il principale di questi lavori \u00e8 \"Dialetti romagnoli\", pubblicato con Davide Pioggia nel 2014 (seconda edizione 2016), in cui i dialetti della pianura romagnola e alcuni di montagna vengono confrontati al bolognese, al ferrarese, al pesarese e al dialetto di Citt\u00e0 di Castello (PG); il libro propone anche una ripartizione interna dei dialetti della Romagna ed \u00e8 stato definito un\u2019opera di riferimento nel settore.\nDel 2020 \u00e8 \"Dialetti emiliani e dialetti toscani. Le interazioni linguistiche fra Emilia-Romagna e Toscana, e con Liguria, Lunigiana e Umbria\", che in quattro volumi descrive i dialetti della Toscana confinante con l\u2019Emilia-Romagna: Firenze, Prato, Pistoia, Lucca, Versilia, Garfagnana, Arezzo e dintorni, con in pi\u00f9 Perugia e la montagna romagnola (volume 1), quelli dei capoluoghi provinciali dell\u2019Emilia da Bologna a Piacenza con le relative montagne (volume 2), e poi quelli di Genova, quelli dell'Appennino piacentino e parmense che Vitali definisce di tipo \u201cligure o ligureggiante\u201d, della Lunigiana e di alcune \u201cisole linguistiche\u201d settentrionali poste in territorio toscano (volume 3). Infine, sono ricostruiti alcuni sviluppi fonetici particolari e si propone una serie di conclusioni volte a modificare la classificazione tradizionale di diversi dialetti e la cartografia dialettale al confine tra Emilia-Romagna e Toscana (volume 4). Il ragionamento di fondo del lavoro riguarda l\u2019interazione tra un confine regionale normalmente considerato una frontiera linguistica molto netta e la presenza di un continuum romanzo che rende in realt\u00e0 raro l\u2019incontro di bruschi salti, pur se l\u2019esistenza di tale continuum non impedisce affatto di classificare lingue e dialetti: anzi, il lavoro si conclude con alcune riflessioni sulla classificazione delle lingue romanze. Segue un\u2019appendice di Luciano Canepari, con gli schemi fonetici di 44 dialetti fra quelli trattati nel testo. Il lavoro comincia invece con una prefazione di Luciano Giannelli.\nVitali, inoltre, ha pubblicato alcuni lavori di confronto tra l'italiano e altre lingue."}
{"id": "2047866", "revid": "281901", "url": "https://it.wikipedia.org/wiki?curid=2047866", "title": "Ghiozzetto del Giglio", "text": ""}
{"id": "2047869", "revid": "656701", "url": "https://it.wikipedia.org/wiki?curid=2047869", "title": "Centosessantuno", "text": ""}
{"id": "2047871", "revid": "131358", "url": "https://it.wikipedia.org/wiki?curid=2047871", "title": "Andr\u00e9s Javier Mart\u00ednez", "text": ""}
{"id": "2047872", "revid": "656701", "url": "https://it.wikipedia.org/wiki?curid=2047872", "title": "Centosessantadue", "text": ""}
{"id": "2047876", "revid": "131358", "url": "https://it.wikipedia.org/wiki?curid=2047876", "title": "Julio C\u00e9sar Abbadie", "text": ""}
{"id": "2047877", "revid": "656701", "url": "https://it.wikipedia.org/wiki?curid=2047877", "title": "Centosettanta", "text": ""}
{"id": "2047878", "revid": "48344", "url": "https://it.wikipedia.org/wiki?curid=2047878", "title": "Ritratto di papa Paolo V (Caravaggio)", "text": ""}
{"id": "2047879", "revid": "656701", "url": "https://it.wikipedia.org/wiki?curid=2047879", "title": "Centosettantuno", "text": ""}
{"id": "2047882", "revid": "726373", "url": "https://it.wikipedia.org/wiki?curid=2047882", "title": "Space Invaders Extreme", "text": "Space Invaders Extreme \u00e8 un remake aggiornato del classico per sale giochi \"Space Invaders\". Questa versione \u00e8 stata realizzata come tributo per il trentesimo anniversario di \"Space Invaders\", che ha fatto il suo debutto sul mercato arcade nel 1978. Ha una colonna sonora in stile Electronic Dance Music.\nModalit\u00e0 di gioco.\nSingolo giocatore.\nIl giocatore prende il controllo del cannone che si trova sul fondo dello schermo, e che pu\u00f2 muovere a destra e a sinistra, e se ne serve per sparare. Dall'alto dello schermo appaiono formazioni di alieni che devono essere eliminati dai colpi del cannone prima che tocchino il fondo dello schermo.\nMultiplayer.\nDue giocatori possono sfidarsi sfruttando la modalit\u00e0 Wi-Fi del Nintendo DS, oppure la connessione Internet.\nSequel.\nVisto il grande successo ottenuto con questo titolo, la Taito ha sviluppato un sequel, intitolato Space Invaders Extreme 2. Il gioco sar\u00e0 distribuito sempre per la console Nintendo DS."}
{"id": "2047883", "revid": "656701", "url": "https://it.wikipedia.org/wiki?curid=2047883", "title": "Centosettantadue", "text": ""}
{"id": "2047884", "revid": "281901", "url": "https://it.wikipedia.org/wiki?curid=2047884", "title": "Pomatoschistus minutus", "text": "Il ghiozzetto minuto (Pomatoschistus minutus) \u00e8 un pesce di mare appartenente alla famiglia Gobiidae.\nDistribuzione e habitat.\nCoste dell'Oceano Atlantico tra le coste norvegesi e lo stretto di Gibilterra. \u00c8 presente anche nel mar Baltico, nel mar Nero e nel nord del Mediterraneo, soprattutto in Adriatico dove \u00e8 comune.\nVive su fondi sabbiosi a piccole profondit\u00e0. Essendo eurialino penetra spesso nelle lagune e negli estuari.\nDescrizione.\nCome tipico membro del Genere Pomatoschistus ha corpo sottile con testa grande, pinne pettorali ampie ed arrotondate, pinna caudale rotondeggiante.\nI caratteri che consentono di distinguerlo dai congeneri sono:\nMisura al massimo 7,5 cm.\nRiproduzione.\nAvviene in primavera, il nido viene costruito all'interno di una conchiglia e viene poi vigilato dal maschio.\nPesca.\nHa qualche importanza come pesce da frittura nelle regioni del nord Adriatico."}
{"id": "2047885", "revid": "281901", "url": "https://it.wikipedia.org/wiki?curid=2047885", "title": "Ghiozzetto minuto", "text": ""}
{"id": "2047886", "revid": "656701", "url": "https://it.wikipedia.org/wiki?curid=2047886", "title": "Centosettantaquattro", "text": ""}
{"id": "2047889", "revid": "656701", "url": "https://it.wikipedia.org/wiki?curid=2047889", "title": "Centosettantotto", "text": ""}
{"id": "2047891", "revid": "256896", "url": "https://it.wikipedia.org/wiki?curid=2047891", "title": "Pomatoschistus quagga", "text": "Il ghiozzetto quagga (Pomatoschistus quagga) \u00e8 un pesce di mare appartenente alla famiglia Gobiidae.\nDistribuzione e habitat.\n\u00c8 endemico del mar Mediterraneo. \nVive su fondi ricchi di vegetazione (come Zostera o Cymodocea nodosa) con ampi spazi sabbiosi a profondit\u00e0 minori di 10 metri.\nDescrizione.\nAppare simile agli altri Pomatoschistus da cui si pu\u00f2 (non sempre) distinguere attraverso i seguenti caratteri:\nNon supera i 4 cm.\nAlimentazione.\nSi nutre di piccoli crostacei.\nBiologia.\nTalvolta nuota in acque libere. Gregario.\nPesca.\nDel tutto occasionale."}
{"id": "2047895", "revid": "281901", "url": "https://it.wikipedia.org/wiki?curid=2047895", "title": "Ghiozzetto quagga", "text": ""}
{"id": "2047897", "revid": "22414", "url": "https://it.wikipedia.org/wiki?curid=2047897", "title": "Monti Changbai", "text": ""}
{"id": "2047899", "revid": "110157", "url": "https://it.wikipedia.org/wiki?curid=2047899", "title": "Campionato europeo di pallavolo femminile 1963", "text": "Il campionato europeo di pallavolo femminile 1963 si \u00e8 svolto dal 22 ottobre al 2 novembre 1963 a Bra\u0219ov, Bucarest, Costanza e Craiova, in Romania: al torneo hanno partecipato tredici squadre nazionali europee e la vittoria finale \u00e8 andata per la quinta volta, la seconda consecutiva, all'URSS.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:\nPodio.\nCampione.\nURSS(Quinto titolo)\nSecondo posto.\nPolonia\nTerzo posto.\nRomania"}
{"id": "2047901", "revid": "190578", "url": "https://it.wikipedia.org/wiki?curid=2047901", "title": "Savino di Piacenza", "text": "Biografia.\nFu uno dei padri costituenti il Concilio di Antiochia del 372, e combatt\u00e9 strenuamente le eresie, soprattutto quella di Ario. A questo proposito, la tradizione dice che ci fu un fecondo carteggio fra Savino, Ambrogio e Bassiano.\nMor\u00ec l'11 dicembre del 420. Alcuni resti delle sue ossa (principalmente cranio) e una piccola teca con il suo sangue riposano sotto l'altare della basilica a lui dedicata, in via Alberoni a Piacenza.\nPatrono.\nViene invocato contro le frequenti esondazioni del fiume Po. Si narra, infatti, che durante una di queste piene avesse gettato nell'acqua del fiume una lettera, intimando al \"grande Po\" di ritirarsi e di non minacciare pi\u00f9 le popolazioni e le campagne, e che tale desiderio venne esaudito.\nLa festa \u00e8 tradizionalmente celebrata il 17 gennaio, ma a Caselle Landi, di cui \u00e8 patrono, si festeggia ogni quarta domenica d'ottobre."}
{"id": "2047905", "revid": "834", "url": "https://it.wikipedia.org/wiki?curid=2047905", "title": "Centoottanta", "text": ""}
{"id": "2047906", "revid": "656701", "url": "https://it.wikipedia.org/wiki?curid=2047906", "title": "Centottanta", "text": ""}
{"id": "2047910", "revid": "61051", "url": "https://it.wikipedia.org/wiki?curid=2047910", "title": "Zebrus zebrus", "text": "Il ghiozzetto zebra (Zebrus zebrus) \u00e8 un pesce di mare appartenente alla famiglia Gobiidae.\nDistribuzione ed habitat.\nEndemico del mar Mediterraneo. \nVive in acque basse ben nascosto nelle fessure dei fondi duri ed algosi che predilige.\nDescrizione.\nSi riconosce principalmente in base alla livrea che presenta una fascia chiara obliqua sulla nuca. Essendo per\u00f2 la colorazione molto variabile questo disegno pu\u00f2 scomparire ed in tal caso diventa molto difficile da determinare ma si pu\u00f2 osservare la narice anteriore dotata di tentacolo e la testa appiattita. I maschi sono di solito pi\u00f9 scuri. \nMisura sui 5 cm di media.\nBiologia.\nVive nascosto ed \u00e8 molto difficile da vedere ma non raro."}
{"id": "2047911", "revid": "656701", "url": "https://it.wikipedia.org/wiki?curid=2047911", "title": "Centoottantadue", "text": ""}
{"id": "2047912", "revid": "281901", "url": "https://it.wikipedia.org/wiki?curid=2047912", "title": "Ghiozzetto zebra", "text": ""}
{"id": "2047913", "revid": "4175", "url": "https://it.wikipedia.org/wiki?curid=2047913", "title": "Divisione Nazionale 1945-1946 (rugby a 15)", "text": "La Divisione Nazionale 1945-46 fu il 16\u00ba campionato nazionale italiano di rugby a 15 di prima divisione.\nFu il primo campionato del dopoguerra e vide ai nastri di partenza, oltre ai club storici come , , , , anche nuove formazioni quali per esempio il , fondato proprio nel 1945, la Giovinezza Trieste, la nuova sezione rugby del e il .\n e, pi\u00f9 che essere un vero e proprio campionato \u2013 quantomeno nella struttura, disomogenea a seconda delle zone \u2013 fu lo svolgimento di due campionati paralleli, uno per l'Italia settentrionale (denominato Coppa Alta Italia, la cui stagione regolare si tenne tra il 3 febbraio e il 31 marzo 1946), strutturato a gironi e con fasi a eliminazione diretta a partire dai quarti di finale, e un altro per quella centro-meridionale, di fatto limitato a Roma e Napoli: tale torneo infatti, chiamato Campionato Centro-Sud, fu diviso in due gironi, il Campionato Romano (cinque club della Capitale), disputatosi tra il 24 febbraio e il 24 marzo 1946 e Campionato Campano (solo il Napoli), con un girone finale a tre composto dalle migliori due del Campionato Romano e lo stesso Napoli.\nL'andamento del torneo fece dubitare della possibilit\u00e0, per il 1946, di tenere una finale nazionale, dal momento che i tempi lunghi del torneo settentrionale (finale il 19 giugno) ponevano problemi logistici.\nCampioni dell'Alta Italia e del Centro-Sud furono rispettivamente e e, il 22 giugno 1946, le due squadre si incontrarono per la finale d'andata all'Arena Civica di Milano e gli Amatori prevalsero nettamente 20-0, confermando la maggior preparazione del rugby dell'Alta Italia; il ritorno a Roma, allo Stadio Nazionale, vide i milanesi prevalere di nuovo per 12-3; per i bianconeri meneghini si tratt\u00f2 del 14\u00ba scudetto.\nFu, quello, l'ultimo titolo dell' per 45 stagioni; il successivo giunse infatti nella stagione 1990-91."}
{"id": "2047915", "revid": "834", "url": "https://it.wikipedia.org/wiki?curid=2047915", "title": "Centottantadue", "text": ""}
{"id": "2047916", "revid": "281901", "url": "https://it.wikipedia.org/wiki?curid=2047916", "title": "Ghiozzo zebra", "text": ""}
{"id": "2047917", "revid": "656701", "url": "https://it.wikipedia.org/wiki?curid=2047917", "title": "Centoottantasei", "text": ""}
{"id": "2047919", "revid": "281901", "url": "https://it.wikipedia.org/wiki?curid=2047919", "title": "Ghiozzetto di Faro", "text": ""}
{"id": "2047920", "revid": "656701", "url": "https://it.wikipedia.org/wiki?curid=2047920", "title": "Centoottantotto", "text": ""}
{"id": "2047921", "revid": "281901", "url": "https://it.wikipedia.org/wiki?curid=2047921", "title": "Ghiozzo di Faro", "text": ""}
{"id": "2047923", "revid": "281901", "url": "https://it.wikipedia.org/wiki?curid=2047923", "title": "Ghiozzetto di Tortonese", "text": ""}
{"id": "2047924", "revid": "281901", "url": "https://it.wikipedia.org/wiki?curid=2047924", "title": "Ghiozzo di Tortonese", "text": ""}
{"id": "2047925", "revid": "656701", "url": "https://it.wikipedia.org/wiki?curid=2047925", "title": "Centonovanta", "text": ""}
{"id": "2047928", "revid": "656701", "url": "https://it.wikipedia.org/wiki?curid=2047928", "title": "Centonovantadue", "text": ""}
{"id": "2047930", "revid": "656701", "url": "https://it.wikipedia.org/wiki?curid=2047930", "title": "Centonovantaquattro", "text": ""}
{"id": "2047932", "revid": "656701", "url": "https://it.wikipedia.org/wiki?curid=2047932", "title": "Centonovantacinque", "text": ""}
{"id": "2047934", "revid": "656701", "url": "https://it.wikipedia.org/wiki?curid=2047934", "title": "Centonovantotto", "text": ""}
{"id": "2047935", "revid": "123944212", "url": "https://it.wikipedia.org/wiki?curid=2047935", "title": "Gran Corte della Vicaria", "text": "La Gran Corte della Vicaria, che nacque dalla fusione del Tribunale del Vicario con la Gran Corte, fu istituita da Carlo II d'Angi\u00f2 e costituiva la prima magistratura di appello di tutte le corti del Regno di Napoli per le cause criminali e civili.\nEbbe la sua prima sede a Napoli, fu trasferita temporaneamente a Frattamaggiore 1493 a causa di un'epidemia che colp\u00ec la citt\u00e0 partenopea. A seguito della riforma del 1537 voluta da Don Pedro di Toledo, fu spostata con tutte le magistrature a Castel Capuano. Era strutturata in quattro sezioni, due riservate alle cause civili e altrettante a quelle criminali. In particolare, giudicava in prima istanza su alcune materie sia del ramo civilistico (pupilli, vedove, sfratti) che di quello criminale (reati commessi nel napoletano), mentre per quest'ultima branca decideva in appello per tutti i decreti emanati nelle province del Regno.\nDivenne un tribunale secondario dopo la creazione del Sacro Regio Consiglio.\nDurante la Repubblica Napoletana del 1799 venne temporaneamente ridefinita in \"Gran Corte Nazionale\", con presidente Giacinto Dragonetti."}
{"id": "2047940", "revid": "154398", "url": "https://it.wikipedia.org/wiki?curid=2047940", "title": "Tetravettore", "text": ""}
{"id": "2047941", "revid": "767487", "url": "https://it.wikipedia.org/wiki?curid=2047941", "title": "Violent Shit", "text": "Violent Shit (letteralmente \"Merda Violenta\" in slang inglese) \u00e8 un film horror/splatter a bassissimo budget (si parla di meno di 2000 dollari) diretto, prodotto ed interpretato da Andreas Schnaas.\nTrama.\nIl film \u00e8 la storia di un giovane, Karl, che inizia una strage atroce sotto lo pseudonimo di \"K. the Butcher Shitter\". La polizia comincer\u00e0 ad indagare.\nOrigini.\nIl film era stato inizialmente creato per il circuito direct-to-video tedesco. Del film esistono molte edizioni in VHS &amp; DVD ma nessuna italiana. Il film ha destato molto scalpore per le immagini fortemente truculente tanto da essere bandito in Germania, .\nAndreas Schnaas ha detto di essersi liberamente ispirato a Lucio Fulci ed al suo cinema horror. Gli attori del film sono tutti amici e conoscenti del regista.\nSequel.\nLa saga di Violent Shit \u00e8 composta da \"Violent Shit\" del 1987, ' del 1992, ' del 1999 e \"Karl the Butcher vs Axe\" del 2010.\nNel 2014 il regista italiano Luigi Pastore dirige un reboot intitolato \"\"."}
{"id": "2047942", "revid": "125153547", "url": "https://it.wikipedia.org/wiki?curid=2047942", "title": "Giove, Nettuno e Plutone", "text": "Giove, Nettuno e Plutone \u00e8 un dipinto eseguito dal pittore italiano Caravaggio intorno al 1597, e conservato nel casino di Villa Ludovisi, a Roma. \u00c8 l'unica pittura murale eseguita dall'artista, dato che i materiali da lui pi\u00f9 utilizzati sono l'olio su tela, e, meno frequentemente, quello su tavola.\nStoria.\nIl dipinto venne realizzato su commissione del protettore di Caravaggio, Francesco Maria del Monte, sul soffitto della villa del cardinale presso porta Pinciana, acquistata dapprima nel 1596, poi ceduta al cardinale Pietro Aldobrandini e in seguito di nuovo riacquistata nell'aprile del 1599. In questo camerino, il cardinale si dilettava nell'alchimia e, per tale ragione, Caravaggio vi dipinse un'allegoria della triade alchemica di Paracelso: Giove, personificazione dello zolfo e dell'aria, Nettuno del mercurio e dell'acqua, e Plutone del sale e della terra. \nLa notizia \u00e8 nota soltanto grazie a Giovan Pietro Bellori che, nel 1672, scriveva: \u00abTiensi ancora in Roma esser di sua mano Giove, Nettuno e Plutone nel giardino Ludovisi a Porta Pinciana [...]\u00bb. La formula \"tiensi ancora in Roma\" fa pensare che il Bellori si servisse di una informazione basata su di una tradizione forse orale; l'opera, singolare per il Caravaggio che aveva sempre dipinto ad olio su tela ed aveva - a detta di Bellori - poca pratica nella tecnica della pittura murale, consisteva in un dipinto a olio su muro: \nDescrizione e stile.\nIl dipinto di Caravaggio si trova in un ambiente di transito del piano nobile della Villa Ludovisi, che conduce alla Sala della Fama del Guercino: si tratta di un gabinetto alchemico di piccole dimensioni, una \u00ab\"distalleria\"\u00bb, come la definiva Bellori. Il dipinto era praticamente dimenticato ed era sfuggito ai critici d'arte fin quando, nel 1969, Giuliana Zandri lo riscopr\u00ec dandone un'accurata descrizione e datandolo come opera eseguita tra il 1597-1600. Soltanto dopo un'accurata ripulitura, eseguita nel 1990 sotto la direzione di Maria Grazia Bernardini, il dipinto ha mostrato il suo volto evidenziando tre divinit\u00e0 mitologiche, Giove, Plutone, Nettuno intorno ad una sfera celeste costellata dei segni zodiacali, con l'aggiunta di due globi luminosi. \nLe tre divinit\u00e0 sono associabili a tre elementi: Giove (Aria) Plutone (Terra) Nettuno (Acqua) che compongono i tre strati alchemici della materia (gassoso-solido-liquido). Le tre divinit\u00e0 sono associate a tre animali simbolici che, in genere, le rappresentano: Giove all'aquila, Plutone a Cerbero tricefalo guardiano dell'Ade nelle cavit\u00e0 sotterranee, Nettuno al cavallo marino dalle pinne grigie. Al centro della scena, dipinta sul soffitto della distilleria del Cardinale, la grande sfera luminosa e trasparente che si posiziona sullo sfondo del cielo nuvoloso. Dentro la sfera, ruota una fascia con i segni zodiacali, fra cui si riconoscono i Pesci, l'Ariete, il Toro, i Gemelli. \nPer raffigurare la complessa scena con le tre divinit\u00e0 Caravaggio si serv\u00ec di un grande specchio piano sul quale sal\u00ec lui stesso rappresentandosi nudo, cosicch\u00e9 Giove (che \u00e8 per\u00f2 coperto da un drappo bianco), Nettuno (anche lui in parte coperto ai genitali) e Plutone che invece mostra appieno gli attributi virili sono tre autoritratti dello stesso Caravaggio e, come segnala la Vodret, anche Cerbero \u00e8 mostrato con i tre ritratti dello stesso cane che forse Caravaggio aveva ripreso da quello che portava sempre con s\u00e9, e che si chiamava Cornacchia. \nSecondo il divulgatore storico-artistico inglese Andrew Graham Dixon, il fallo in piena vista, reso visibile solo dopo il restauro giacch\u00e9 dall'Ottocento era coperto da un drappo, potrebbe avere anche un risvolto simbolico in quanto il tema generale del dipinto potrebbe essere il ruolo procreativo dei tre elementi alchemici dalla cui confluenza seminale dipenderebbe l'intero. La raffigurazione caravaggesca \u00e8 un'allegoria del processo alchemico, i tre dei rappresentano la trasmutazione della materia nei tre stati fondamentali (solido/ liquido/ gassoso), da cui si genera la pietra filosofale \u00abcome geroglifico dell'universo e con essa \u2013 ad imitazione della \"Genesi\" \u2013 la luce, rappresentata dal grande globo luminoso dove si uniscono il principio maschile, il Sole e quello femminile, la Luna\u00bb.\nIconografia.\nCome ha sottolineato Giuliana Zandri le figurazioni caravaggesche sono del tipo \u00absotto in su\u00bb, sospese in aria, senza referenti architettonici, \u00abun vero scorcio, un sotto in su, gi\u00e0 barocco, che ha precedenti nel manierismo\u00bb (ad es. in Pellegrino Tibaldi o in Giulio Romano, e nello stesso Correggio). Pensiamo alle scenografiche rappresentazioni di Giulio nel soffitto di Palazzo Te a Mantova, come l'impressionante \"Caduta di Fetonte\" con le spettacolari e ardite figurazioni dei cavalli sospesi in aria o alla bellissima immagine del \"Ratto di Ganimede\" di Correggio oggi al Kunsthistorischen Museum di Vienna. \nIl Frommel pensa che l'articolazione ternaria delle figure sia tipica di quel periodo in cui Caravaggio realizza il \"Riposo durante la fuga in Egitto\" e \"Giuditta e Oloferne,\" fra 1597 e 1599; si rivela, tuttavia, l'influenza e il riferimento iconografico della Loggia di Psiche di Raffaello alla Farnesina. La Cole Wallach si sofferma sull'iconografia infrequente di Giove seduto sull'aquila e richiama come modello quello della Loggia della Farnesina e ancora in una incisione del Caraglio su disegno di Rosso Fiorentino ed anche in un testo, \"L'Alchimia\", di Andreas Libavius, del 1595, come poteva forse trovarsi nella nutrita biblioteca specializzata del cardinale. \nAncora una variante iconografica, quella di Nettuno col cavallo marino e non con il delfino, si trova in una incisione e del Caraglio e dipinta nella Loggia della Farnesina. Un'incisione su disegno di Giulio Romano di Giulio Bonasone conservata alla Casanatense di Roma, mostra i tre dei Giove, Nettuno, Plutone, che si dividono l'universo mentre sono intenti nell'opera alchemica di trasformazione. L'incisione a bulino \u00e8 databile fra l'inizio del '500 e la fine, precisamente nel 1599. Naturalmente se Caravaggio conosceva certamente gli affreschi della Farnesina, \u00e8 difficile dire se conoscesse anche le stampe, sebbene libri del Caraglio e del Cartari, come singole riproduzioni di opere erano di regola presenti nelle botteghe d'arte, come quella del Cavalier D'Arpino, dove aveva lavorato l'artista prima di entrare a far parte dell'entourage del marchese del Monte. \nPer un'opera cos\u00ec complessa il Caravaggio, la cui autografia oggi non sembra essere messa in dubbio dagli studiosi pi\u00f9 avvertiti e anche da quelli autorevoli (come la Cinotti e la Gregori che dapprima l'avevano negata; il solo Ferdinando Bologna la escluse dal catalogo del Merisi, mentre dubbioso resta Maurizio Marini), si era probabilmente servito dell'autorevolezza del cardinale quale consulente o iconologo dell'opera come suggerisce il Moir.\nIconologia.\nIn due stampe di argomento alchemico conservate in \"L'escalier des Sages\", un volume di B. Coenders van Helpen, del 1693, individuato da Maurizio Calvesi, si pu\u00f2 vedere la raffigurazione delle stesse tre divinit\u00e0 rappresentate dal Caravaggio: Plutone, Nettuno e Giove presentano i simboli dei tre stadi di aggregazione della materia; nella figurazione di destra si aggiunge Mercurio con l'elmo alato, che insieme alle altre tre divinit\u00e0 raffigurano quelli che sono propriamente gli dei dell'alchimia. \nSempre Calvesi pubblica una stampa del volume di alchimia \"Mutus Liber\" di Altus del 1677, che non presenta alcun commento scritto, ma diverse tavole illustrative; in una di esse Giove governa dal'alto una delle fasi culminanti dell\"opus\", fra i segni primaverili dell'Ariete, del Toro e dei Gemelli. Secondo i trattati di alchimia rinascimentale le fasi dell\"'opus\" alchemico sono quattro:\nLa raffigurazione del Caravaggio \u00e8 propriamente un'allegoria dell'opera alchemica, del processo di trasformazione alchemico dallo stato solido (la terra) allo stato liquido (l'acqua) a quello aereo (l'aria), sino alla rappresentazione della meta che \u00e8 lo stato luminoso della pietra filosofale, nel dipinto murale raffigurata dal cosmo con la congiunzione del principio astrale maschile (il Sole), con quello astrale femminile (la Luna). Secondo i trattati alchemici l'intero processo dell\"opus\" doveva compiersi nei mesi primaverili (marzo-aprile-maggio), pertanto, come vediamo nella sfera luminosa, la fascia zodiacale mostra i segni dell'Ariete, del Toro e dei Gemelli. \nL'alchimia, informa ancora Calvesi, ripete la creazione secondo il modello proposto dalla \"Genesi\", e allo scopo cita l'alchimista Cesare della Rivera in una sua opera del 1603: \nLa scelta di raffigurare tre elementi anzich\u00e9 quattro nasce dalla concezione stoica diffusa nel secolo XVI secondo la quale \u00e8 l'immagine trilogica a riflettere l'idea del mondo (tre elementi), dell'uomo (tre temperamenti) e della composizione della materia, come anche aveva espresso Paracelso. Nella composizione figurativa ternaria gli dei esprimono, con le loro pose concitate e dinamiche, il dinamismo stesso della trasformazione della materia e nel Giove dominatore a cavallo dell'aquila e con il drappo bianco svolazzante si concentra questo movimento vorticoso che coinvolge la stessa rotazione della sfera celeste, del momento magico e allo stesso tempo creativo, della separazione della luce dalle tenebre. \nQuesta raffigurazione segreta degli \"Elementi\" \u00e8 molto importante nella Roma pre-barocca, costituendo un documento figurativo di come l'alchimia diventata scienza sperimentale e non pi\u00f9 solo moda o capriccio venga accettata anche nella Roma della Controriforma e non messa all'Indice."}
{"id": "2047946", "revid": "298229", "url": "https://it.wikipedia.org/wiki?curid=2047946", "title": "Bad Blood (WWE)", "text": "Bad Blood \u00e8 stato un pay-per-view di wrestling organizzato annualmente dalla World Wrestling Federation/Entertainment. La prima edizione dell'evento risale al 1997, quando faceva parte della serie \"In Your House\"; dopo sei anni di assenza, \u00e8 tornato a disputarsi nel 2003 e nel 2004. \nNel 2005 il pay-per-view \u00e8 stato rimosso dal calendario e sostituito da \"ECW: One Night Stand\"."}
{"id": "2047952", "revid": "36426", "url": "https://it.wikipedia.org/wiki?curid=2047952", "title": "Ritratto di Maffeo Barberini", "text": "Il ritratto di Maffeo Barberini \u00e8 un dipinto attribuito a Caravaggio, databile intorno al 1598. \u00c8 conservato in una collezione privata di Firenze.\nL'opera mostra Maffeo Barberini (futuro cardinale e poi papa col nome di Urbano VIII), membro di un'illustre famiglia fiorentina. \nUn ulteriore ritratto di Maffeo Barberini \u00e8 stato attribuito anch'esso al Caravaggio. "}
{"id": "2047955", "revid": "124401626", "url": "https://it.wikipedia.org/wiki?curid=2047955", "title": "Sagittarius A*", "text": "Sagittarius A* (abbreviato in Sgr A*) \u00e8 una sorgente di onde radio molto compatta e luminosa, situata nel centro della Via Lattea, parte della grande struttura nota come Sagittarius A. Sgr A* \u00e8 il punto in cui si trova un buco nero supermassiccio, componente caratteristico dei centri di molte galassie ellittiche e spirali. Sagittarius A* avrebbe una massa di circa 4 milioni di volte quella del Sole e, trovandosi nel centro della nostra galassia, costituirebbe il corpo celeste attorno a cui tutte le stelle della Via Lattea, compresa la nostra, compiono il loro moto di rivoluzione.\nBuco nero supermassiccio.\nDiversi gruppi di ricerca hanno ottenuto delle immagini di Sgr A* nella lunghezza d'onda delle onde radio utilizzando il Very Long Baseline Interferometry (VLBI); le immagini ottenute hanno rilevato un disco di accrescimento e un getto relativistico che farebbe pensare ad un buco nero supermassiccio. Le misure hanno una risoluzione di un diametro angolare pari a 37 microsecondi d'arco con un errore stimato in +16 e \u221210. A di distanza equivale ad un diametro di 44 milioni di km. Come termine di paragone, la Terra si trova a 150 milioni di km dal Sole, mentre il pianeta Mercurio \u00e8 a 46 milioni di km dal Sole nel punto pi\u00f9 vicino dell'orbita. Sgr A* avrebbe un raggio di 13 milioni di km.\nSgr A* ha una massa stimata in circa 4,1 milioni di masse solari; dato che questa massa \u00e8 confinata in una sfera del diametro di 44 milioni di km, possiede una densit\u00e0 dieci volte pi\u00f9 alta di quanto stimato in precedenza. Questa densit\u00e0 esclude l'ipotesi che si tratti di qualcosa di diverso da un buco nero poich\u00e9 con altre concentrazioni l'oggetto sarebbe collassato o evaporato su una scala di tempo inferiore a quella dell'et\u00e0 della Via Lattea.\nConoscendo questi dati, solo elevate deviazioni del comportamento della stessa gravit\u00e0 rispetto a quanto predetto dalla relativit\u00e0 generale potrebbero invalidare l'ipotesi che si tratti di un buco nero.\nTuttavia ci\u00f2 che si osserva non \u00e8 un buco nero in senso stretto; l'energia radio e infrarossa osservata \u00e8 emanata dal gas e dalle polveri riscaldate a milioni di kelvin mentre cadono nel buco nero. Si pensa che lo stesso buco nero emetta solo radiazione di Hawking a temperature trascurabili, dell'ordine di .\nStoria delle osservazioni.\nIl 6 ottobre 2002 un gruppo di ricerca internazionale diretto da Rainer Sch\u00f6del del Max Planck Institute for Extraterrestrial Physics pubblic\u00f2 gli esiti dell'osservazione per 10 anni del moto della stella S2 nei pressi di Sgr A*: Sgr A* \u00e8 un oggetto eccezionalmente compatto. Esaminando l'orbita di S2, determinarono che la massa di Sgr A* era compresa entro , confinata in un volume dal raggio non superiore alle 17 ore luce (). Osservazioni successive determinarono una massa di 3,7 milioni di masse solari in un volume dal raggio compreso entro 6,25\u00a0ore luce (45\u00a0UA), o 6,7 miliardi di\u00a0km.\nNel novembre 2004 un gruppo di astronomi annunci\u00f2 la scoperta di GCIRS 13E, primo buco nero di massa intermedia confermato della nostra Galassia, orbitante a 3 anni luce da Sgr A*; questo buco nero di si trova all'interno di un ammasso di sette stelle. Queste osservazioni supportano la teoria secondo cui i buchi neri supermassicci crescono assorbendo materia dalle stelle vicine e da buchi neri di massa inferiore.\nRecenti osservazioni dirette con la rete di radiotelescopi Event Horizon Telescope hanno evidenziato un campo magnetico associato al buco nero \"Sgr A*\", campo che alimenta il buco nero stesso. L'attivit\u00e0 di \"Sagittarius A*\", al centro della nostra galassia, lo rende una sorta di \u201cmotore\u201d che, assimilando la materia di ci\u00f2 che passa nelle sue vicinanze, produce energia sotto forma di intense radiazioni.\nProbabile interazione con buchi neri minori.\nPoich\u00e9 le grandi quantit\u00e0 di gas e polveri intorno a Sagittarius A*, e pi\u00f9 in generale nei centri galattici, genererebbero stelle massicce che alla fine del proprio ciclo vitale evolverebbero in buchi neri, un gruppo di ricerca ha lavorato su queste premesse utilizzando i dati del telescopio spaziale a raggi X Chandra. Il gruppo ha individuato le firme a raggi X di dodici stelle binarie inattive a bassa emissione, entro tre anni luce da Sgr A*. La posizione e la distribuzione di questi sistemi stellari hanno consentito di ipotizzare la presenza di centinaia di buchi neri silenti entro pochi anni luce da Sgr A*\nScoperta di una nube di gas.\nQualcosa di insolito fu rilevato gi\u00e0 nel 2002, ma fu nel 2012 che fu annunciata la scoperta, pubblicata su Nature, di una nube di gas e polveri che si avvicina velocemente al buco nero. La nube \u00e8 stata denominata G2 e ha una massa circa tre volte quella terrestre; dai calcoli della sua orbita fu previsto che nella seconda met\u00e0 del 2013 essa si sarebbe avvicinata a poco pi\u00f9 di 3000 volte il raggio dell'orizzonte degli eventi del buco nero, equivalenti a circa . Nonostante non sia in rotta di collisione, l'avvicinamento della nube al buco nero potrebbe provocare una notevole emissione di raggi X e anche un brillamento gigante nel punto di massimo avvicinamento, se la nube dovesse frantumarsi per le forze di marea presenti e della materia dovesse cadere nel pozzo gravitazionale del buco nero supermassiccio.\nL'origine della nube \u00e8 incerta; per alcuni scienziati potrebbe essere l'atmosfera esterna persa da una stella massiccia o materia che si stava condensando in un pianeta, la cui formazione per\u00f2 non \u00e8 avvenuta a causa dell'ambiente troppo caldo. L'evento avr\u00e0 una durata inferiore a una decina d'anni, un tempo breve su scala astronomica, e sar\u00e0 osservato dai pi\u00f9 grandi radiotelescopi da terra e dai telescopi spaziali in orbita, quali il Chandra, l'XMM-Newton, l'EVLA, l'INTEGRAL, lo Swift e il Fermi.\nSimulazioni al computer suggeriscono che la nube non sopravviverebbe all'incontro e che verrebbe disgregata in pi\u00f9 parti, alcune delle quali cadrebbero nel disco di accrescimento e sarebbero inghiottite dal buco nero; ci\u00f2 che resta cambierebbe forma e orbita.\nNonostante il progressivo avvicinamento al buco nero supermassiccio, G2 si dimostra ancora intatta.\nUno studio in follow-up di precedenti osservazioni di Hubble e pubblicato a gennaio 2017 ha tracciato il movimento dei gas che, in seguito all'espulsione dal buco nero, formano immense strutture (bolle di Fermi) e ha consentito di stimare l'et\u00e0 di queste bolle intorno ai 2 milioni di anni."}
{"id": "2047956", "revid": "648716", "url": "https://it.wikipedia.org/wiki?curid=2047956", "title": "Pietra runica di Berezanj", "text": "La Pietra runica di Berezanj fu scoperta nel 1905 da Ernst von Stern, professore all'universit\u00e0 di Odessa sull'isola di Berezan (nota anche come Isola di san Etherius), ove il fiume Dnepr si riversa nel Mar Nero. Le sue dimensioni sono: 48 centimetri di larghezza, 47 centimetri di altezza e 12 centimetri di spessore; attualmente \u00e8 esposta al museo di Odessa.. Fu realizzata da un commerciante variago di nome Grani in memoria del suo socio in affari Karl. Probabilmente entrambi erano originari del Gotland.\nSito.\nL'isola di Berezan si trova nel Mar Nero a poca distanza dalla foce del fiume Dnepr. Le sue baie hanno dato rifugio alle navi vichinghe che percorrevano la rotta commerciale dalla terra dei variaghi verso la Grecia. Cos\u00ec Jansson descrive la sua importanza:\nScoperta.\nLa pietra venne scoperta durante lo scavo di un kurgan risalente al VI secolo d.C. Dopo la sua costruzione, il kurgan fu riutilizzato per ulteriori 48 sepolture di diverso tipo e con diverse profondit\u00e0. Nessuno dei corpi sembra essere stato incenerito; alcuni erano stati sepolti alla svelta, senza corredi funebri, mentre altri avevano ricevuto bare in legno o quanto meno erano stati adagiati su delle tavole prima dell'inumazione, mentre alcuni sono stati sepolti in bare realizzate con lastre piatte di pietra. Il 9 giugno, l'\u00e9quipe di von Stern scopr\u00ec una bara di pietra nella parte orientale del kurgan, contenente uno scheletro il cui cranio \u00e8 stato appoggiato sulla pietra runica. Il reperto venne notato da von Stern un attimo prima che un operaio lo gettasse tra le macerie dello scavo. Probabilmente la lastra incisa non era nel suo sito originario, ma doveva provenire da alcuni tumuli pi\u00f9 piccoli siti nelle vicinanze del sito.\nIscrizione.\nL'iscrizione \u00e8 completamente conservata, il che \u00e8 dimostrato dal fatto che la prima e l'ultima lettera indicano proprio il termine del testo. L'incisione \u00e8 lunga 8 centimetri e alta 0.75\u00a0cm.\nTraslitterazione in caratteri latini:\nTraslitterazione in Norreno:\nTraduzione in Italiano:\nIdentificazione.\n\u00c8 molto difficile dire da dove provenissero Grani e Karl. Nell'iscrizione la parola in norreno \"hvalf\" (bara, sepoltura) viene utilizzata esclusivamente nel Gotland (solo successivamente si riscontrano esempi nel V\u00e4sterg\u00f6tland). Non si riscontrano tratti particolari che possano suggerire l'utilizzo come lingua del Gutnico antico, ma la forma dei caratteri e il loro posizionamento sono soliti del Gotland. Probabilmente Grani e Karl erano diretti, o provenivano da, Costantinopoli, quando Karl mor\u00ec e Grani prepar\u00f2 il suo ultimo luogo di riposo su un'isola che era sempre visitata da marinai e che i Bizantini chiamavano \"isola di San Etherius\".\nLa parola \"felaga\" indica che Karl era partner economico di Grain ed \u00e8 probabile che i due avessero tra loro un accordo mercantile, anche se potrebbe essere che i due fossero semplici membri di uno stesso seguito.\nUnicit\u00e0 del reperto.\nIl motivo per cui sono state scoperte poche iscrizioni runiche in Europa orientale dipende principalmente dalla scarsit\u00e0 di materiale lapideo. Pu\u00f2 anche dipendere dal fatto che le popolazioni locali erano solite incidere iscrizioni su pali di legno posti poi sui tumuli funerali, come descritto da Ibn Fadlan quando incontr\u00f2 dei coloni scandinavi sulle rive del Volga."}
{"id": "2047958", "revid": "216739", "url": "https://it.wikipedia.org/wiki?curid=2047958", "title": "Misteri di Eleusi", "text": ""}
