{"id": "2139160", "revid": "1486495", "url": "https://it.wikipedia.org/wiki?curid=2139160", "title": "Adult Swim", "text": "Adult Swim (stilizzato [adult swim] e abbreviato [as]) \u00e8 un blocco televisivo statunitense operante nelle ore notturne sul canale televisivo via cavo e satellitare Cartoon Network.\nAttualmente opera in seconda e terza serata, dalle 8:00 (EST) alle 6:00 (PDT). Adult Swim \u00e8 gestita dalla Williams Street, divisione di Warner Bros gi\u00e0 autrice di Toonami e Miguzi. Il nome del canale deriva da un tipo di nuoto usato esclusivamente dagli adulti nelle piscine pubbliche degli Stati Uniti.\nI contenuti di Adult Swim vengono trasmessi senza censure, cos\u00ec come quelli proposti dalle altre emittenti dei programmi in syndication. Molti dei programmi presenti sul canale sono sperimentali, trasgressivi, improvvisati e surreali.\nStoria.\nCreazione e sviluppo.\nIl programmatore di Cartoon Network, Mike Lazzo, concep\u00ec l'idea di creare un blocco televisivo a tarda notte dal nome Adult Swim. Il blocco \u00e8 nato dai precedenti tentativi di Cartoon Network di trasmettere contenuti adatti agli adolescenti e ai giovani adulti, possibilmente da guardare dopo le 23:00 (EST/PDT). La rete ha incominciato a sperimentare con la messa in onda di serie antologiche come \"ToonHeads\", \"The Bob Clampett Show\", \"Tex Avery Show\", \"Late Night Black and White\" e \"O, Canada\", che hanno presentato i loro show senza censure. In numerose interviste \u00e8 stato affermato che in quegli anni un terzo del pubblico di Cartoon Network erano solo adulti.\nDurante gli anni 1990, l'animazione in prima serata rivolta agli adulti incominci\u00f2 a diventare popolare grazie al successo della nota sitcom de \"I Simpson\", del network Fox. Nel corso del decennio, il successo de \"I Simpson\" fu affiancato da tante altre serie animate orientate agli adulti come: \"Beavis and Butt-Head\", \"Aeon Flux\", \"The Brothers Grunt\", \"Duckman\", \"The Critic\", \"Maxx\", \"King of the Hill\", \"Daria\", \"South Park\", \"Space Ghost Coast to Coast\", \"Dr. Katz, Professional Therapist\", \"Futurama\", \"The Oblongs\", \"Clerks\", \"Dilbert\", \"Mission Hill\", \"Home Movies\", \"I Griffin\" e altri, cos\u00ec come altre serie animate orientate ad un pubblico pi\u00f9 giovane come: \"Le Superchicche\", \"Il laboratorio di Dexter\", \"The Ren &amp; Stimpy Show\", \"Animaniacs\", \"La vita moderna di Rocko\", \"Catastrofici castori\", \"Dragon Ball Z\", \"Pok\u00e9mon\" e \"SpongeBob\", aventi anch'esse raccolto un pubblico adulto.\nUna delle prime incursioni nella programmazione originale di Cartoon Netowrk fu \"Space Ghost Coast to Coast\", serie creata nel 1994 e rivolta ad un pubblico adulto. La serie fu creata dalla Ghost Planet Industries dello stesso Mike Lazzo, studio di animazione che in seguito cambi\u00f2 il nome in Williams Street Studios.\nTra le 4:00 e le 5:00 di mattina del 21 dicembre e del 30 dicembre 2000, mentre \"Space Ghost Coast to Coast\" aveva concluso la sesta stagione su Cartoon Network, andarono in onda diverse nuove serie a sorpresa. Le anteprime furono \"Sealab 2021\", \"Harvey Birdman, Attorney at Law\", \"Aqua Teen Hunger Force\" e \"The Brak Show\", che, per l'occasione, sono state elencate nella \"Programmazione speciale\". In precedenza, Entertainment Weekly ha affermato che Michael Ouweleen stava lavorando all'episodio pilota di \"Harvey Birdman, Attorney at Law\", insieme con J.J. Sedelmaier. In un'intervista del 1999, la band Calamine ha dichiarato di aver registrato la sigla di \"Sealab 2021\". In quegli anni, mentre stava creando una grande variet\u00e0 di cartoni per adulti, Lazzo si rese conto del potenziale di queste nuove serie e decise di racchiuderle tutte in un blocco per adulti. I nomi presi in considerazione per il blocco erano diversi, uno dei quali fu \"ibiso\", che in spagnolo sta per \"stop\" o \"Parental Warning\", ma alla fine si \u00e8 deciso di usare il nome Adult Swim.\nNel giugno 2001, TV Guide aveva registrato un'intervista con l'ex presidente di Cartoon Network, Betty Cohen, il quale aveva dichiarato che a settembre dello stesso anno sarebbe uscito un nuovo blocco di programmazione destinato a un pubblico adulto. Durante questo mese, al Cartoon Network Confidential di New York City, dovevano essere trasmesse le migliori serie originali di Cartoon Network e i cortometraggi animati destinati agli adulti. Qui and\u00f2 in onda un episodio inedito di \"Space Ghost Coast to Coast\" intitolato \"Kentucky Nightmare\", gli episodi pilota di dicembre, \"Captain Linger\" e un episodio di \"Home Movies (serie televisiva)\". Le proiezioni di queste serie facevano parte del Toyota Comedy Festival. Il 21 luglio 2001, al San Diego Comic-Con, ci fu un'area dedicata a \"Space Ghost Coast to Coast\", dove c'era la possibilit\u00e0, per mezzo di un gioco a quiz, di vincere un CD promozionale contenente le colonne sonore delle future serie di Adult Swim.\nSempre al Comic-Con, il pubblico ha potuto vedere alcune clip delle serie in arrivo e votare per quelle che avrebbe voluto vedere in anteprima. A vincere fu \"Harvey Birdman, Attorney at Law\" e quindi fu trasmesso il suo episodio pilota. Sono stati proiettati anche l'episodio \"War Next Door\" di \"The Brak Show\" e l'episodio \"The Justice Hole\" di \"Space Ghost Coast to Coast\", oltre alle clip dell'episodio \"Sweet for Brak\". In un'intervista al creativemac.com, il 25 luglio 2001, J.J. Sedelmaier ha parlato del suo lavoro nell'episodio pilota di \"Harvey Birdman\". Il 12 agosto 2001 \u00e8 stata trasmessa, su Cartoon network, la prima pubblicit\u00e0 commerciale del nuovo blocco Adult Swim. In quel periodo usc\u00ec anche una cartella stampa con degli asciugamani e un CD promozionale e un'altra cartella stampa con un VHS contenente informazioni su tutte le nuove serie in arrivo. Il 31 agosto 2001 \u00e8 stato ufficialmente lanciato il sito Adult Swim.com.\n2001-2003.\nIl blocco Adult Swim \u00e8 stato lanciato ufficialmente alle 22:00 (EST) del 2 settembre 2001, insieme con l'episodio \"Director's Cut\" di \"Home Movies (serie televisiva)\", che doveva essere trasmesso sulla sua rete originale, UPN. Secondo Linda Simensky: \"Abbiamo avuto un sacco di episodi da far vedere a Mike Lazzo, ma dopo il solo secondo episodio ha urlato: compriamolo!\". In quel periodo, Cartoon Network ha acquistato gli originali cinque episodi di \"Home Movies\" trasmessi da UPN e ne ha ordinati altri otto per completare la stagione. La prima stagione della serie \u00e8 stata animata in Squigglevision, tuttavia le stagioni successive sono state convertite a favore dell'animazione in flash. La prima trasmissione anime del blocco \u00e8 stata \"Cowboy Bebop\". Il 9 settembre dello stesso anno, la serie animata \"Aqua Teen Hunger Force\" ha trasmesso l'episodio inedito \"Escape from Leprechaupolis\". Inizialmente, il blocco andava in onda la domenica sera dalle 22:00 all'1:00 ET, con una ripetizione dello stesso blocco il gioved\u00ec sera.\nPrima di incominciare la sua programmazione, Adult Swim aveva una clausola che recitava \"Avvertimento per i genitori: i seguenti programmi sono destinati a un pubblico adulto di et\u00e0 superiore ai 18 anni. Questi programmi potrebbero contenere materiale che molti genitori non troveranno adatti ai bambini e potrebbero includere violenza eccessiva, situazioni sessuali, linguaggio volgare e dialogo suggestivo\".\nI bumper originali di Adult Swim mostravano dei filmati con delle persone anziane che nuotavano in una piscine pubblica, che mangiavano, che si esercitavano o facevano altre attivit\u00e0 legate alla piscina. Negli stessi filmati, un bagnino, con l'uso di un megafono, recitava frasi come: \"Avviso di estrema violenza\", \"Avviso di forte linguaggio in uso\", \"Avviso di allusioni sessuali\", \"Attenzione animazione limitata\", \"Non immergersi\", \"Niente bambini\", \"Attenzione situazioni adulte\", \"Tutti i bambini fuori dalla piscina\" e altri. Il logo Adult Swim (con tutte le lettere maiuscole), veniva mostrato dopo il fermo immagine del filmato. La colonna sonora originale del blocco, intitolata D-Code, era un remix di Mambo Gallego realizzato dal musicista Dust Devil. Quando le serie del blocco andavano in onda in televisione, nell'angolo destro dello schermo c'era la scritta \"Adult Swim\", con grandi lettere rosse. L'anno successivo, le lettere furono cambiate col colore bianco. I bumper di Adult Swim erano molto vari e includevano i segmenti di: \"Aqua Man Dance Party\", cartone animato presentato da Aqua Man che ballava davanti a delle discariche in live action, \"Captain Linger\", serie di cortometraggi creati da JJ Sedelmaier, \"Watering Hole\", serie di cortometraggi creati da Soup2Nuts, \"Hanna-Barbera\", cartoni animati d'azione degli anni 60 con voci di bambini, \"Not for Air\", \"The New Adventures of The Wonder Twins\", \"What They're Really Thinking e Brak Puppet Party\", spettacolo condotto da burattini dei classici personaggi di Hanna-Barbera. I personaggi delle serie \"Aqua Teen Hunger Force\", \"The Brak Show\", \"Space Ghost Coast to Coast\", \"Harvey Birdman, Attorney At Law\" e \"Sealab 2021\" sono stati protagonisti di alcuni spot pubblicitari di AT&amp;T, Nestea, Dr Pepper, Coca-Cola, Dodge Ram, Quizno's Sub, Maximum Hair Dye, Verizon Wireless e dei promo dei film \"Austin Powers in Goldmember\", \"Kung Pow\", \"Arac Attack - Mostri a otto zampe\" e \"Le Superchicche - Il film\". In quel periodo, sul blocco, il personaggio Brak ospitava anche un segmento chiamato Adult Swim News. A causa degli attacchi terroristici dell'11 settembre 2001, alcuni episodi di \"Harvey Birdman, Attorney at Law\", \"Cowboy Bebop\" e \"Aqua Teen Hunger Force\" sono stati rimandati. Nell'inverno del 2001, un CD di Adult Swim \u00e8 stato reso disponibile gratuitamente a tutti coloro che hanno acquistato il numero 28 di Hitch Magazine, insieme con il numero 29 dello stesso magazine. Il 23 febbraio 2002, quando il blocco ha debuttato anche il sabato sera, Adult Swim andava in onda col nome Adult Swim Action. Dalle 11:00 alle 2:00 ET, sul blocco andavano in onda anche degli anime durante l'Adult Swim Comedy, blocco che andava in onda la domenica sera dalle 22:00 all'1:00 ET. Dopo lo spostamento al sabato sera, Adult Swim ha smesso di andare in onda il gioved\u00ec. Dalle 12:00 alle 12:30 ET, \"Rocky e Bullwinkle\" e \"Braccio di Ferro (personaggio)\" hanno preso il posto di Cowboy Bebop. Il 15 giugno 2002, Adult Swim ha organizzato il suo primo concorso chiamato \"Adult Swim Happiness Sweepstakes\" in cui i vincitori potevano vincere un deodorante per ambienti simile a Frullo di \"Aqua Teen Hunger Force\".\nSarebbe diventato sempre pi\u00f9 comune per Adult Swim trasmettere episodi inediti di serie preesistenti cancellate come \"Home Movies\", \"I Griffin\", \"Futurama\", \"Mission Hill\", \"Baby Blues\", \"The Ripping Friends\", \"The Oblongs\" e \"God, the Devil and Bob\", oltre ai rimanenti episodi di suddette serie, mai andati in onda sulla loro rete originale. Nel settembre 2001, Adult Swim ha ottenuto i diritti esclusivi del syndication via cavo della serie \"Futurama\", per un valore di 10 milioni di dollari. La serie \u00e8 stata trasmessa per la prima volta nella rete il 12 gennaio 2003. \"I Griffin\" invece \u00e8 andato in onda la prima volta su Adult Swim il 20 aprile 2003, debuttando con l'episodio \"Terapia da incontinenza\", diventato immediatamente il programma pi\u00f9 votato del blocco e dominando, nel suo periodo di trasmissione, la programmazione notturna. La serie animata ha aumentato le visualizzazioni sia del blocco di Adult Swim, sia della stessa, del 239 percento.\nLa notte di San Silvestro del 2002, Brak di \"The Brak Show\" e Carl Brutananadilewski di \"Aqua Teen Hunger Force\" hanno ospitato uno speciale di Capodanno tra le 23:00 e le 3:00 del mattino. Questa \u00e8 stata la prima volta che Adult Swim \u00e8 andato in onda il marted\u00ec sera.\nIl 12 gennaio 2003, i bumper con gli anziani che nuotavano sono stati sostituiti da semplici manuali di sicurezza con i personaggi delle serie di Adult Swim. Il logo \u00e8 stato cambiato con le parole \"adult swim\" in rosso e un cerchio nero con una penombra gialla. A partire dal 13 gennaio 2003, Adult Swim \u00e8 andato in onda cinque sere alla settimana, dalla domenica al gioved\u00ec, dalle 23:00 alle 2:00. La trasmissione il sabato sera \u00e8 stata cancellata. Il 9 febbraio 2003, dalle 23:00 alle 12:15 ET, dopo una partita della NBA, Adult Swim \u00e8 andato in onda su TNT, come parte di uno speciale chiamato \"Adult Swim All Star Extravaganza\".\n2003-2014.\nIl 25 maggio 2003, Adult Swim ha presentato dei nuovi bumper con titolo in nero e didascalie bianche in stile Helvetica Neue Condensed Bold. Gli argomenti dei bumper variano tra la programmazione dello stesso blocco, notizie di vario genere e opinioni dello staff su argomenti non correlati. Inoltre, i bumper che precedono le serie d'azione includono una finta miniatura e altre foto astratte del Giappone, spesso accompagnate da clip di varie canzoni dei Yesterdays New Quintet. Alcuni bumper pi\u00f9 recenti presentano la didascalia \"[adult swim]\" o \"[as]\" da qualche parte all'interno di fotografie di luoghi che presentano strade o segnali stradali, di tutto il mondo. Uno dei bumper pi\u00f9 espliciti di Adult Swim \u00e8 stato \"cus anime is teh s uck\" (letteralmente \"perch\u00e9 gli anime fanno schifo\"), conseguenza di qualcuno che lamentava della programmazione anime sulla bacheca di Adult Swim e poich\u00e9 la bacheca non permetteva di scrivere la parola \"sucks\", Adult Swim la trasform\u00f2 in un gag e vendette delle magliette con questa scritta.\nDurante la serata, a volte, i bumper presentano una scaletta di programmazione che verr\u00e0 trasmessa per una data imminente. Quando ci\u00f2 avviene, a determinate serie viene assegnato un colore specifico (che indica una prima TV), con una didascalia in basso che recita \"All Times and Music Eastern\" (letteralmente \"Tutte le volte e con musica orientale\"). La musica in sottofondo ha uno stile decisamente indiano.\nIl 26 giugno 2003, Spike TV ha trasmesso un proprio blocco di animazione per adulti chiamato The Strip, con all'interno le serie \"Ren &amp; Stimpy \"Adult Party Cartoon\"\", \"Stripperella\" e \"Gary the Rat\". Il 2 ottobre 2003, il programma televisivo \"Goes Inside\" di VH1 ha trasmesso un episodio andato in onda precedentemente su Adult Swim. Il 5 ottobre 2003, Adult Swim ha iniziato a trasmettere dalle 23:00 alle 5:00 ET. Il 26 ottobre 2003, Dad di \"The Brak Show\" \u00e8 stato protagonista di alcuni bumper a tema Halloween. Quella stessa notte, Adult Swim ha ospitato una live dal vivo sul suo sito web, con lo staff di Adult Swim che partecipava ad una festa. L'episodio finale \"The Show Must Go On\" della serie \"The Big O\" doveva andare in onda quella sera alle 23:00, tuttavia, quando Adult Swim ha dovuto riprogrammare l'episodio per la settimana successiva, il 2 novembre, prendendo di conseguenza il posto di un episodio inedito precedentemente programmato de \"I Griffin\", \"Come non pagare le tasse\", ha sconvolto molti fan della serie animata. L'episodio de \"I Griffin\" \u00e8 andato in onda il 9 novembre. Quando \"The Big O\" doveva andare in onda il 2 novembre, Adult Swim stava per trasmettere la replica dell'episodio \"Stripes\", ma poi ha affermato che si trattava solo di uno scherzo e alla fine hanno trasmesso l'episodio corretto.\nAngus Oblong, creatore di \"The Oblongs\", ha rivelato di essere al lavoro sui nuovi episodi della serie su Adult Swim. Adult Swim, il 4 luglio 2010, ha chiesto in studio la produzione di nuovi episodi, affermando che \"alcuni hanno detto s\u00ec, alcuni hanno detto no\", annunciandone indirettamente la conclusione definitiva dello show.\nIl 27 dicembre del 2010, la programmazione del canale \u00e8 stata spostata un'ora indietro, in modo che iniziasse alle 21:00 e durasse nove ore. Inoltre, il 31 marzo 2014, lo stesso canale \u00e8 stato anticipato di un'altra ora, alle 20:00, estendendo la trasmissione a ben dieci ore.\nIl 1\u00b0 aprile 2012, come parte del loro scherzo per il pesce d'aprile, Adult Swim ha trasmesso Toonami, il defunto blocco di programmazione di Cartoon Network che trasmetteva principalmente anime e cartoni animati d'azione. In seguito a un riscontro positivo da parte del pubblico, Toonami sarebbe tornato come rebranding del blocco d'azione del sabato sera il 26 maggio 2012.\n2014-2019.\nIl 31 marzo 2014, la programmazione di Adult Swim \u00e8 stata spostata dalle 20:00, estendendo ulteriormente il palinsesto giornaliero della rete a dieci ore.\nNel 2015, Adult Swim ha lanciato \"The Virtual Brainload\", la prima esperienza animata in realt\u00e0 virtuale pubblicata da una rete televisiva. Il 7 maggio 2015 \u00e8 stato annunciato che Adult Swim ha ordinato un episodio pilota creato dai \"Million Dollar Extreme\". Sulla base dell'episodio pilota, il 3 marzo 2016 \u00e8 stato annunciato che il gruppo avrebbe presentato personalmente il programma, chiamato \"\", e che la prima stagione sarebbe stata composta da sei episodi di undici minuti ciascuno. Adult Swim ha annunciato che non sarebbe stato rinnovato per una seconda stagione il 5 dicembre 2016; infatti la rete ha affrontato un'opposizione interna riguardo la sua continuazione, principalmente a causa delle accuse sulle connessioni degli MDE con l'alt-right e altre secondo cui il programma promuoveva razzismo, sessismo e bigottismo. Sebbene la serie non trattasse prevalentemente temi politici, il profilo Twitter di Sam Hyde contenente riferimenti politici e altre sue controversie come l'interruzione di un discorso al TEDx hanno aggiunto sospetti. Lo scrittore di BuzzFeed, Joseph Bernstein, \u00e8 stato attivo nel criticare il programma dopo un'accesa intervista con il creatore Sam Hyde. Ha rivelato inoltre che una fonte gli avrebbe detto che i dipartimenti per gli standard della rete hanno ripetutamente scoperto e rimosso messaggi razzisti in codice, comprese svastiche nascoste. Quando gli \u00e8 stato chiesto del fatto, Hyde ha spiegato che, nonostante l'interesse dei dirigenti di Adult Swim a riprendere il programma per una seconda stagione, Turner Broadcasting alla fine ha deciso di annullarlo.\nNel 2018, Adult Swim ha iniziato a perdere i diritti di syndication per varie serie animate della 20th Television; quell'anno Comedy Central acquis\u00ec i diritti di syndication di \"King of the Hill\" e \"The Cleveland Show\". L'8 aprile 2019 \u00e8 stato annunciato che FXX avrebbe acquisito i diritti dalla sedicesima stagione in poi de \"I Griffin\" (condividendo i diritti con le reti sorelle Freeform e FX) e dalla nona stagione in poi di \"Bob's Burgers\", mentre i diritti delle stagioni che andavano in onda allora su Adult Swim e TBS si sarebbero trasferiti sulle reti di propriet\u00e0 della Disney. \"I Griffin\" \u00e8 stato il primo a lasciare la rete il 18 settembre 2021 e sar\u00e0 seguito da \"Bob's Burgers\" nel 2023. \"American Dad!\", che \u00e8 una serie originale di TBS dal 2014, \u00e8 destinato a rimanere su Adult Swim.\nIl 4 marzo 2019, AT&amp;T ha annunciato un'importante riorganizzazione della divisione Turner Broadcasting di WarnerMedia, prevedendo il trasferimento di Cartoon Network, Adult Swim, Boomerang e Turner Classic Movies alla Warner Bros. Entertainment sotto la nuova divisione Kids, Young Adults e Classics. Sebbene AT&amp;T non abbia specificato alcun calendario per l'entrata in vigore delle modifiche, WarnerMedia ha iniziato a rimuovere tutti i riferimenti di Turner nelle comunicazioni aziendali e nei comunicati stampa, riferendosi alle reti di quell'unit\u00e0 come \"divisioni di WarnerMedia\".\n2019-in corso.\nNel dicembre 2019, Mike Lazzo si \u00e8 ritirato dalla compagnia come annunciato da un bumper andato in onda sulla rete nello stesso mese. Il 29 aprile 2020, Michael Ouweleen, in precedenza Chief Marketing Officer di Cartoon Network, Adult Swim e Boomerang e co-creatore di \"Harvey Birdman: Attorney at Law\", \u00e8 stato nominato Presidente di Adult Swim, una nuova posizione che conferisce a Ouweleen responsabilit\u00e0 per tutti gli aspetti della rete e delle sue propriet\u00e0. Adult Swim ha subito dei licenziamenti nel novembre 2020 in seguito alla chiusura di Big Pixel Studios, sviluppatore di \"Pocket Mortys\", e la cancellazione di tutte le serie in diretta streaming di Adult Swim. Keith Crofford si \u00e8 ritirato dall'azienda nel dicembre 2020; il fatto \u00e8 stato celebrato con due bumper con Polpetta di \"Aqua Teen Hunger Force\" e Seth Green e Matthew Senreich di \"Robot Chicken\".\nIl 23 aprile 2021, WarnerMedia ha annunciato che Adult Swim si sarebbe fusa con il team di sviluppo di animazione per adulti di HBO Max, sotto la guida di Suzanna Makkos. Il 18 settembre 2021, \"I Griffin\" ha ufficialmente concluso la sua trasmissioni dopo 18 anni presente sulla rete. La rete ha presentato un bumper d'addio alla fine della replica dell'episodio finale \"Stewie \u00e8 incinto\", con altri personaggi di Adult Swim che salutavano la famiglia Griffin.\nA partire dal 18 ottobre 2021, Adult Swim ha iniziato a trasmettere per la prima volta programmi in syndication della 20th Television in un formato compresso, inserendo i crediti a schermo diviso in modo simile a Cartoon Network. Alcuni episodi in prima serata sarebbero stati anche accelerati per ospitare fasce orarie aggiuntive e la pubblicit\u00e0, in modo simile alla rete gemella TBS. Adult Swim ha riacquistato i diritti di \"King of the Hill\" il 22 novembre 2021 e quelli di \"Futurama\" il 27 dicembre 2021, condividendoli con FXX.\nEventi speciali.\nTributo a celebrit\u00e0.\nAdult Swim trasmette occasionalmente dei bumper che omaggiano la morte recente di una celebrit\u00e0. Durante questi bumper non sono presenti musica o effetti sonori ma solo una dissolvenza in apertura che mostra il nome della persona, seguito dall'anno di nascita e di morte e da un'ulteriore dissolvenza in chiusura. Ci\u00f2 \u00e8 stato realizzato in memoria di Vincent Schiavelli, Macho Man Randy Savage, Elizabeth Taylor, Alex Toth, Harry Goz, Frank Buckles, Andy Griffith, Neil Armstrong, Johnny Cash, John Ritter, Farrah Fawcett, Michael Jackson, Gary Coleman, Richard Dunn, Steve Jobs, Leonard Nimoy, Yogi Berra, Prince, Jimmy \"Superfly\" Snuka, Charlie Murphy, Stephen Hawking, Aretha Franklin, Kevin Barnett, Monkey Punch, Rutger Hauer, Fred Silverman e Neil Peart. Nel 2014, Adult Swim ha realizzato un bumper commemorativo per Sherman Hemsley, due anni dopo la sua morte\nCon la morte dell'animatore C. Martin Croker il 18 settembre 2016, Adult Swim ha trasmesso il primo episodio di \"Space Ghost Coast to Coast\" in sua memoria. La rete ha successivamente ricordato le sue collaborazioni con Adult Swim, mostrando poi il classico bumper commemorativo. Nonostante i bumper durino solitamente tra i 15-20 secondi, l'omaggio all'animatore ha la durata di 30 secondi.\nPesce d'aprile.\nAdult Swim ha una tradizione annuale di celebrare il pesce d'aprile, ingannando il suo pubblico alterando i programmi o trasmettendo programmi diversi e oscuri. Lo \"scherzo\" inizia generalmente alle 00:00 del 1\u00b0 aprile, tecnicamente considerato nella programmazione del 31 marzo, mostrando talvolta uno scherzo aggiuntivo il giorno dopo.\nProgrammazione.\nTra le serie originali attualmente in produzione e pi\u00f9 viste di Adult Swim sono presenti \"Robot Chicken\", \"Squidbillies\", \"The Eric Andre Show\" e \"Rick and Morty\". Adult Swim \u00e8 noto soprattutto per la sua programmazione inaugurale che includeva principalmente parodie e remake basati sui cartoni animati Hanna-Barbera tra cui \"Space Ghost Coast to Coast\", \"Harvey Birdman, Attorney at Law\" e \"Sealab 2021\".\nIl blocco trasmette anche programmi in syndication della 20th Television e TBS come \"Bob's Burgers\", \"King of the Hill\" e \"American Dad!\", oltre ad aver acquisito e coprodotto vari anime. Attualmente la maggior parte della programmazione di serie anime e d'azione va in onda il sabato sera come parte di Toonami, ex programma contenitore di Cartoon Network che \u00e8 stato rilanciato da Adult Swim il 26 maggio 2012. Molte serie anime che hanno guadagnato un seguito tra gli spettatori pi\u00f9 grandi sono andati in onda anche su Toonami; in particolare \"Samurai Jack\" si \u00e8 dimostrato abbastanza popolare nelle repliche da giustificare un revival nel 2017.\nMerchandise.\nSito ufficiale.\nIl sito web ufficiale di Adult Swim presenta episodi completi di programmi, videogiochi online, streaming online e podcast, streaming musicale, fumetti e una guida alla programmazione, oltre a una sezione dedicata al suo blocco di programmazione Toonami.\nNel maggio 2003 \u00e8 stata aggiunta la possibilit\u00e0 di creare degli account utente per le bacheche di messaggistica del sito che sono state chiuse nell'ottobre 2016. Entro il 2018, l'unica funzionalit\u00e0 principale rimasta per gli account utente era la creazione di profili e la partecipazione alle chat sulle dirette di streaming di Adult Swim. Gli account utente sono stati definitivamente disabilitati a gennaio 2021, a seguito della rimozione della funzione chat.\nUn negozio online di Adult Swim \u00e8 stato reso disponibile in precedenza, sebbene inizialmente attraverso il sito ufficiale di Cartoon Network dal 2001 al 2004. In seguito \u00e8 stato scorporato in un sito web indipendente prendendo il nome di Adult Swim Shop, funzionando dal 2004 al 2012. Un altro negozio dal nome As Seen on Adult Swim \u00e8 stato lanciato nel 2013, rendendo disponibile un articolo per volta fino al 2017, quando un omonimo programma basato sui loro articoli \u00e8 stato lanciato negli stream di Adult Swim. Il sito \u00e8 stato successivamente chiuso nel gennaio 2021, in seguito alla chiusura dello stream a novembre.\nStreaming online.\nA partire dal 2006, Adult Swim Video (originariamente chiamato Adult Swim Fix nel lancio) ha offerto video online gratuiti on demand per i recenti e i meno recenti episodi di una selezione dei suoi cartoni. Nel giugno 2010, hanno cominciato a ritardare la disponibilit\u00e0 di episodi sul sito di una settimana dopo la trasmissione televisiva originale. In precedenza, gli episodi erano apparsi 1-3 giorni dopo la trasmissione. Alla fine del 2012, il servizio \u00e8 stato rinominato come \"adultswimtv.com\". Tuttavia, ora il servizio non ha nome.\nNel mese di agosto 2011, Adult Swim ha introdotto Adult Swim Gold, un paywall disponibile per gli abbonati via cavo e satellitari per TV Everywhere dove si possono guardare le puntate di programmi di Adult Swim. Nel mese di giugno 2014, il servizio \u00e8 stato combinato con \"Watch [adult swim]\", con gli ultimi episodi disponibili solo per gli abbonati.\nA partire da dicembre 2013 oltre 30 show erano disponibili sul sito web.\nNel 2014, Adult Swim ha incominciato la pubblicazione di ogni episodio di show selezionati online per la visione gratuita permanente. Tuttavia, alcuni degli show che avevano tutti i loro episodi disponibili gratuitamente (come ad esempio Sealab 2021, Harvey Birdman, Attorney at Law e Moral Orel), sono stati rimossi come Hulu ha ottenuto i diritti per gli spettacoli, in esclusiva per gli utenti Plus. Poco pi\u00f9 tardi, Adult Swim ha aggiunto una webcam 24/7 nel loro sito ufficiale che trasmetteva flussi tra maratone di diversi show, tutto il giorno in un loop. Al giorno d'oggi, ci sono pi\u00f9 flussi di maratona; per Tim &amp; Eric shows, Venture Bros e Space Ghost Coast to Coast.\nVideogiochi.\nNel 2005, Adult Swim ha stretto una partnership con Midway Games per iniziare lo sviluppo di videogiochi basati su \"Aqua Teen Hunger Force\", \"Space Ghost Coast to Coast\", \"The Brak Show\" e \"Sealab 2021\". \"Aqua Teen Hunger Force Zombie Ninja Pro-Am\", basato su \"Aqua Teen Hunger Force\", \u00e8 stato pubblicato il 5 novembre 2007 per PlayStation 2. Nel 2008, il videogioco \"\" basato sull'omonima serie animata \u00e8 stato pubblicato da Capcom per PlayStation 2, PlayStation Portable e Wii.\nAltri giochi di terze parti basati su Flash, come \"Robot Unicorn Attack\" e la serie \"Five Minutes to Kill (Yourself)\", sono disponibili gratuitamente sul sito web ufficiale di Adult Swim. Adult Swim ha pubblicato anche altre serie di videogiochi per iOS, tra cui \"Robot Unicorn Attack 1\" e 2, \"Amateur Surgeon\" e \".\nIl videogioco \" presenta una stazione radio chiamata Adult Swim WDDTCPDG, che mescola una raccolta di canzoni presenti nelle varie serie di Adult Swim. La stazione radio \u00e8 ospitata da Jon Glaser, creatore della serie live-action \"Delocated\". Il videogioco \"Poker Night 2\" include Brock Samson di \"The Venture Bros.\" come personaggio principale.\nTra il 2012 e il 2013 Adult Swim ha collaborato con Valve Corporation creando contenuti basati sullo sparatutto in prima persona \"Team Fortress 2\". Per il gioco sono stati aggiunti degli oggetti decorativi basati su alcuni programmi del blocco televisivo, e una pubblicit\u00e0 animata con il programma Source Filmmaker \u00e8 andata in onda durante la trasmissione di un episodio della serie \"The Venture Bros\". Adult Swim ha anche menzionato la possibilit\u00e0 di una serie animata basata sul videogioco, senza ulteriori dettagli.\nIl 18 febbraio 2013, Adult Swim ha pubblicato \"Super House of Dead Ninjas\" su Steam, con l'etichetta Adult Swim Games. Adult Swim Games ha continuato a pubblicare alcuni giochi indie su Steam tra cui \"Super Puzzle Platformer Deluxe\", \"V\u00f6lgarr the Viking\", \"Kingsway\", \"Jazzpunk\" e \"Duck Game\".\nNel 2018, Adult Swim ha acquisito Big Pixel Studios, sviluppatrice, nel 2016, del videogioco Pocket Mortys basato su \"Rick and Morty\".\nMusica.\nAdult Swim ha diverse etichette musicali indipendenti, e ha co-prodotto e rilasciato compilation con Stones Throw Records, Ghostly International, Definitive Jux, Chocolate Industries attraverso la loro propria etichetta e Williams Street Records. Molta della musica di Adult Swim fa uso di musica strumentale ed elettronica. Altra musica \u00e8 spesso presa in prestito da artisti firmati su una vasta gamma di diverse etichette, tra cui Warp Records e Ninja Tune Records.\nVideo on demand.\nA met\u00e0 del 2004, Adult Swim ha lanciato un servizio di video on demand sui fornitori di televisione via cavo, con il marchio \"Adult Swim Video\". La sezione commedia dispone di diversi episodi di varie serie originali di Adult Swim, mentre la sezione azione mostra serie anime e film concessi in licenza da Bandai Entertainment, Geneon Entertainment, e Viz media, alcuni dei quali non sono mai stati trasmessi. La serie anime s-CRY-ed inizialmente era in anteprima su richiesta prima di debuttare sul blocco regolarmente nel maggio 2005. Diversi show di Adult Swim sono disponibili per l'acquisto su iTunes. Inoltre, a partire dal 22 novembre 2006, altri show possono essere acquistati e accessibili da Xbox Live Video Marketplace, PlayStation Video Store e da Amazon Video on Demand Store. Nel mese di ottobre del 2013, Turner Broadcasting in collaborazione con MCM media e Movideo ha lanciato un servizio di video on demand, sempre di Adult Swim, in Australia. Il sito dispone di 1500 episodi in totale di Adult Swim e video clip brevi a partire da altre varie serie.\nPodcast e Adult Swim Mobile.\nAdult Swim ha offerto dei video podcast su iTunes dal 21 marzo al 19 settembre 2006. I podcast presenti dietro le quinte sono segmenti di show e contenuti esclusivi; come ad esempio un colloquio con Saved di Bell Dennis Haskins e uno sguardo a Brendon Small e Metalocalypse di Tommy Blacha. Il podcast numero due, nella classifica di iTunes, \u00e8 tra i podcast pi\u00f9 scaricati.\nLive Stream in America.\nA partire dal 25 settembre del 2013, Turner Broadcasting System e Cartoon Network Inc. ha incominciato la diretta streaming del canale Adult Swim attraverso l'applicazione per cellulare del sito e su Adultswim.com noto come \"AS LIVE \". Per accedere alla diretta streaming l'utente deve essere abbonato attraverso il suo account. Una volta autenticato, l'utente pu\u00f2 quindi selezionare East o West Coast feed per visualizzare il feed dal vivo che \u00e8 ottimizzato per la riproduzione di entrambi su Internet e rete dati dei cellulari con i servizi wireless (cio\u00e8 3G / 4G).\nAttualmente il servizio di Adult Swim \u00e8 disponibile per gli abbonati da circa 100 diversi fornitori di via cavo e via satellitare, tra cui AT&amp;T U-verse, Cablevisi\u00f3n, Charter, Comcast Xfinity, Cox, DirecTV, Suddenlink e Verizon FiOS, e altri nuovi fornitori di via cavo che vengono aggiunti frequentemente.\nA differenza della sua tradizionale trasmissione, il flusso di internet, come diretta, non mostra gli stessi spot. Ci\u00f2 \u00e8 dovuto principalmente a un accordo contrattuale tra la maggior parte dei network americani di trasmissione, incluse le propriet\u00e0 di Turner Broadcasting System e il sindacato SAG-AFTRA che rappresenta gli artisti televisivi e radiofonici e ASCAP e Broadcast Music Incorporated, che agiscono per conto di compositori di musica e artisti per il pagamento delle royalty. Nell'ambito di tale accordo, le reti di trasmissione sono tenute a pagare una certa quota di royalty per mettere un qualsiasi spot, a condizione che sia una performance musicale. Per usurpare queste trasmissioni, Adult Swim ha una scheda con una foto di una civetta con le parole \"Please stand-by Commercial break\" e Adult Swim program promos.\nApp.\nL'applicazione di Adult Swim per Android e iOS \u00e8 stata pubblicata nel 2011 ed \u00e8 valutato 18+.\nAdult Swim nel mondo.\nDal 2005, Adult Swim si sta espandendo in tutto il mondo. Come per gli Stati Uniti, il blocco notturno si trova anche in Canada, Nuova Zelanda, Australia, Russia, Brasile e nel resto dell'America Latina. Alcuni mercati stranieri di Cartoon Network scelgono di non far approdare il blocco in alcuni Paesi, a causa di diverse condizioni del mercato locale come le licenze dei programmi stessi trasmessi sulle altre emittenti, sulle restrizioni del contenuto governativo o regolamentare (come accaduto con Ofcom nel Regno Unito), o per il contenuto di queste serie. In questi mercati, dove sorgono questioni di regolamentazione, il blocco viene concesso in licenza ad altre reti o stazioni televisive, oppure per mezzo di un contratto che permette la successiva visione (e di conseguenza la traduzione) di questi contenuti, come accaduto in Italia con i servizi in streaming TIMvision e Netflix e gli altri canali.\nItalia.\nIn Italia il blocco televisivo non \u00e8 stato mai riportato nella controparte italiana del canale. Nel 2004 sono state rese disponibili due serie non originali continuate su Adult Swim: \"God, the Devil and Bob\" su Jimmy, presentato in anteprima al Corto Imola Festival nell'ottobre 2002, e \"The Oblongs\" su Italia Teen Television. In seguito Paramount Comedy (e il suo successore Comedy Central) ha trasmesso le prime due stagioni di \"The Boondocks\" dal 23 novembre 2006 al 12 maggio 2008; tuttavia in seguito al fallimento della Sony Entertainment Italia, la quale deteneva i diritti della serie, le ultime due stagioni sono rimaste inedite. Nel gennaio 2008, la Sony Pictures ha pubblicato il DVD della prima stagione insieme ad alcune caratteristiche speciali.\nNel dicembre 2007 \u00e8 stato rivelato che la serie animata \"Aqua Teen Hunger Force\" sarebbe stata presentata al Future Film Festival 2008, in anteprima coi primi cinque episodi della prima stagione. Gli episodi sono stati mostrati, sottotitolati in italiano, il 18 gennaio 2008, tuttavia non fu mai trasmesso effettivamente in televisione. Durante il Cartoons on the bay del 2008 \u00e8 stato annunciato l'arrivo imminente del sito italiano di Adult Swim. Il sito \u00e8 stato aperto ufficialmente il 12 aprile 2008. Lo stesso giorno Jaime Ondarza, assistente di Turner Italia e direttore di Boing, ha affermato che \"non lancer\u00e0 mai in Italia un canale Adult Swim\" e che per il momento sarebbe rimasto solo sul web. Sul sito ufficiale sono state rese disponibili delle clip in italiano di \"Robot Chicken\" e sono stati pubblicizzati gli arrivi imminenti di diverse serie animate provenienti dal blocco televisivo originale. Tuttavia, il sito fu chiuso verso fine 2009.\nPi\u00f9 tardi, Netflix ha iniziato a pubblicare la serie animata \"Rick and Morty\" dal 1\u00b0 maggio 2016. In seguito ad un accordo con Turner, \u00e8 stato annunciato che TIMvision avrebbe pubblicato \"Robot Chicken\", \"China, IL\", \"\" e \"Mr. Pickles\" dal 14 settembre 2016. In quel periodo sono state aperte le pagine ufficiali Facebook e Instagram di Adult Swim. Il 6 dicembre sono state pubblicate altre stagioni delle suddette serie, compresi gli speciali \"Robot Chicken: Star Wars\". Il 1\u00ba febbraio 2018, TIMvision ha pubblicato tre stagioni di \"Aqua Teen Hunger Force\" e gli speciali \"Robot Chicken DC Comics\". Nell'agosto 2018, la Eagle Pictures ha pubblicato la quinta stagione inedita di \"Robot Chicken\" in DVD. Nello stesso anno Eagle Pictures ha pubblicato in DVD e blu-ray le stagioni precedentemente doppiate di \"Robot Chicken\" e \"Rick and Morty\". Inoltre sono stati pubblicati in DVD e blu-ray gli speciali \"Robot Chicken Star Wars\" il 7 giugno 2018 e gli speciali \"Robot Chicken DC Comics\" il 16 gennaio 2019. La serie \"Final Space\", pubblicata inizialmente da Netflix e continuata su Adult Swim dalla seconda stagione, viene pubblicata in Italia su Netflix dal 20 luglio 2018.\nNell'aprile 2021 \u00e8 stato annunciato l'arrivo di un canale Toonami sull'imminente piattaforma in streaming Mediaset Infinity, con all'interno serie animate e anime provenienti da Cartoon Network, DC, Toonami e Adult Swim. In quest'ultima sezione sono state rese note le serie \"Rick and Morty\", \"Mr. Pickles\" e \"The Venture Bros.\". In seguito \u00e8 stato rivelato che Prime Video avrebbe pubblicato \"China, IL\", \"Mr. Pickles\", \"Robot Chicken\", \"Aqua Teen Hunger Force\" e l'allora inedito \"The Venture Bros.\" il 1\u00b0 novembre 2021. Nello stesso periodo \u00e8 stato annunciato che la terza stagione inedita di \"Mr. Pickles\" sarebbe stata pubblicata il 1\u00b0 gennaio 2022.\nNel dicembre 2021 sono state confermate nuove stagioni e contenuti inediti di Adult Swim tra cui \"Mr. Pickles\", \"Robot Chicken\" (e lo speciale \"\"), \"The Venture Bros.\" e l'inedita quinta e ultima stagione di \"Samurai Jack\".\nAustralia e Nuova Zelanda.\nNell'ottobre 2013, Turner Broadcasting, in collaborazione con MCM Media e Movideo, ha lanciato un servizio di video on demand dal nome Adult Swim Australia. Il sito presenta un totale di 1500 episodi tra le tante serie dell'originale Adult Swim.\nFino al 31 dicembre 2007, la versione australiana e neozelandese di Adult Swim \u00e8 stata trasmessa su Cartoon Network. In quel periodo, le serie trasmesse sul blocco erano: \"Aqua Teen Hunger Force\", \"Sealab 2021\", \"Space Ghost Coast to Coast\", \"Harvey Birdman, Attorney at Law\" (andato in onda anche su SBS), \"Tom Goes to the Mayor\", \"Home Movies\", \"The Venture Bros.\" e, poco prima della chiusura del canale, \"Squidbillies\". Il blocco di Adult Swim \u00e8 andato in onda ogni venerd\u00ec e sabato insieme con un altro blocco anime che andava in onda durante la settimana. In quest'ultimo blocco sono stati trasmessi \"Cowboy Bebop\", \"InuYasha\", \"Bleach\", \"Air Gear\", \"Black Cat\" e \"Ghost in the Shell\".\nAttualmente il blocco non \u00e8 pi\u00f9 presente su Cartoon Network, ma alcune serie sono state trasmesse su The Comedy Channel, in Australia. Il blocco \u00e8 tornato definitivamente su The Comedy Channel con le serie animate \"Robot Chicken\", \"Harvey Birdman, Attorney at Law\" e \"Aqua Teen Hunger Force\". La serie \"The Boondocks\" \u00e8 stata trasmessa separatamente sullo stesso canale, con l'assenza del banner di Adult Swim.\nA oggi, il blocco Adult Swim su The Comedy Channel \u00e8 cresciuta considerevolmente, presentato in anteprima molte altre serie di Adult Swim, tra le quali: \"Moral Orel\", \"Titan Maximum\", \"Robot Chicken: Star Wars\", \"Frisky Dingo\", \"Tim and Eric Awesome Show Great Job\", \"Childrens Hospital\", \"Metalocalypse\" e \"The Venture Bros.\", quest'ultima \u00e8 stata la terza serie animata, dopo \"Aqua Teen Hunger Force\" e \"Harvey Birdman\", a essere trasmessa sia sul vecchio sia sul nuovo blocco. Alcune serie trasmesse su Adult Swim sono state rilasciate su DVD da Madman Entertainment, incluse serie mai trasmesse nella televisione australiana.\nDopo essersi trasferito su The Comedy Channel, Adult Swim non ha mai pi\u00f9 trasmesso in Nuova Zelanda. Per ovviare al problema, nel giugno 2016, Channel 9 ha firmato un accordo biennale con Turner Broadcasting per trasmettere un piccolo blocco di Adult Swim su 9Go!. Di solito le serie animate \"Robot Chicken\" e \"Aqua Teen Hunger Force\" vengono trasmesse su questo canale.\nCanada.\nIn Canada, il canale in lingua inglese di Teletoon ha presentato un blocco per adulti chiamato Teletoon at Night (precedentemente noto come The Detour) che, ogni notte, trasmette parte della programmazione dell'originale Adult Swim. I programmi che sono stati trasmessi sul blocco notturno sono: \"Moral Orel\", \"Aqua Teen Hunger Force\", \"Harvey Birdman, Attorney at Law\", \"Metalocalypse\", \"Robot Chicken\", \"Squidbillies\", \"12 oz. Mouse\", \"Stroker and Hoop\", \"Loiter Squad\", \"Eagleheart\", \"The Boondocks\", \"The Venture Bros.\", \"Home Movies\", \"Tom Goes to the Mayor\" e \"Space Ghost Coast to Coast\".\nLa serie televisiva \"Tim and Eric Awesome Show, Great Job!\" \u00e8 andata in onda su The Comedy Network, di Bell Media. Dal luglio 2007, alcuni programmi di Adult Swim in onda su The Detour hanno abbandonato il blocco, lasciando posto ad altre serie animate per adulti realizzate in Canada. \"Robot Chicken\" \u00e8 stata l'ultima serie di Adult Swim a essere trasmessa sul blocco. Il servizio in lingua francese di Teletoon invece ha presentato un blocco per adulti chiamato T\u00e9l\u00e9toon la Nuit. Il blocco ha trasmesso: \"Futurama\", \"I Griffin\", \"Home Movies\", \"Robot Chicken\", \"American Dad!\" e \"The Boondocks\".\nNel frattempo, il canale YTV ha trasmesso anime di Adult Swim, nel suo blocco Bionix. Inoltre, i blocchi televisivi Anime Current di G4, Kamikaze di Razer (l'attuale MTV2), il defunto Scream (l'attuale Dusk) e Super Channel hanno tutti trasmesso vari titoli anime.\nNel giugno 2009, G4 ha lanciato Adult Digital Distraction, un blocco di programmazione che contiene molte serie di Adult Swim. Alla fine del 2011, il blocco \u00e8 stato interrotto a causa del fatto che il canale si \u00e8 discostato troppo dal suo formato originale. Il blocco \u00e8 stato brevemente rilanciato in seguito con le serie \"Tim and Eric Awesome Show, Great Job!\", \"Eagleheart\", \"\", \"Delocated\", \"Metalocalypse\", \"Aqua Teen Hunger Force\", \"Superjail!\" e \"The Venture Bros.\".\nIl 2 febbraio 2012, TELETOON Canada Inc. ha annunciato che avrebbe lanciato un'altra versione canadese di Adult Swim su Cartoon Network. Il blocco \u00e8 stato lanciato il 4 luglio 2012. Da settembre 2015 a settembre 2017, tutte le serie originali di Adult Swim sono state trasmesse in esclusiva sul blocco.\nNel dicembre 2013, Much ha incominciato a mandare in onda \"Childrens Hospital\" e, in seguito, il suo spin-off, \"Newsreaders\". Sul blocco era presente anche \"The Jack and Triumph Show\". Nell'ottobre 2014, Netflix ha incominciato a trasmettere \"Mike Tyson Mysteries\", il giorno dopo della premi\u00e8re statunitense. Il 25 febbraio 2016, Williams Street ha lanciato un servizio di video on-demand per dispositivi iOS e Android. L'app contiene la maggior parte dei contenuti di Adult Swim.\nFrancia.\nIn Francia, Il blocco Adult Swim \u00e8 stato lanciato il 4 marzo 2011 e va in onda tutte le sere dalle 23:00 alle 06:00 su Cartoon Network. Il blocco ha trasmesso: \"Aqua Teen Hunger Force\", \"Harvey Birdman: Attorney at Law\", \"Metalocalypse\", \"Moral Orel\", \"Robot Chicken\" e \"Squidbillies\". Come la maggior parte dei blocchi internazionali di Adult Swim, il canale non trasmette la programmazione di Fox e serie televisive d'azione. La maggior parte della programmazione del blocco non \u00e8 doppiata e va in onda con l'audio inglese e con i sottotitoli in francese. All'inizio degli anni 2000, c'\u00e8 stato un blocco a tarda notte chiamato Dezaxe, che ha trasmesso la serie animata \"Home Movies\". Nel marzo 2015 \u00e8 stato lanciato un nuovo blocco di Adult Swim sul canale Enorme TV. Il blocco ha cessato le trasmissioni nel giugno 2016.\nGermania.\nIn Germania, il blocco Adult Swim va in onda su TNT Comedy. Le serie trasmesse sono: \"Aqua Teen Hunger Force\", \"Rick and Morty\", \"Assy McGee\", \"Lucy, The Daughter of the Devil\", \"Metalocalypse\", \"Moral Orel\", \"Robot Chicken\", \"Stroker and Hoop\", \"The Brak Show\", \"Venture Bros.\", \"Supernanny\" e \"The Ren &amp; Stimpy Show\".\nAmerica Latina.\nIn America Latina, dal 7 ottobre 2005, il blocco Adult Swim viene trasmesso durante le ore notturne su Cartoon Network. Pi\u00f9 tardi il canale I.Sat ha trasmesso gran parte della programmazione di Adult Swim, ma ha dovuto chiudere i battenti per via delle recensioni negative da parte dei genitori.\nIl 29 ottobre 2010, I.Sat ha rivelato che stava eliminando la programmazione di Adult Swim a causa delle basse valutazioni, aggiungendo: \"Non importa se aggiungiamo nuove serie, tanto non funzionerebbero\".\nNel 2014 \u00e8 stato annunciato che Adult Swim sarebbe tornato in America Latina nello stesso anno. Il 3 novembre 2014, Adult Swim ha debuttato sul feed brasiliano di TBS. Il 3 aprile 2015, Adult Swim \u00e8 stato rilanciato in America Latina su I.Sat, in lingua inglese con i sottotitoli in spagnolo, in anteprima con la serie animata \"Rick and Morty\".\nNel gennaio 2018, il blocco \u00e8 stato rilanciato su TBS, in lingua spagnola. Tuttavia, Adult Swim \u00e8 andato in onda in tutta l'America Latina, sia da I.Sat che da TBS, nel gennaio 2020.\nNel maggio 2020, Adult Swim \u00e8 tornato tramite il canale Warner TV, inizialmente con le serie \"Rick and Morty\", \"Final Space\", \"Robot Chicken\" e \"Aqua Teen Hunger Force\".\nSpagna.\nIn Spagna, Adult Swim \u00e8 stato un blocco di programmazione andato in onda il venerd\u00ec dalla mezzanotte sul canale TNT, tra il 2007 e il 2012. Nonostante il blocco non esista pi\u00f9 in Spagna, molte delle sue serie originali hanno una propria sezione nel servizio di streaming HBO.\nNel dicembre 2020, Adult Swim \u00e8 tornato insieme a Toonami come pacchetto premium del servizio Orange TV. In esso puoi vedere pi\u00f9 di 600 episodi di 19 serie diverse come \"Rick and Morty\", \"Metalocalypse\", \"Robot Chicken\", tra gli altri.\nPolonia.\nSebbene il blocco Adult Swim non esista in nessun canale della Polonia, AXN Spin ha trasmesso \"Robot Chicken\" e \"The Boondocks\".\nRussia.\nIn Russia, quasi tutte le serie di Adult Swim vengono trasmesse su 2x2, canale televisivo specializzato in animazione. In passato ci sono stati altri due blocchi a tema Adult Swim, uno dei quali trasmetteva le serie in lingua inglese. Le serie di Adult Swim trasmesse in Russia sono: \"Aqua Teen Hunger Force\", \"Robot Chicken\", \"Sealab 2021\", \"12 oz. Mouse\", \"The Venture Bros.\", \"The Brak Show\", \"Stroker and Hoop\", \"Tom Goes to the Mayor\", \"Squidbillies\", \"Harvey Birdman, Attorney at Law\", \"Space Ghost Coast to Coast\", \"Frisky Dingo\", \"Perfect Hair Forever\", \"Metalocalypse\", \"Lucy, the Daughter of the Devil\" e tanti altri. 2x2 trasmette anche molti anime presenti sul blocco di Adult Swim. Serie animate come \"The Boondocks\" e \"Rick and Morty\" sono state presentate anche in altri canali, al di fuori del blocco di Adult Swim di 2x2.\nRegno Unito e Irlanda.\nNel 2002, CNX (Cartoon Network Extreme) \u00e8 stato lanciato nel Regno Unito come spin-off di Cartoon Network. Il canale conteneva gran parte della programmazione trasmessa sugli originali Adult Swim e Toonami, insieme con anime e film d'azione per adulti. Tuttavia, un anno dopo, CNX ha chiuso i battenti.\nL'8 luglio 2006, un blocco di Adult Swim \u00e8 stato lanciato sull'ormai defunto Bravo, di propriet\u00e0 di Virgin Media Television. Le serie venivano generalmente trasmesse a partire dalla mezzanotte. Nel canale venivano trasmesse le stesse serie che facevano parte del vecchio blocco di Adult Swim: \"Robot Chicken\", \"Aqua Teen Hunger Force\", \"Sealab 2021\", \"The Brak Show\", \"Tom Goes to the Mayor\", \"Space Ghost Coast to Coast\", \"The Venture Bros.\", \"Moral Orel\" e \"Metalocalypse\". Oltre alle serie prodotte dalla Williams Street, sono stati trasmessi anche \"Stripperella\" e \"Kid Notorious\". La prima serie action di Adult Swim \u00e8 stata l'anime \"Afro Samurai\", trasmesso dal 4 maggio 2007, insieme con l'inedita serie animata \"Modern Toss\". Il 7 luglio 2008, Adult Swim ha cessato le trasmissioni anche su Bravo.\nPi\u00f9 tardi, il sito web inglese di Adult Swim ha incominciato a offrire l'accesso gratuito a tutti gli episodi delle serie \"Squidbillies\", \"Harvey Birdman, Attorney at Law\", \"Tom Goes to the Mayor\", \"Minoriteam\", \"Stroker and Hoop\", \"Moral Orel\", \"12 oz. Mouse\", \"Perfect Hair Forever\", \"Metalocalypse\" e \"Frisky Dingo\". Revolver Entertainment ha incominciato anche a distribuire le serie di Adult Swim su DVD, per il mercato inglese e irlandese.\nDal 5 giugno al 27 novembre 2010, FX ha trasmesso le serie animate \"Robot Chicken\", \"Titan Maximum\", \"The Venture Bros.\" e \"Metalocalypse\" sul suo canale, con il marchio [Adult Swim]. Il 14 dicembre 2011, il network Syfy ha trasmesso la trilogia \"Robot Chicken: Star Wars\". Dal 4 gennaio 2012, il blocco Adult Swim \u00e8 stato trasmesso su Turner Classic Movies.\nIl 4 settembre 2015, FOX ha firmato un accordo con la Turner Broadcasting System, per acquisire i programmi di Adult Swim. Dal 10 settembre 2015, il canale ha incominciato ha trasmettere: \"I Griffin\", \"American Dad!\", \"Rick and Morty\", \"Mr. Pickles\", \"Robot Chicken\", \"Aqua Teen Hunger Force\", \"The Venture Bros.\", \"Black Jesus\" e \"Your Pretty Face is Going to Hell\". A partire da settembre 2017, Adult Swim non ha mai pi\u00f9 trasmesso nel Regno Unito, anche se molte sue serie sono tuttora disponibili sul servizio in streaming Netflix.\nAlta definizione.\nDal 15 ottobre 2007, come per tutte le reti WarnerMedia, Adult Swim \u00e8 disponibile in alta definizione cambiando cos\u00ec il formato da a , con l'eccezione di alcune serie rimasterizzate negli anni successivi come \"Dragon Ball Kai\", \"Cowboy Bebop\", \"Samurai Jack\" e \"Home Movies\" e altre che utilizzano intenzionalmente il formato 4:3 in favore dello stile visivo come la prima stagione di \"The Eric Andre Show\" e \"Jack Stauber's OPAL\". I bumper e i promo della rete sono stati lasciati in 4:3 fino al 2010, apparendo quindi allungati sul feed ad alta definizione. Sulla definizione standard, i contenuti HD sono stati trasmessi con il letterboxing fino al 13 maggio 2013, quando sono stati ridimensionati apparendo in 16:9. A differenza delle altre reti di WarnerMedia, anche la pubblicit\u00e0 sulla definizione standard appare in modalit\u00e0 16:9."}
{"id": "2139171", "revid": "247933", "url": "https://it.wikipedia.org/wiki?curid=2139171", "title": "San Joaquin Valley", "text": ""}
{"id": "2139173", "revid": "729019", "url": "https://it.wikipedia.org/wiki?curid=2139173", "title": "Coppa del Mondo di sci di fondo 1992", "text": "La Coppa del Mondo di sci di fondo 1992 fu l'undicesima edizione della manifestazione organizzata dalla Federazione Internazionale Sci; ebbe inizio a Silver Star, in Canada, e si concluse a Vang, in Norvegia. Nel corso della stagione si tennero ad Albertville i XVI Giochi olimpici invernali, validi ai fini della Coppa del Mondo, il cui calendario non contempl\u00f2 dunque interruzioni.\nLa stagione maschile ebbe inizio l'8 dicembre 1991 e si concluse il 14 marzo 1992. Furono disputate 12 gare individuali (7 a tecnica classica, 4 a tecnica libera, 1 a inseguimento) e 5 staffette, in 8 diverse localit\u00e0. Il norvegese Bj\u00f8rn D\u00e6hlie si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Vladimir Smirnov era il detentore uscente della Coppa generale.\nLa stagione femminile ebbe inizio l'8 dicembre 1991 e si concluse il 15 marzo 1992. Furono disputate 12 gare individuali (6 a tecnica classica, 5 a tecnica libera, 1 a inseguimento) e 5 staffette, in 8 diverse localit\u00e0. La russa Elena V\u00e4lbe si aggiudic\u00f2 la coppa di cristallo. Non vennero stilate classifiche di specialit\u00e0; la V\u00e4lbe era la detentrice uscente della Coppa generale.\nPoich\u00e9 il processo di dissoluzione dell'Unione Sovietica avvenne nel corso della stagione, l'appartenenza nazionale degli atleti fino ad allora sovietici fu fluida; ad le ex repubbliche dell'Unione Sovietica (eccettuati i Paesi baltici) presentarono un'unica squadra, la Squadra Unificata ai Giochi olimpici.\nUomini.\nRisultati.\nLegenda:\nTC = tecnica classica\nTL = tecnica libera\nPU = inseguimento\nDonne.\nRisultati.\nLegenda:\nTC = tecnica classica\nTL = tecnica libera\nPU = inseguimento"}
{"id": "2139176", "revid": "729019", "url": "https://it.wikipedia.org/wiki?curid=2139176", "title": "Coppa del Mondo di sci di fondo 1991", "text": "La Coppa del Mondo di sci di fondo 1991 fu la decima edizione della manifestazione organizzata dalla Federazione Internazionale Sci; ebbe inizio a Tauplitzalm, in Austria e si concluse a Oslo, in Norvegia. Nel corso della stagione si tennero in Val di Fiemme i Campionati mondiali di sci nordico 1991, validi ai fini della Coppa del Mondo, il cui calendario non contempl\u00f2 dunque interruzioni.\nLa stagione maschile ebbe inizio il 9 dicembre 1990 e si concluse il 16 marzo 1991. Furono disputate 12 gare individuali (5 a tecnica classica, 6 a tecnica libera, 1 a inseguimento) e 5 staffette, in 9 diverse localit\u00e0. Il sovietico Vladimir Smirnov si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Vegard Ulvang era il detentore uscente della Coppa generale.\nLa stagione femminile ebbe inizio il 9 dicembre 1990 e si concluse il 16 marzo 1990. Furono disputate 12 gare individuali (5 a tecnica classica, 5 a tecnica libera, 2 a inseguimento) e 5 staffette, in 9 diverse localit\u00e0. La sovietica Elena V\u00e4lbe si aggiudic\u00f2 la coppa di cristallo. Non vennero stilate classifiche di specialit\u00e0; Larisa Lazutina era la detentrice uscente della Coppa generale.\nUomini.\nRisultati.\nLegenda:\nTC = tecnica classica\nTL = tecnica libera\nPU = inseguimento\nDonne.\nRisultati.\nLegenda:\nTC = tecnica classica\nTL = tecnica libera\nPU = inseguimento"}
{"id": "2139180", "revid": "1942768", "url": "https://it.wikipedia.org/wiki?curid=2139180", "title": "Carta di qualificazione del conducente", "text": "La carta di qualificazione del conducente (in sigla CQC) \u00e8 un titolo abilitativo, attestante le capacit\u00e0 professionali di quei soggetti gi\u00e0 in possesso di una patente di guida di categoria superiore (C/C+E, D/D+E), che consente di svolgere attivit\u00e0 di carattere professionale legata all'autotrasporto.\nEsistono due tipologie di CQC: quella per il trasporto di merci e quella per il trasporto di persone. Si pu\u00f2 essere titolari di una sola o di entrambe le qualificazioni.\nLa qualificazione iniziale dei conducenti dei veicoli delle categorie di cui sopra, adibiti al trasporto di cose o di passeggeri, \u00e8 diventata obbligatoria in seguito all'emanazione della Direttiva europea 2003/59/CE, recepita in Italia con il Decreto legislativo 286 del 21/11/2005.\nValidit\u00e0 e rinnovo.\nLa CQC ha validit\u00e0 quinquennale e va rinnovata attraverso la frequenza di un corso di formazione periodica della durata di 35 ore. A fine corso non \u00e8 previsto, in genere, alcun esame, tuttavia le CQC scadute da oltre due anni non possono essere rinnovate secondo questa modalit\u00e0 e, pertanto, i titolari dovranno sostenere due esami a quiz informatizzato, uno per la parte comune, l'altro per la parte specialistica. Come la patente di guida, anche la suddetta carta \u00e8 dotata di 20 punti e, in caso di infrazione commessa con il veicolo professionale, i punti vengono decurtati da quest'ultima e non pi\u00f9 dalla patente. La CQC era, precedentemente, legata a una specifica patente di guida e non aveva alcun valore se presentata senza di essa o con una patente diversa. Dal 18 aprile 2013, al momento del rilascio o del rinnovo della CQC non viene pi\u00f9 rilasciata una nuova tessera, ma una nuova patente con l'aggiunta del codice armonizzato \"95\" sul retro. Si avr\u00e0 quindi un unico documento nel quale verranno indicate, oltre alle categorie possedute, anche il tipo di CQC e le relative scadenze. Chiunque lo smarrisca \u00e8 tenuto a richiedere un duplicato presso l'ufficio della Motorizzazione Civile competente per territorio.\nTipologie.\nCQC merci.\nLa Carta di Qualificazione del Conducente per il trasporto merci \u00e8 riservata a chi effettua trasporto di cose in conto terzi con veicoli di massa a pieno carico superiore alle 3,5 tonnellate (inclusi eventuali rimorchi o semirimorchi), ed \u00e8 obbligatoria a partire dal 10 settembre 2009. Tale obbligo non sussiste, invece, per chi svolge attivit\u00e0 di autotrasporto in conto proprio, a meno che il conducente del mezzo non sia stato assunto con la qualifica specifica di autista. Hanno avuto diritto al \"rilascio per documentazion\"e della CQC merci tutti i possessori delle patenti C o CE (conseguita entro il 09/09/2009) fino alla data del 9 settembre 2014 . Trascorsa questa data, il conseguimento \u00e8 subordinato alla frequenza obbligatoria di un corso presso le autoscuole autorizzate e di un esame finale presso la Motorizzazione Civile di competenza (esame a quiz). Se l'et\u00e0 del conducente \u00e8 inferiore a 21 anni, esso non potr\u00e0 condurre autocarri con massa a pieno carico superiore alle 7,5t. Tale limite pu\u00f2 essere rimosso al compimento dei 21 anni o seguendo il corso CQC completo da 280 ore.\nCQC persone.\nLa Carta di Qualificazione del Conducente per il trasporto persone \u00e8 riservata a chi effettua trasporto di persone con autoveicoli di capienza superiore ai 9 posti (autobus) in servizio pubblico di linea o di noleggio con conducente. Non \u00e8 invece necessaria per la guida degli autobus immatricolati a uso proprio, a meno che il guidatore dell'autoveicolo non sia stato assunto con la qualifica specifica di autista.\nTale documento, che sostituisce il vecchio CAP KD, \u00e8 obbligatorio ed \u00e8 stato rilasciato \"per documentazione\" fino alla data del 9 settembre 2013 ai titolari di patenti D o DE che avessero conseguito il KD entro il 9 settembre 2008. Chi invece non avesse conseguito il KD entro tale data (9 settembre 2008) e non lo richieda entro la data limite, il conseguimento della CQC persone \u00e8 subordinato alla frequenza di un corso di 140 ore (di cui 130 ore di corso teorico e 10 ore di guida) da svolgere presso le autoscuole autorizzate, con annesso esame finale presso la Motorizzazione Civile di competenza. Se il candidato ha et\u00e0 inferiore ai 23 anni non potr\u00e0 condurre autobus con pi\u00f9 di 16 passeggeri o con una percorrenza di pi\u00f9 di 50\u00a0km per i servizi di linea. Tale limite pu\u00f2 essere rimosso frequentando il corso ordinario da 280 ore, oppure con il compimento dei 24 anni di et\u00e0. Per chi invece ha la patente di cat. C entro il 09/09/2009 ed il relativo CQC e volesse prendere la patente D e il conseguente CQC trasporto persone, il corso sar\u00e0 di sola estensione CQC e quindi limitato a 35 ore di teoria e 2,5 ore di guida sempre con esame finale presso la Motorizzazione Civile."}
{"id": "2139185", "revid": "729019", "url": "https://it.wikipedia.org/wiki?curid=2139185", "title": "Coppa del Mondo di sci di fondo 1990", "text": "La Coppa del Mondo di sci di fondo 1990 fu la nona edizione della manifestazione organizzata dalla Federazione Internazionale Sci; ebbe inizio a Salt Lake City, negli Stati Uniti, e si concluse a Vang, in Norvegia.\nLa stagione maschile ebbe inizio il 9 dicembre 1989 e si concluse il 17 marzo 1990. Furono disputate 11 gare individuali (5 a tecnica classica, 5 a tecnica libera, 1 a inseguimento) e 6 staffette, in 11 diverse localit\u00e0. Il norvegese Vegard Ulvang si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Gunde Svan era il detentore uscente della Coppa generale.\nLa stagione femminile ebbe inizio il 9 dicembre 1989 e si concluse il 17 marzo 1990. Furono disputate 11 gare individuali (5 a tecnica classica, 5 a tecnica libera, 1 a inseguimento) e 6 staffette, in 10 diverse localit\u00e0. La sovietica Larisa Lazutina si aggiudic\u00f2 la coppa di cristallo. Non vennero stilate classifiche di specialit\u00e0; Elena V\u00e4lbe era la detentrice uscente della Coppa generale.\nUomini.\nRisultati.\nLegenda:\nTC = tecnica classica\nTL = tecnica libera\nPU = inseguimento\nDonne.\nRisultati.\nLegenda:\nTC = tecnica classica\nTL = tecnica libera\nPU = inseguimento"}
{"id": "2139189", "revid": "1305772", "url": "https://it.wikipedia.org/wiki?curid=2139189", "title": "Take It to the Limit", "text": ""}
{"id": "2139192", "revid": "113555137", "url": "https://it.wikipedia.org/wiki?curid=2139192", "title": "Ordine della corona del W\u00fcrttemberg", "text": "L'Ordine della corona del W\u00fcrttemberg (detto in precedenza Ordine di Sant'Uberto del W\u00fcrttemberg o Ordine dell'Aquila d'oro del W\u00fcrttemberg) fu un ordine cavalleresco del W\u00fcrttemberg.\nStoria.\nL'ordine venne fondato nel 1702 col nome di \"Ordine di Sant'Uberto\", ma venne modificato nel 1807 in \"Ritterorden vom Goldenen Adler\" (Ordine dell'Aquila d'oro) per volere del re Federico I. Il 23 settembre 1818 gli statuti dell'ordine vennero rinnovati con concessioni civili e militari per volere di Guglielmo I che ne mut\u00f2 il nome in \"Ordine della corona del W\u00fcrttemberg\"\".\nClassi.\nInizialmente l'Ordine disponeva delle tre classi di gran croce, commendatore e cavaliere, che vennero ampliate a partire dal 1918:\nIl motto dell'ordine era \"Furchtlos und trew\" (Temerario e leale). Sino al 1913 le pi\u00f9 alte cariche dell'ordine potevano essere ricoperte solo da nobili."}
{"id": "2139194", "revid": "1543377", "url": "https://it.wikipedia.org/wiki?curid=2139194", "title": "Fishscale", "text": "Fishscale \u00e8 il quinto album solista di Ghostface Killah, membro del Wu Tang Clan. \u00c8 uscito il 28 marzo 2006 per Def Jam. Il titolo \u00e8 un riferimento al mondo della cocaina.\nIl singolo \"Back Like That\", estratto dall'album, raggiunse la 14\u00aa posizione nella U.S. Hot R&amp;B/Hip-Hop Songs chart, mentre \"Be Easy\" si ferm\u00f2 solo alla 91\u00aa. L'album vendette pi\u00f9 di 110,000 copie nella prima settimana, debuttando al quarto posto nella Billboard 200 e al secondo nella Top Rap/R&amp;B Albums chart, i migliori piazzamenti ottenuti dal debutto solista del 1996, con \"Ironman\". Il disco fu messo in ombra dall'uscita quasi contemporanea di \"King\", album di T.I..\nInformazioni.\nA gennaio 2006 fu pubblicato un sampler contenente le versioni complete di \"Be Easy\", \"Back Like That\" e \"Kilo\", nonch\u00e9 una versione pi\u00f9 breve dei pezzi \"Big Girl\" e \"Charlie Brown\". L'ultima canzone, prodotta da MF DOOM, conteneva un campione estrapolato da \"Alfomega\" di Caetano Veloso, per il quale non era stato chiesto il permesso di utilizzo. Per questo motivo il pezzo non entr\u00f2 nella tracklist ufficiale dell'album.\nL'album ricevette critiche molto positive. Al suo interno numerose erano le collaborazioni con la Theodore Unit e con il Wu-Tang Clan, ma l'album \u00e8 il primo nella storia dell'artista a non contenere produzioni affidate al compagno di clan RZA, che \u00e8 comunque campionato nel pezzo \"9 Milli Bros\".\nLe produzioni di J Dilla vengono dal suo album \"Donuts\", quelle di MF DOOM sono contenute all'interno della serie strumentale \"Special Herbs\"."}
{"id": "2139196", "revid": "729019", "url": "https://it.wikipedia.org/wiki?curid=2139196", "title": "Coppa del Mondo di sci di fondo 1989", "text": "La Coppa del Mondo di sci di fondo 1989 fu l'ottava edizione della manifestazione organizzata dalla Federazione Internazionale Sci. Nel corso della stagione si tennero a Lahti i Campionati mondiali di sci nordico 1989, validi anche ai fini della Coppa del Mondo, il cui calendario non contempl\u00f2 dunque interruzioni.\nLa stagione maschile ebbe inizio il 10 dicembre 1988 a Ramsau am Dachstein, in Austria, e si concluse il 12 marzo 1989 a Falun, in Svezia. Furono disputate 12 gare individuali (4 a tecnica classica, 7 a tecnica libera, 1 - per la prima volta - a inseguimento) e 5 staffette, in 8 diverse localit\u00e0. Lo svedese Gunde Svan si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Svan era il detentore uscente della Coppa generale.\nLa stagione femminile ebbe inizio il 10 dicembre 1988 a La F\u00e9claz, in Francia, e si concluse il 12 marzo 1989 a Falun. Furono disputate 12 gare individuali (5 a tecnica classica, 6 a tecnica libera, 1 - per la prima volta - a inseguimento) e 5 staffette, in 8 diverse localit\u00e0. La sovietica Elena V\u00e4lbe si aggiudic\u00f2 la coppa di cristallo. Non vennero stilate classifiche di specialit\u00e0; Marjo Matikainen era la detentrice uscente della Coppa generale.\nUomini.\nRisultati.\nLegenda:\nTC = tecnica classica\nTL = tecnica libera\nPU = inseguimento\nDonne.\nRisultati.\nLegenda:\nTC = tecnica classica\nTL = tecnica libera\nPU = inseguimento"}
{"id": "2139202", "revid": "287204", "url": "https://it.wikipedia.org/wiki?curid=2139202", "title": "Aiguille des Glaciers", "text": "LAiguille des Glaciers (3.816\u00a0) \u00e8 una montagna delle Alpi del Monte Bianco nelle Alpi Graie. Si trova lungo il confine tra l'Italia e la Francia.\nCaratteristiche.\nSi trova lungo la linea di confine tra i dipartimenti francesi della Savoia e dell'Alta Savoia e la regione italiana della Valle d'Aosta.\nSi presenta come un'imponente piramide rocciosa che sovrasta ripidi ghiacciai. Tre creste principali si dipartono dalla vetta: una andando verso sud scende al colle della Seigne; una seconda in direzione sud-est la congiunge all'Aiguille d\u2019Estellette (2.983 m) e la terza verso nord punta verso l'Aiguilles de Tr\u00e9lat\u00eate.\nSalita alla vetta.\n\u00c8 possibile salire sulla vetta partendo dal Rifugio Elisabetta (2.195\u00a0m) oppure dal Refuge Robert Blanc (2.750 m)."}
{"id": "2139203", "revid": "39884", "url": "https://it.wikipedia.org/wiki?curid=2139203", "title": "Kriegsrohstoffsabteilung", "text": ""}
{"id": "2139204", "revid": "767487", "url": "https://it.wikipedia.org/wiki?curid=2139204", "title": "Ordine al merito militare del W\u00fcrttemberg", "text": "L'Ordine al Merito Militare del W\u00fcrttemberg (in tedesco \"W\u00fcrttembergisher Milit\u00e4rverdienstorden\") fu un ordine militare del Regno del W\u00fcrttemberg, come stato membro del Sacro Romano Impero.\nStoria.\nL'Ordine venne fondato l'11 febbraio 1759 dal Duca Carlo II Eugenio di W\u00fcrttemberg col nome di \"Milit\u00e4r-Carls-Orden\", ma venne rinominato in \"W\u00fcrttembergisher Milit\u00e4rverdienstorden\" l'11 novembre 1806 dal Re Federico I. L'ordine cadde definitivamente in disuso dopo la caduta dell'Impero nella Prima guerra mondiale.\nClassi.\nL'ordine si suddivideva in tre classi:\nGeneralmente ciascuna classe era propedeutica all'altra. Tra il 1799 ed il 1919 vennero conferite 95 gran croci, 214 croci da commendatore e 3.128 croci da cavaliere, la maggior parte delle quali nel corso della Prima guerra mondiale, soprattutto a personaggi nativi del W\u00fcrttemberg.\nDescrizione delle insegne.\nLa medaglia dell'ordine era costituita da una croce patente dorata e smaltata di bianco con le braccia curvate ed con gli angoli concavi. Attorno al medaglione centrale, una fascia blu circolare con inciso in oro il motto \"Furchtlos und treu\" (\"Temerario e leale\"). Sul davanti, il medaglione porta una corona d'alloro. Sul retro si trova il monogramma del Re del W\u00fcrttemberg al tempo del conferimento dell'ordine. A partire dal 1870, inoltre, la Gran Croce e la croce di Commendatore vennero sormontate da una corona reale, che venne estesa a tutti i gradi dell'ordine a partire dal 25 settembre 1914.\nLa placca dell'ordine, concessa solo alle gran croci, consisteva in una stella d'argento ad otto punte, raggiata, che riportava l'immagine frontale del medaglione.\nIl nastro dell'ordine fu, sino al 1818 e dopo il 1914, giallo bordato di nero ai lati. Dopo il novembre del 1917, il nastro venne portato color verde. Dal 1818 al 1914 il nastro fu blu."}
{"id": "2139206", "revid": "24443", "url": "https://it.wikipedia.org/wiki?curid=2139206", "title": "Aiguilles des Glaciers", "text": ""}
{"id": "2139209", "revid": "170423", "url": "https://it.wikipedia.org/wiki?curid=2139209", "title": "Phoenix Suns 1969-1970", "text": "La stagione NBA 1969-1970 fu la 2\u00aa stagione della storia dei Phoenix Suns che si concluse con un record di 39 vittorie e 43 sconfitte nella regular season, il 3\u00ba posto della Western Conference.\nDurante la stagione Red Kerr fu sostituito con Jerry Colangelo.\nNei playoff del 1970 la squadra venne eliminata alle semifinali di Division dai Los Angeles Lakers per 4-3 dopo essere stati in vantaggio per 1-3.\nPlay-off.\nSemifinali di Division.\nGara 1\nGara 2\nGara 3\nGara 4\nGara 5\nGara 6\nGara 7\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2139210", "revid": "729019", "url": "https://it.wikipedia.org/wiki?curid=2139210", "title": "Coppa del Mondo di sci di fondo 1988", "text": "La Coppa del Mondo di sci di fondo 1988 fu la settima edizione della manifestazione organizzata dalla Federazione Internazionale Sci; ebbe inizio a La Clusaz, in Francia, e si concluse a Rovaniemi, in Finlandia. Nel corso della stagione si tennero i XV Giochi olimpici invernali di , validi anche ai fini della Coppa del Mondo, il cui calendario non contempl\u00f2 dunque interruzioni.\nLa stagione maschile ebbe inizio il 13 dicembre 1987 e si concluse il 27 marzo 1988. Furono disputate 11 gare individuali (5 a tecnica classica, 6 a tecnica libera) e 5 staffette, in 9 diverse localit\u00e0. Lo svedese Gunde Svan si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Torgny Mogren era il detentore uscente della Coppa generale.\nLa stagione femminile ebbe inizio il 13 dicembre 1987 e si concluse il 27 marzo 1988. Furono disputate 10 gare individuali (4 a tecnica classica, 6 a tecnica libera) e 6 staffette, in 9 diverse localit\u00e0. La finlandese Marjo Matikainen si aggiudic\u00f2 la coppa di cristallo. Non vennero stilate classifiche di specialit\u00e0; la Matikainen era la detentrice uscente della Coppa generale.\nUomini.\nRisultati.\nLegenda:\nTC = tecnica classica\nTL = tecnica libera\nDonne.\nRisultati.\nLegenda:\nTC = tecnica classica\nTL = tecnica libera"}
{"id": "2139211", "revid": "228587", "url": "https://it.wikipedia.org/wiki?curid=2139211", "title": "Paolo Carnesecchi", "text": "Biografia.\nFiglio di Berto di Grazzino di Durante, il Gonfaloniere di Giustizia fiorentino del 1358, e fratello quindi di Zanobi e di Cristofano Carnesecchi, ambedue mercanti e uomini di rilievo nella politica fiorentina nel periodo a cavallo del quattrocento.\nAbitava a Firenze nel popolo di Santa Maria Maggiore, gonfalone Drago, quartiere di San Giovanni ed era immatricolato nell'Arte dei Medici e degli Speziali, (a questa Arte erano immatricolati anche i pittori ) pur occupandosi degli affari pi\u00f9 svariati come consuetudine dei mercanti fiorentini tra cui l'immatricolazione molto spesso era un atto di puro comodo.\nPi\u00f9 volte fu console di questa Arte (cos\u00ec come i suoi fratelli Zanobi e Cristofano ) e questo lo mise in stretto contatto come vedremo con Masaccio e Masolino.\nAl catasto fiorentino del 1427 i suoi figli ed eredi (Paolo era morto nel febbraio 1427) compaiono tra i titolari di una delle portate pi\u00f9 ricche. Il che fa di Paolo uno dei grandi mercanti fiorentini nel periodo di fine XIV secolo.\nUn episodio che si lega al suo nome riguarda le modalit\u00e0 di pagamento in uso ai suoi tempi. Si tratta di un ordine di trasferimento scritto su una cambiale, esempio di girata che merita la citazione di Raymond de Roover: si tratta di una cambiale spiccata l'11 aprile 1386 a Firenze da Iacopo Ardinghelli e Compagni su Antonio di messer Luca in Zara. Poich\u00e9 il datore, la ditta Guido Fagni e Compagni, non aveva corrispondenti a Zara, si richiese al trattario di pagare a Nannino Pellacane di Venezia \u00abo a chui vi scrivesse\u00bb. In conseguenza il 4 giugno 1386 Nannino Pellacane scrisse una nota separata ordinando al trattario di pagare a Paolo di Berto Grazzini, allegandola alla cambiale. Il De Roover affermava nel 1970 a pagina 196 essere questo il pi\u00f9 antico esempio conosciuto di questo procedimento.\nInteressante come vedremo la sua presenza a Buda in Ungheria negli anni che precedono la sua morte come interessanti i suoi traffici con Pippo Spano (Filippo Scolari).\nNell'ultima parte della sua vita partecip\u00f2 considerevolmente alla vita politica fiorentina. Fortemente appoggiato dal mondo delle Arti fu molto attivo nei consigli dove si schier\u00f2 contro il partito della guerra come ci ricordano il contemporaneo Giovanni di Pagolo Morelli e studi storici successivi.\n\u00abCome dinanzi(dove si fece memoria delle novit\u00e0 furono nelli anni Domini 1393)\u00e8 scritto, la balia si di\u00e8 agli Ottantuno, la quale s'intese pe' pi\u00f9 fusse per anni cinque, di poi dur\u00f2 per insino a questo d\u00ec: e durava sempre se non si fusse levata. Ritrovandosi Gonfaloniere di Giustizia Pagolo Carnesechi, dopo messere Cristofano, gli venne voglia, perch\u00e9 da molti cittadini ne fu consigliato, di levare la balia agli Ottantuno del porre il danaio ed eziandio del rimutare la imposta delle prestanze; e a questo fare bisognorono le quarantacinque fave nere, cio\u00e8 Signori, Collegi e degli Otto; e cos\u00ec l'ebbe tutte. E levossi quella balia a d\u00ec venti di giugno 1404. Il populo ne fu molto lieto: uomini da guerra ne furono molto dolenti. Che Idio ci ristori!\u00bb\nPersonaggio politico di primo piano svolse la sua azione su tutto il territorio fiorentino lo vediamo per esempio presente per conto della Repubblica fiorentina alla revisione dello Statuto del comune di Montale:\ncitazione necessaria|..Item super trigesimoprimo capitulo dictarum additionum et capitulorum scripte manu ser Ugucci de Ortignano quod incipit Item considerati l'ultimo capitolo de' &lt; vechi &gt; statuti il quale dispone del palio che si dee offerire et cetera imprimis capitulum et ordinamentum cassaverunt et anullaverunt in totum et pr\u00f2 casso et anullato haberi voluerunt et ordinaverunt. Item prefati statutari providerunt et ordinaverunt quod omnia statuta, provisiones et ordinamenta facta de mense decembris et ianuarii anni 14** per dominos et collegia &lt;nec non&gt; per dictum Tomasium de S&lt;chit&gt;tis, Paulum de Carnesechis et alios socios tunc paciarios Comunis Florentie in civitate et comitatu Pistorii observ &lt; vatione &gt; et executione mandatione in omnibus et per omnia prout et sicut in ipsis contentum et scriptum est. Eo etiam addito quod statuta predicta et presens approbatio non duret nisi tribus annis proxime futuris et quod post dictum trienium nisi de uovo approbaverint nec valeant nec teneant..\nPur legato al partito mediceo(Simone, suo figlio, sar\u00e0 nella Balia che decreter\u00e0 il ritorno dall'esilio di Cosimo il vecchio), ebbe comunque uno spazio politico importante nel regime oligarchico albizzesco. E fu due volte estratto come Gonfaloniere di Giustizia.\nSintesi della carriera politica.\nLa sua carriera politica \u00e8 cos\u00ec sintetizzabile:\nStoria dell'arte.\nLa sua fama \u00e8 per\u00f2 oggi particolarmente legata ai suoi rapporti con Masaccio, Masolino e Paolo Uccello.\nIscritto all'Arte dei medici e degli speziali insieme coi fratelli Zanobi e Cristofano ne fu console in modo quasi continuo tra il 1400 ed il 1426. era per lui facile conoscere i pittori che proprio all'Arte dei medici e degli speziali erano immatricolati secondo le leggi del regime corporativo.\nPer la sua cappella in Santa Maria Maggiore, acquisita nel 1405, Paolo commission\u00f2 a Paolo Uccello un affresco a parete e a Masolino e a Masaccio un trittico (Trittico Carnesecchi) con le storie di Santa Caterina e San Giuliano.\nMasolino aveva gi\u00e0 lavorato per i Carnesecchi nel 1423 quando aveva dipinto per un loro matrimonio la Madonna Boni-Carnesecchi o Madonna di Brema (l'opera \u00e8 datata e porta lo stemma dei Carnesecchi e lo stemma dei Boni).\nMasaccio aveva gi\u00e0 dipinto il Trittico di San Giovenale per l'omonima chiesa posta nel Reggello luogo da cui i Carnesecchi provenivano e dove avevano grandi propriet\u00e0.\nCos\u00ec la moderna storia dell'arte dice che nella cappella di Paolo Carnesecchi Masaccio e Masolino iniziarono quella collaborazione che sarebbe culminata poi nelle opere della pi\u00f9 celebre Cappella Brancacci. E che sarebbe durata sino al trasferimento in Ungheria di Masolino, trasferimento legato alla committenza di Pippo Spano (Ungheria in cui come detto si trovava gi\u00e0 anche Paolo Carnesecchi)\ncitazioni necessarie:\n\"Dipinse ancora in Santa Maria Maggiore accanto alla porta del fianco, la quale va a San Giovanni, nella tavola d'una cappella una Nostra Donna, Santa Caterina, e San Giuliano, e nella predella fece alcune figure piccole della vita di Santa Caterina e San Giuliano che ammazza il padre e la madre; e nel mezzo fece la Nativit\u00e0 di Ges\u00f9 Cristo, con quella semplicit\u00e0 e vivezza che era sua propria nel lavorare\".\nNella cappella di Paolo Carnesecchi lavor\u00f2 anche Paolo Uccello.\n\"Lavor\u00f2 ancora in Santa Maria Maggiore in una cappella allato alla porta del fianco che va a San Giovanni, dove \u00e8 la tavola e predella di Masaccio, una Nunziata in fresco, nella quale fece un casamento degno di considerazione e cosa nuova e difficile in quei tempi, per essere stata la prima che mostrasse con bella maniera agli artefici, e con grazia e proporzione mostrando il modo di fare sfuggire le linee, e fare che in un piano lo spazio che \u00e8 poco e piccolo acquisti tanto, che paia assai lontano e largo; e coloro che con giudizio sanno a questo con grazia aggiungere l'ombre a' suoi luoghi ed i lumi con colori, fanno senza dubbio che l'occhio s'inganna, che pare che la pittura sia viva e di rilievo. E non gli bastando questo, volle anco mostrare maggiore difficult\u00e0 in alcune colonne che scortano per via di prospettiva; le quali ripiegandosi rompono il canto vivo della volta dove sono i quattro evangelisti, la qual cosa fu tenuta bella e difficile; ed in vero Paolo in quella professione fu ingegnoso e valente\".\nPaolo Uccello era figlio di una Del Beccuto apparteneva quindi a una famiglia con cui i Carnesecchi avevano importanti legami di vicinato: le case su cui oggi sorge il Palazzo Orlandini Del Beccuto erano di propriet\u00e0 di Paolo Carnesecchi come si evince dal Catasto 1427 ed erano antistanti, come si evince sempre dal Catasto 1427 a quelle dei Del Beccuto; politici : Deo di Deo Del Beccuto era stato pi\u00f9 volte console dell'Arte dei medici e degli speziali; parentali : Andreuola Carnesecchi aveva sposato secondo Hugh Hudson lo stesso Deo di Deo.\nLa committenza di Paolo oltre a determinare l'inizio della collaborazione tra Masaccio e Masolino fu quindi circostanza dell'incontro tra due maestri della prospettivacome appunto Masaccio e Paolo Uccello.\nGrazie alle chiarificazioni di Ugo Procacci abbiamo oggi la possibilit\u00e0 di riconoscere nel 1428 un preciso terminus ante quem: infatti in un atto notarile del 29 gennaio di quell'anno, si dichiara che Paolo di Berto di Grazzino de' Carnesecchi in suoi codicilli testamentari risalenti ad un anno prima (e cio\u00e8 al gennaio 1426/27) aveva indicato i nomi delle persone cui sarebbe spettata la decisione circa l'elezione del cappellano \"cappellae per eum ornatae et factae in dicta ecclesia Sanctae Mariae Maioris sub vocabulo Sanctae Catharinae et sui altaris, et alia plura ut latius et plenius constat per dictos codicillos\". Si tratta evidentemente di disposizioni date dal testatore poco prima della morte, che infatti avvenne di l\u00ec a poco, il 6 febbraio 1426/27. Le persone deputate, tra cui la vedova del defunto, monna Simona, e i tre figli maschi del testatore adempivano ora all'incarico avuto e pochi giorni dopo l'ecclesiastico su cui era caduta la scelta (gi\u00e0 identificato nell'atto precedente) ricev\u00e9 la nomina ufficiale. In questa seconda parte del documento si hanno quelle specificazioni in pi\u00f9 circa la cappella che permettono di circoscriverne la datazione: la si definisce infatti \"cappellae et altaris Sanctae Catharinae erectae et factae per dictum olim Paulum patrem ipsorum in ecclesia Sancta Mariae Maioris de Florentia, fulcitae tabulae, paramentis et aliis ad dictam cappellam, necessariis pietrae et armis dicti Pauli designatae\". Dall'atto notarile si pu\u00f2 quindi dedurre che nel gennaio 1427 la tavola dell'altare era gi\u00e0 stata fatta, ma non si pu\u00f2 dire da quanto tempo.\nDiscendenza.\nPaolo mori nel 1427 lasciando tre figli maschi: Simone, Antonio, Giovanni tutti appartenenti al ceto dirigente mediceo."}
{"id": "2139212", "revid": "599013", "url": "https://it.wikipedia.org/wiki?curid=2139212", "title": "Ihl", "text": ""}
{"id": "2139214", "revid": "767487", "url": "https://it.wikipedia.org/wiki?curid=2139214", "title": "Una breve stagione", "text": "Una breve stagione \u00e8 un film di Renato Castellani del 1969, ultima opera del regista girata per il cinema che si \u00e8 dedicato dopo di allora alla realizzazione di sole opere televisive.\nNel film appare, nel ruolo del padre di Luisa, Antonello Trombadori, uomo politico del tempo. Gi\u00e0 in \"Giulietta e Romeo\" il regista Castellani aveva affidato un ruolo ad un attore non professionista, in tale occasione lo scrittore Elio Vittorini, interprete del ruolo del Principe di Verona.\nTrama.\nJohnny \u00e8 un giovane americano che vive a Roma esercitando la professione di agente di borsa. Luisa \u00e8 una ragazza svedese che lavora come traduttrice simultanea alla FAO. I due giovani si incontrano in occasione di uno spettacolo televisivo e nasce l'amore.\nJohnny, intenzionato ad assicurare un futuro a s\u00e9 e Luisa, vende dei titoli a lui affidati per tentare una speculazione borsistica giocando al rialzo, sulla base di certe informazioni, su alcuni titoli. Purtroppo la speculazione non riesce; anzi, i titoli su cui Johnny specula crollano ed il giovane perde anche il denaro necessario a ricomprare i titoli di cui si era indebitamente impossessato.\nCondannato a cinque anni di reclusione per appropriazione indebita Johnny non si rassegna alla carcerazione ed alla perdita di Luisa. In occasione del trasferimento ad un altro carcere riesce ad evadere ma, senza averne l'intenzione, uccide un agente. Viene raggiunto da Luisa e con lei riesce ad allontanarsi da Roma. I due giovani, facendosi passare per marito e moglie, trascorrono alcuni bellissimi giorni di amore intenso bruciante e senza futuro.\nRintracciati dalla polizia, non accettano la carcerazione e la separazione definitiva. Luisa spara a Johnny con la pistola da lui sottratta in occasione dell'evasione e quindi rivolge verso di s\u00e9 l'arma. Pongono fine alla loro vita in una bellissima giornata di sole."}
{"id": "2139217", "revid": "92723", "url": "https://it.wikipedia.org/wiki?curid=2139217", "title": "Giuseppe Puca", "text": "Biografia.\nLa carriera criminale.\nEntr\u00f2 a far parte della NCO nel carcere di Poggioreale, dopo aver conosciuto Raffaele Cutolo, diventa ben presto capozona di Sant'Antimo, suo paese natale, e sar\u00e0 conosciuto negli ambienti criminali con il soprannome di \"O'Giappone\", a causa dei suoi tratti orientali. \nAll'inizio del 1978, spesso andava a trovare Don Raffaele Cutolo nel manicomio giudiziario di Aversa risultando con documenti falsi cugino di Cutolo (quando non erano assolutamente parenti ma amici) organizzando l'evasione clamorosa. Il 5 febbraio dello stesso anno in piazza Saporito dove si trova il manicomio, piomba un Alfa Romeo, con a bordo Giuseppe Puca e Rosetta Cutolo. Puca piazza l'esplosivo sul muro di cinta dopo aver fatto un traforo e il muro salta in aria, Cutolo riesce a uscire e i tre scappano a tutta velocit\u00e0, anche se avranno delle difficolt\u00e0 iniziali dato un ingorgo sulle strade aversane, ma O'Giappone spara in aria col mitra e il traffico si dissolve, Cutolo verr\u00e0 portato in una localit\u00e0 segreta dove continuer\u00e0 la sua ascesa. La macchina fu trovata incendiata in serata a Casandrino, comune confinante a quello di Sant'Antimo\nNel 1980 a Sant'Antimo fu uccisa a mitragliate Carla Campi, vedova di Antonino Cuomo, esponente della Nco ucciso in carcere da Pasquale Barra su ordine di Cutolo.\nNel 1982 durante la guerra tra Nuova Camorra Organizzata e Nuova Famiglia fu ucciso suo fratello Aniello Puca. Si apr\u00ec una piccola ma feroce faida a Sant'Antimo, in meno di 12 ore ci furono 6 morti, commessi da: Costantino Petito alias Francuccio Puliciotto, Vincenzo Di Domenico alias O'Pazz e Mauro Marra uccisero Mattia di Matteo 33 anni (esecutore materiale del fratello di Puca), Giovanni Cioffi 23 anni e Franco di Domenico 28 anni. La sera stessa vennero uccise tre donne della famiglia di Matteo: Angela Ceparano, 48 anni; Patrizia Di Matteo, 18 anni; Francesca Di Maggio, 24 anni; rispettivamente madre, sorella e moglie di Mattia Di Matteo. Dal massacro si salva soltanto un bambino di tre anni. La polizia lo trova piangente dietro un divano accanto al corpo di sua madre Francesca.\nMovente del massacro familiare era per vendicare lo sgarro al Puca e anche perch\u00e9 i Di Matteo sapevano dei segreti scottanti sulla NCO appresi durante i colloqui col figlio carcerato Antonio di Matteo, in quel momento detenuto con Pasquale D'Amico nel supercarcere di Marina del Tronto ad Ascoli Piceno, dove era detenuto il superboss Raffaele Cutolo\nPochi giorni dopo la strage verr\u00e0 trovato impiccato Antonio Di Matteo, in un primo momento si disse suicidio, poi si sapr\u00e0 che fu ucciso da Pasquale D'Amico detto O'Cartunato su ordine di Cutolo.\nIl 3 settembre 1982, viene ucciso Andrea Mormile 30 anni, Maresciallo della polizia di Stato dei falchi, freddato in una piazza di Frattaminore (NA). Sospettato dell'omicidio, Giuseppe Puca detto O'Giappone, perch\u00e9 dava fastidio al ras in quanto ne intralciava gli affari nella zona di competenza. Una Jetta Volkswagen verde con quattro killer tra cui O'Giappone, piomba nella piazza della cittadina frattese dove si trova il maresciallo, uccidono il maresciallo Andrea Mormile e feriscono due persone, la gente scappa\nL\u2019auto dei killer parte a grande velocit\u00e0. Ma a causa del fondo stradale scivoloso, l\u2019auto perde il controllo e finisce contro un marciapiedi. Una ruota scoppia e l\u2019auto si ferma di colpo. I killer scendono dalla vettura e armi in pugno bloccano una Simca che in quel momento stava transitando nei pressi della piazza di Frattaminore. Aprono lo sportello del guidatore e lo scaraventano sulla strada e scappano velocemente. La Simca verr\u00e0 ritrovata dalle parti di Scamp\u00eca, a Napoli, nel quartiere Marianella. La \u201cJetta\u201d, invece, risulter\u00e0 rubata due giorni prima sulla strada che da Afragola porta a Frattamaggiore ad una persona di Calitri.\nL\u2019agguato ad Andrea Mormile viene in parte anche oscurato dai mezzi di comunicazione. La notizia dell\u2019uccisione del maresciallo di Polizia passa in secondo piano quando a Palermo, la stessa sera, alle 21,15 un commando mafioso dei corleonesi e catanesi uccide il Prefetto Carlo Alberto Dalla Chiesa, la sua giovane moglie, Emmanuela Setti Carraro e l\u2019agente della Polizia di Stato che gli faceva da scorta, Domenico Russo, di Santa Maria Capua Vetere.\nNel gennaio 83' viene sospettato di essere l'esecutore materiale dell'omicidio di Vincenzo Casillo (braccio destro di Cutolo) e del ferimento di Mario Cuomo (uno dei ras della NCO) mediante autobomba nel quartiere Primavalle di Roma.\nMovente dell'omicidio la troppa importanza del Casillo e il suo potere in crescendo e anche il suo presunto distacco dall'organizzazione, tra l'altro vantava amicizie importanti con servizi segreti politici e imprenditori e massoni banchieri visto la sua sempre presenza nel suolo romano. Dopo la sua morte, Puca detto diventa il luogotenente principale di Cutolo.\nFu arrestato nel marzo '83 a Lecce, mentre era in compagnia dell'amante Assunta Catone, e altri complici, tra cui Antimo Petito e Vincenzo Di Domenico, in seguito una maxi retata contro la \"Nuova Camorra Organizzata\".\nNella sua agendina verranno trovati nell'elenco telefonico nomi importanti di camorristi, imprenditori e costruttori, tra cui inizialmente si pensava ci fosse il cognome Tortora, il riferimento a Enzo Tortora famoso conduttore televisivo, poi risulter\u00e0 essere Tortona, un imprenditore campano.\nI processi, le accuse e l'omicidio.\nNel 1986 in una lettera inviata ai giudici della prima sezione bis della corte di Appello di Napoli, dai quali sar\u00e0 giudicato, insieme con altre 143 persone, per il reato di associazione per delinquere di stampo mafioso, si dissocia dall'organizzazione Cutoliana.\nPuca, ritenuto il capo della \"batteria di Sant'Antmno\" poi \"santista\" dal 1980 prima di diventare il \"vice\" di Cutolo, \u00e8 imputato in numerosi procedimenti. \u00c8 stato condannato, in primo grado a 24 anni di reclusione per un omicidio avvenuto nel carcere di Poggioreale poche ore dopo il sisma del 23 novembre 1980. Puca \u00e8 ritenuto inoltre il mandante di numerosi omicidi e, secondo quanto dichiarato da alcuni pentiti della Nco, proprio a lui, dopo una riunione a Caivano sarebbe stato affidato il compito di mettersi in contatto, tra l'altro, con alcuni personaggi del mondo dello spettacolo, tra i quali Enzo Tortora. \"Per quanto mi risulta - ha dichiarato invece Puca ai giornalisti - Tortora non ha mai fatto parte della Nuova Camorra Organizzata. Del resto, per il ruolo che avevo nell'organizzazione, (santista)ne sarei stato certamente a conoscenza\".\nViene sospettato di aver fatto evadere Cutolo dall'Ospedale psichiatrico giudiziario di Aversa, facendo saltare con la dinamite il muro dell'istituto, in seguito \u00e8 sospettato dell'omicidio di Vincenzo Casillo per ordine di Cutolo, di cui ne eredit\u00e0 il posto nella gerarchia, come luogotenente del Professore, ma verr\u00e0 assolto in seguito durante il processo omonimo. \u00c8 stato coinvolto nel caso Tortora, perch\u00e9 si sospettava che il nominativo del famoso conduttore comparisse nell'agenda del Puca, in realt\u00e0 si trattava di un certo Tortona, non Tortora.\nPi\u00f9 volte difese Tortora, dichiarando esplicitamente che se questi fosse stato un camorrista l'avrebbe senz'altro saputo, dato l'alto grado che ricopriva nell'organizzazione. Nonostante i torbidi precedenti, verr\u00e0 assolto con formula piena dalla Corte di Assise di Roma. Venne ucciso a colpi d'arma da fuoco il 7 febbraio 1989, davanti ad un bar di Sant'Antimo, suo paese di origine.\nAspetti controversi.\nI motivi dell'agguato.\nAlla base delle motivazioni dell'assassino si ritiene che egli avesse cercato di stringere nuove alleanze, forse con il clan dei Nuvoletta, che allora aveva il predomino sull'area a nord di Napoli; secondo altri invece l'omicidio sarebbe stato eseguito dal clan Verde, rivale storico dei Puca in quel di Sant'Antimo, ma l'agguato sarebbe dal clan dei Casalesi, interessati alla zona di Sant'Antimo e dintorni.\nIl legami coi servizi segreti italiani.\nTre giorni prima della morte aveva deposto in un processo in cui gli veniva contestata l'implicazione nell'omicidio di Vincenzo Casillo, camorrista recante tessera dei servizi segreti, amico e braccio destro di Raffaele Cutolo, capo della NCO (Nuova Camorra Organizzata). Nel processo respinge ogni addebito dell'uccisione di Casillo, avvenuta a Roma il 29 gennaio del 1983. Anche Cutolo nega il proprio coinvolgimento nella faccenda, addebitando l'omicidio ad apparati dei servizi segreti italiani.\nFilmografia.\n\u00c8 citato nel film, \"Un uomo perbene\", e in una puntata della fiction, \"Il caso Enzo Tortora - Dove eravamo rimasti?\"."}
{"id": "2139220", "revid": "729019", "url": "https://it.wikipedia.org/wiki?curid=2139220", "title": "Coppa del Mondo di sci di fondo 1987", "text": "La Coppa del Mondo di sci di fondo 1987 fu la sesta edizione della manifestazione organizzata dalla Federazione Internazionale Sci; ebbe inizio a Ramsau am Dachstein, in Austria, e si concluse a Oslo, in Norvegia. Nel corso della stagione si tennero a Oberstdorf i Campionati mondiali di sci nordico 1987, validi anche ai fini della Coppa del Mondo, il cui calendario non contempl\u00f2 dunque interruzioni.\nLa stagione maschile ebbe inizio il 10 dicembre 1986 e si concluse il 21 marzo 1987. Furono disputate 11 gare individuali (5 a tecnica classica, 6 a tecnica libera) e 6 staffette, in 9 diverse localit\u00e0. Lo svedese Torgny Mogren si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Gunde Svan era il detentore uscente della Coppa generale.\nLa stagione femminile ebbe inizio il 10 dicembre 1986 e si concluse il 21 marzo 1987. Furono disputate 11 gare individuali (5 a tecnica classica, 6 a tecnica libera) e 6 staffette, in 9 diverse localit\u00e0. La finlandese Marjo Matikainen si aggiudic\u00f2 la coppa di cristallo. Non vennero stilate classifiche di specialit\u00e0; la Matikainen era la detentrice uscente della Coppa generale.\nUomini.\nRisultati.\nLegenda:\nTC = tecnica classica\nTL = tecnica libera\nDonne.\nRisultati.\nLegenda:\nTC = tecnica classica\nTL = tecnica libera"}
{"id": "2139240", "revid": "767487", "url": "https://it.wikipedia.org/wiki?curid=2139240", "title": "Shara Nelson", "text": "\u00c8 conosciuta per aver collaborato con i Massive Attack cantando in diversi brani, come \"Unfinished Sympathy\", \"Safe from Harm\", \"Daydreaming\" e \"Lately\".\nDai primi anni novanta ha intrapreso una carriera solista."}
{"id": "2139243", "revid": "22475", "url": "https://it.wikipedia.org/wiki?curid=2139243", "title": "Stadio della Vittoria (Tolentino)", "text": "Lo stadio della Vittoria \u00e8 un impianto sportivo di Tolentino (MC).\nStoria.\nL'impianto \u00e8 diviso in cinque settori che sono: Tribuna Coperta, Tribuna Vip, Gradinata (di fianco alla tribuna ma settore scoperto), Curva e Curva Ospiti (entrambe scoperte). Le curve non sono, come di solito accade, opposte, ma sullo stesso lato divise da un prato con una siepe che riproduce la scritta Tolentino.\nLo stadio cos\u00ec come si presenta \u00e8 frutto della ristrutturazione dopo la promozione in Serie C2 del campionato 1994-1995 poich\u00e9 prima Tribuna Coperta e Gradinata erano meno capienti, inoltre, non erano presenti le Curve ma vi era una Tribuna in legno opposta alla Tribuna Coperta.\nIl record di presenze prima della ristrutturazione risale alla partita finale Tolentino-Nereto della Serie D 1994-1995 con spettatori, mentre dopo la ristrutturazione spetta a Tolentino-Rosetana, partita finale della Serie D 2002-2003, con presenze.\nPresenta inoltre la pista d'atletica usata dall'Atletica Tolentino."}
{"id": "2139257", "revid": "124919634", "url": "https://it.wikipedia.org/wiki?curid=2139257", "title": "Becca di Gay", "text": "La Becca di Gay (in francese, \"Pic de Gay\") (3621 ) \u00e8 una montagna del Massiccio del Gran Paradiso nelle Alpi Graie. Si trova lungo la linea di confine tra la Valle d'Aosta ed il Piemonte.\nCaratteristiche.\nLa montagna \u00e8 collocata tra la Punta di Ceresole (ad ovest) e la Roccia Viva (ad est).\nSalita alla vetta.\nLa prima salita alla vetta risale al 14 giugno 1875 ad opera di L. Vaccarone, P. Palestrino, A. Castagneri, A Boggiatto e G. Bricco.\nOggi \u00e8 possibile salire sulla vetta dal versante piemontese partendo dal Rifugio Pontese (2.217\u00a0m) nel Vallone di Piantonetto oppure dal versante valdostano partendo dal \"Bivacco Borghi\" (2.686\u00a0m)."}
{"id": "2139259", "revid": "125063299", "url": "https://it.wikipedia.org/wiki?curid=2139259", "title": "Titan Media", "text": "Titan Media \u00e8 una casa di produzione cinematografica statunitense, con base a San Francisco, che produce e distribuisce film pornografici gay.\nPanoramica.\nLa societ\u00e0 \u00e8 stata fondata nel 1995 dal regista e fotografo Bruce Cam ed \u00e8 diventata in breve tempo uno dei marchi del settore pi\u00f9 redditizi e conosciuti al mondo. La casa di produzione \u00e8 parte del gruppo commerciale \"IO Group Inc.\" ed \u00e8 conosciuta anche per il suo impegno a favore del sesso sicuro, rappresentando il sesso gay in maniera positiva.\nNel 2001, l'azienda ha lanciato una linea di prodotti sotto il marchio \"ManPlay\", in seguito ha lanciato una linea giovanile di prodotti sotto l'etichetta \"TitanMen Fresh\". Recentemente ha acquistato l'ex studio pornografico gay, MSR, prodigandosi a rilasciare sul mercato il loro vecchio catalogo, passato dal formato VHS al DVD.\nLa Titan Media viene spesso coinvolta in vari eventi, tra cui il Folsom Street Fair e i Gay Pride di San Francisco e Los Angeles, inoltre la societ\u00e0 si prodiga per il sociale, elargendo somme di denaro per associazioni LGBT e per la lotta all'AIDS. Nel novembre del 2007 ha donato 25.000 dollari alla societ\u00e0 no-profit Folsom Street Events' (FSE)."}
{"id": "2139264", "revid": "287204", "url": "https://it.wikipedia.org/wiki?curid=2139264", "title": "Naso del Lyskamm", "text": "Il Naso del Lyskamm (4.272 ) \u00e8 una vetta secondaria del Lyskamm. Si trova in Valle d'Aosta.\nCaratteristiche.\nIl Naso del Lyskamm \u00e8 collocato a sud del Lyskamm Orientale ed assume una particolare conformazione da cui il toponimo.\nLa vetta non \u00e8 inserita nell'elenco principale dei Quattromila delle Alpi, ma tra le vette secondarie.\nIl passaggio sul Naso \u00e8 previsto nella traversata dal rifugio Quintino Sella al Felik alla capanna Giovanni Gnifetti.\nIl Trofeo Mezzalama, gara di sci alpinismo, passa al passo del Naso appena sotto la vetta del Naso.\nSalita alla vetta.\nSi pu\u00f2 salire sul Naso del Lyskamm partendo dal Rifugio Quintino Sella al Felik oppure dalla Capanna Giovanni Gnifetti. Nel primo caso si arriva al passo del Naso dal versante ovest; nel secondo caso dal versante est. Dal passo del Naso si risale la ripida costa sud fino alla vetta. Da qui \u00e8 possibile accedere anche al Bivacco Mamo Comotti, aperto dal 2015."}
{"id": "2139271", "revid": "767487", "url": "https://it.wikipedia.org/wiki?curid=2139271", "title": "Rickey Medlocke", "text": "Biografia.\nComparve in alcuni concerti dei Lynyrd Skynyrd nel biennio 1970-1971, pur non essendo membro della band principalmente come batterista ma anche come cantante, chitarrista e mandolinista.\nNon apparve in nessun album della band fino al 1977, anno in cui usc\u00ec Street Survivors dove Medlocke suona il mandolino nel solo brano \"One More Time\", tratto da quelle sessions.\nL'anno successivo, quando i Lynyrd Skynyrd si erano gi\u00e0 sciolti, usc\u00ec \"First and...last\", che raccoglieva registrazioni tratte dallo stesso periodo. \u00c8 considerato un album fondamentale dalla maggior parte dei fan poich\u00e9 composto unicamente da brani altrove inediti. In quest'album Medlocke compare:\nDal 1996 \u00e8 rientrato nei Lynyrd Skynyrd suonando la chitarra elettrica, strumento a cui si era dedicato fin dalla sua uscita dal gruppo agli inizi degli anni '70. Infatti il gruppo grazie al quale \u00e8 maggiormente conosciuto, i Blackfoot, lo vede protagonista alla chitarra elettrica (ma anche alla voce e alla composizione). La band divenne celebre verso la fine degli anni '70 per almeno la prima met\u00e0 degli anni '80, coniugando efficacemente hard rock e southern rock. Dalla seconda met\u00e0 degli anni '80 fino agli inizi dei '90, guidata dal solo Medlocke (accompagnato da musicisti sempre diversi) la formazione ha ammorbidito il suono spostandosi verso un rassicurante AOR, senza peraltro bissare il successo degli esordi.\nDal 1996, il chitarrista ha sciolto i Blackfoot per raggiungere stabilmente i riformati Lynyrd Skynyrd.Nel 2004 la formazione originale dei Blackfoot si riformer\u00e0, ma senza il chitarrista (a causa della sua militanza negli Skynyrds) e proseguir\u00e0, registrando anch'essa diversi avvicendamenti, fino al 2011, anno in cui si scioglier\u00e0 definitivamente.Tuttavia, l'anno successivo, Medlocke riformer\u00e0 la band coinvolgendo membri completamente nuovi (tutti peraltro giovanissimi) da lui accuratamente scelti ma senza farne parte egli stesso.\nPertanto, i \"riformati\" Blackfoot lo vedono attualmente in veste soltanto di direttore artistico e produttore."}
{"id": "2139278", "revid": "7336", "url": "https://it.wikipedia.org/wiki?curid=2139278", "title": "Reazioni oscillanti", "text": ""}
{"id": "2139281", "revid": "1793900", "url": "https://it.wikipedia.org/wiki?curid=2139281", "title": "Trinity (fiume)", "text": "Il Trinity \u00e8 un fiume del Texas, negli Stati Uniti d'America meridionali.\nPrende forma dall'unione di quattro distinti bracci, ed attraversa diagonalmente il Texas, toccando la citt\u00e0 di Dallas, per poi sfociare nella Baia di Galveston del Golfo del Messico, a est di Houston.\nDeve il suo nome all'esploratore spagnolo Alonso De Le\u00f3n che lo chiam\u00f2 \"La Santisima Trinidad\" (Santissima Trinit\u00e0), quando lo scopr\u00ec nel 1690."}
{"id": "2139282", "revid": "729019", "url": "https://it.wikipedia.org/wiki?curid=2139282", "title": "Princetown", "text": "Princetown \u00e8 un paese del Devon, in Inghilterra."}
{"id": "2139289", "revid": "729019", "url": "https://it.wikipedia.org/wiki?curid=2139289", "title": "Paignton", "text": "Paignton \u00e8 una citt\u00e0 della contea del Devon, in Inghilterra, fa parte di Torbay insieme ad Torquay e Brixham. A Paignton c'\u00e9 uno zoo e il parco acquatico pi\u00f9 grande dell'Inghilterra. Nella citt\u00e0 c'\u00e8 una scuola di lingue e in estate ci sono molti ragazzi. Secondo l'ultimo censimento del 2011, Paignton ha abitanti."}
{"id": "2139292", "revid": "729019", "url": "https://it.wikipedia.org/wiki?curid=2139292", "title": "Salcombe", "text": "Salcombe \u00e8 un paese di 1.893 abitanti della contea del Devon, in Inghilterra."}
{"id": "2139295", "revid": "61051", "url": "https://it.wikipedia.org/wiki?curid=2139295", "title": "Emlyn Hughes", "text": "\u00c8 morto a causa di un tumore cerebrale.\nCarriera.\nClub.\nHughes, figlio di un giocatore di rugby gallese, ha cominciato la carriera come centrocampista nella squadra locale di Barrow-in-Furness, il Barrow. Nel 1964, si \u00e8 trasferito al Blackpool, dove ha giocato accanto a calciatori come Jimmy Armfield e James Alan Ball. Hughes, inizialmente, \u00e8 stato schierato come trequartista, ma poi \u00e8 stato impiegato come interno sinistro di centrocampo, ruolo in cui ha debuttato nel campionato 1965-1996.\nNel 1967, dopo soltanto ventotto apparizioni con la maglia del Blackpool, ha firmato per il Liverpool, in cambio di sessantacinquemila sterline. \nHa effettuato il suo debutto nella vittoria per due a uno del Liverpool sullo Stoke City ad Anfield, il 4 marzo 1967. Ha segnato la sua prima rete nella vittoria per sei a zero sul Newcastle United, il 26 agosto dello stesso anno.\nHughes \u00e8 stato una presenza costante nel centrocampo del Liverpool, in un periodo di transizione per il club. Il Liverpool, nelle prime quattro stagioni con Hughes, non ha vinto nulla. Rimasto nella rosa dopo il cambio generazionale a opera di Shankly, nel 1971, con il Liverpool, ha raggiunto la finale di FA Cup, venendo sconfitto ai tempi supplementari dall'Arsenal per 2-1.\nNel 1973 sono arrivati i primi trofei per Hughes: il Liverpool ha vinto infatti il campionato e la Coppa UEFA. Ha segnato entrambi i gol in una vittoria a Goodison Park contro i rivali cittadini dell'Everton \nAl termine del campionato successivo, il Liverpool si \u00e8 aggiudicato nuovamente l'FA Cup, con una vittoria per 3-0 in finale sul Newcastle. Come capitano, Hughes ha ricevuto il trofeo dalla Principessa Anna. Successivamente, mentre Hughes perdeva il posto da titolare in Nazionale, \u00e8 rimasto un titolare del Liverpool anche dopo il ritiro del tecnico Shankly, sostituito con Bob Paisley. Nel 1976 i \"Reds\" hanno nuovamente vinto il campionato e la Coppa UEFA. Nella stagione successiva il Liverpool ha sfiorato uno storico \"treble\", con la contemporanea vittoria di campionato, FA Cup e Coppa dei Campioni. Infatti, dopo la vittoria nella lega nazionale, i \"Reds\" sono stati sconfitti dal Manchester United nella finale di FA Cup. Quattro giorni dopo ha vinto la finale di Coppa dei Campioni a Roma, battendo il Borussia M\u00f6nchengladbach. Nello stesso anno, si \u00e8 aggiudicato il premio per il giocatore dell'anno della FWA.\nNel 1978, Hughes era nella formazione del Liverpool che ha perso contro il Nottingham Forest di Brian Clough la Football League Cup. Anche il campionato \u00e8 andato al Forest, mentre il Liverpool ha vinto per la seconda vittoria consecutiva la Coppa dei Campioni, arrivata questa volta a Wembley, contro il Bruges. In questo periodo Hughes ha perso il posto da titolare in favore di Alan Hansen, arrivato per centomila sterline dal Partick Thistle. Nel campionato seguente \u00e8 stato impiegato in 16 partite. Paisley, allora, lo ha lasciato partire e lo ha venduto ai Wolverhampton Wanderers, in cambio di novantamila sterline, nell'agosto 1979. Ha lasciato i \"Reds\" dopo 165 partite e 49 reti. Con 59 presenze in Nazionale, tutte guadagnate con la maglia del Liverpool, \u00e8 stato il calciatore che ha rappresentato di pi\u00f9 il club in campo internazionale, finch\u00e9 Ian Rush non ha battuto questo record pi\u00f9 di dieci anni dopo.\nHa debuttato per i \"Wolves\" il 22 agosto 1979, al Baseball Ground, in una vittoria per 1-0 sul Derby County. Nella prima stagione con loro, Hughes ha vinto la Coppa di Lega (unico trofeo non vinto con la maglia del Liverpool) in un successo per 1-0 sul Nottingham Forest, a Wembley. \nHa poi lasciato il Wolverhampton nel 1981, quando ha firmato per il Rotherham United, come allenatore-giocatore. Ha giocato anche per l'Hull City e successivamente ne \u00e8 diventato dirigente. Prima di chiudere la carriera, ha giocato con Mansfield Town e .\nNazionale.\nIn Nazionale fu convocato dal commissario tecnico Alf Ramsey, che lo ha fatto debuttare il 5 novembre 1969 in un'amichevole contro i disputata ad Amsterdam. In quella partita \u00e8 stato impiegato da terzino sinistro e l'Inghilterra ha vinto 1-0. Nelle gare successive \u00e8 stato utilizzato nella stessa posizione. Ha segnato la sua unica rete in Nazionale contro il , precisamente il primo gol nella vittoria per 3-0 degli inglesi nel Torneo Interbritannico a Ninian Park, nel 1972.\nHughes ha partecipato al , disputati in Messico, dove l'Inghilterra ha cercato di difendere il trofeo vinto quattro anni prima. Il giocatore aveva gi\u00e0 rappresentato la squadra in 6 occasioni e ha fatto parte della lista dei 27 preselezionati che hanno partecipato a due sfide contro la e l', disputate per far abituare la selezione britannica all'altitudine del posto. Hughes non \u00e8 stato impiegato in nessuna delle due gare, ma \u00e8 stato comunque convocato. \u00c8 stato il calciatore pi\u00f9 giovane di quella squadra e l'unico del Liverpool.\nHughes \u00e8 stato l'unico, assieme a Nobby Stiles, a non essere mai impiegato in nessuna partita del campionato mondiale, fino all'eliminazione ai quarti di finale a causa della . \u00c8 stata l'unica partecipazione di Hughes ad un Mondiale.\nHa poi continuato a giocare da terzino sinistro per l'Inghilterra, sfiorando la qualificazione alle semifinali del ; la sua selezione \u00e8 stata sconfitta nuovamente dalla Germania Ovest.\nDopo i primi trofei con il Liverpool, ha trovato meno fortuna in Nazionale. Ad ottobre 1973, \u00e8 stato selezionato per la sfida contro la a Wembley, ossia una sorta di spareggio per la qualificazione al , visto che una vittoria inglese avrebbe consentito il loro approdo alla fase finale, mentre un altro risultato avrebbe qualificato i polacchi. Sei mesi dopo Ramsey \u00e8 stato licenziato.\nHughes \u00e8 stato poi nominato capitano della Nazionale, succedendo cos\u00ec a Bobby Moore, nominato tale da Joe Mercer. Hughes ha guidato la squadra per la prima volta l'11 maggio 1974, in una vittoria contro il Galles, a Cardiff. Ha capitanato l'Inghilterra per ognuno dei sette incontri con Mercer come allenatore e inizialmente ha mantenuto la fascia anche con l'arrivo di Don Revie. Dopo le prime due gare di qualificazione al , Revie ha tolto il posto da titolare a Hughes e ha nominato Alan Ball come capitano. Nel 1975 ha effettuato solo due apparizioni in Nazionale.\nL'anno successivo \u00e8 cominciato con una convocazione in Nazionale, per giocare le qualificazioni al , ma non gli \u00e8 stata assegnata la fascia da capitano, nel frattempo passata al compagno di squadra al Liverpool Kevin Keegan.\nRevie ha selezionato Hughes per altre partite, nella prima parte del 1977, nel periodo in cui il Liverpool ha sfiorato il \"treble\". Il commissario tecnico ha dato la fascia da capitano a Hughes per la sfida contro la , in cui Keegan non era disponibile, e lo ha selezionato nella squadra che ha effettuato il tour in Sud America quella estate. Proprio durante il tour, Revie \u00e8 stato sostituito alla guida della Nazionale da Ron Greenwood, che ha rinominato Hughes capitano. Il difensore ha poi festeggiato la cinquantesima presenza in Nazionale con una vittoria sull'Italia a Wembley, sul finire del 1977.\nAnche dopo aver abbandonato il Liverpool, ha continuato a giocare per l'Inghilterra. Ha giocato sporadicamente durante la vittoriosa campagna di qualificazione al e ha capitanato la squadra nel pareggio per 1-1 contro l' nel Torneo Interbritannico. La sua ultima partita \u00e8 stata contro la Scozia, in cui l'Inghilterra \u00e8 riuscita a vincere.\nGreenwood lo ha poi inserito nella squadra finale che ha partecipato agli Europei, ma non \u00e8 mai sceso in campo e gli inglesi sono stati eliminati nella fase a gironi. \u00c8 stato il quarto giocatore a rappresentare l'Inghilterra in tre decenni diversi, assieme a Jesse Pennington, Stanley Matthews e Bobby Charlton."}
{"id": "2139296", "revid": "729019", "url": "https://it.wikipedia.org/wiki?curid=2139296", "title": "Seaton (Devon)", "text": "Seaton \u00e8 un paese di 7.111 abitanti della contea del Devon, in Inghilterra."}
{"id": "2139298", "revid": "404137", "url": "https://it.wikipedia.org/wiki?curid=2139298", "title": "Soprovia", "text": ""}
{"id": "2139299", "revid": "729019", "url": "https://it.wikipedia.org/wiki?curid=2139299", "title": "Colyton (Devon)", "text": "Colyton \u00e8 un paese di 2.783 abitanti della contea del Devon, in Inghilterra."}
{"id": "2139303", "revid": "729019", "url": "https://it.wikipedia.org/wiki?curid=2139303", "title": "Beer (Devon)", "text": "Beer \u00e8 un paese di 1.381 abitanti della contea del Devon, in Inghilterra."}
{"id": "2139305", "revid": "59976", "url": "https://it.wikipedia.org/wiki?curid=2139305", "title": "European Research Area", "text": ""}
{"id": "2139307", "revid": "729019", "url": "https://it.wikipedia.org/wiki?curid=2139307", "title": "Bideford", "text": "Bideford \u00e8 un paese di 14.599 abitanti della contea del Devon, in Inghilterra."}
{"id": "2139309", "revid": "767487", "url": "https://it.wikipedia.org/wiki?curid=2139309", "title": "The Gamers", "text": "The Gamers \u00e8 il primo di tre film prodotti dalla Dead Gentlemen Productions dedicati ai giochi di ruolo, tutti e tre molto apprezzati nel settore e riprodotti spesso durante le convention sull'argomento.\nLa loro diffusione \u00e8 alta nel web ed \u00e8 possibile acquistare i DVD dal sito della Dead Gentlemen Productions.\nTrama.\nIl film continua a passare dalla realt\u00e0 alla finzione, infatti, gli attori impersonano sia i giocatori sia i personaggi che stanno giocando all'interno dell'avventura.\nLa storia nel piano della realt\u00e0 non \u00e8 particolarmente sviluppata: si tratta di una chiassosa partita ad un gioco di ruolo e delle continue interruzioni che i giocatori fanno allo studio di Emily Olson, nella realt\u00e0 una studentessa del dormitorio in cui \u00e8 ambientata la partita.\nLa storia \u00e8 invece sviluppata all'interno dell'avventura che il Master fa compiere ai suoi giocatori. Dopo aver ricevuto la richiesta di aiuto dal re Orlando il Ragionevolmente Giusto per salvare sua figlia, unica erede al trono, dalle grinfie dell'antagonista del film, \"The Shadow\", il gruppo si dirige alla locanda in cerca di informazioni; dopo l'incontro con un loro vecchio nemico, Hunk, partiranno dalla locanda per dirigersi verso sud, dove \u00e8 nascosto \"The Shadow\".\nDurante una notte, a Rogar appare la principessa (sempre Emily Olson) che implora aiuto e esorta l'eroe a continuare a dirigersi verso sud, dove \"The Shadow\" la tiene prigioniera. La scena mostra un comportamento tipico dei giocatori, che pretendono di intervenire nelle azioni anche quando stanno dormendo o non si sono accorti di cosa sta succedendo.\nSuccessivamente, dopo diverse avventure che comprendono la morte di Ambrose e la sua sostituzione con il nuovo personaggio Magellan, i personaggi giungono nelle segrete di \"The Shadow\". Il nemico viene sconfitto grazie all'astuzia di Magellan, alla forza di Rogar e al sacrificio del personaggio di Mark, non presente alla sessione di gioco.\nUcciso \"The Shadow\", il gruppo va a cercare la principessa inoltrandosi in un dungeon che \u00e8 lo stesso dormitorio universitario in cui i giocatori stanno giocando. Nella scena finale realt\u00e0 e gioco si sovrappongono: i personaggi entrano nella stanza di gioco e uccidono i giocatori e il master.\nRichiamata ancora una volta dal baccano, la studentessa/principessa entra nella stanza, ignora i giocatori morti e si rivolge ai personaggi vivi e li minaccia di chiamare la sicurezza del campus se non smetteranno di disturbare il suo studio. Dal canto loro i personaggi, riconoscendola come la principessa, ignorano i suoi rimproveri e sono felici di averla trovata. Dopo aver preso in giro le orecchie dell'elfo e aver dato del \"weirdo\" e \"loser\" a due dei presenti, la studentessa torna in stanza per cercare di studiare.\nL'ultima battuta del film riassume il parere di Emily Olson verso il mondo dei giochi di ruolo: \"fucking gamers\".\nTemi propri del gioco di ruolo.\nIl film mostra quelli che sono i pi\u00f9 paradossali e esilaranti stereotipi dei giochi di ruolo, e in particolare:"}
{"id": "2139311", "revid": "2051852", "url": "https://it.wikipedia.org/wiki?curid=2139311", "title": "Record dei Giochi panamericani del nuoto", "text": "La seguente \u00e8 una lista dei tempi pi\u00f9 veloci mai nuotati nelle varie edizioni dei Giochi panamericani. Le competizioni si svolgono sempre in vasca lunga (50\u00a0m).\nVasca lunga (50\u00a0m).\nUomini.\nLegenda: \nDonne.\nLegenda: \nMista.\nLegenda: "}
{"id": "2139312", "revid": "125360313", "url": "https://it.wikipedia.org/wiki?curid=2139312", "title": "Sopravia", "text": "Sopravia di Pago del vallo di Lauro \u00e8 una frazione del comune di Pago del Vallo di Lauro, in provincia di Avellino. \nSopravia era un casale con la propria \"universit\u00e0\", cio\u00e8 un'amministrazione locale indipendente, autonoma, parte del governo di Lauro, che faceva osservare le regole feudali, dove la Giustizia era amministrata da un giudice e l'osservanza dal Capitano del popolo.\nSopravia aveva il suo Sindaco, gli eletti. Per Universit\u00e0 s'intende appunto l'Amministrazione locale, come \u00e8 quella odierna comunale; anzi ogni universit\u00e0 aveva un proprio catasto. Oggi Sopravia \u00e8 frazione del Comune di Pago.\nEventi Storici.\nNell'anno 1405, nella Chiesa del Convento di San Giacomo l'Abate Pandullo, presente il Priore dello stesso monastero Niccol\u00f2 Sandullo di Forino, concede una casa diruta con orto a Cola Nappo del Casale di Pago che in cambio offre una terra sita a la Cammarella nel Casale di Sopravia.\nAnno 1556. Si ordina al Capitano di Lauro d'imporre al Casale di Sopravia di non esigere i fiscali da Angelo Felice Scafura.\nAnno 1557. Si accoglie l'istanza del Casale di Sopravia che si proceda contro i forestieri, che non si curano di pagare la bonatenenza; provveda il Capitano di Lauro.\nA Sopravia nell'anno 1584 vengono assegnati come quota 13 tomoli di sale.\nAnno 1639. L'universit\u00e0 di Sopravia espone che l'ex sindaco di Sopravia Gio-Battista Mercogliano aveva fatto eseguire un sequestro ad alcuni cittadini senza notifica della Significatoria alla Universit\u00e0. Si ordina al Cap. di Lauro di restituire l'esecuzione fatta.\nAnno 1680, agosto, 30. Provis. Coll., vol. 252\nGli eletti dei casali di Lauro si riuniscono a parlamento, e propriamente quelli delle parrocchie di Quindici, di Mosciano, Taurano, Turricella, Pernosano, Sopravia, Marzano, Ima, Trisciano, Pago. Procedono alla proclamazione dello \u00abeletto generale per tutta la terra di lauro, in persona del notar Fabrizio Mercogliano.\nAnno 1733. S'iscrive al 1\u00ba anno di Legge Michele Mercogliano di Sopravia.\nAnno 1790. Sopravia contava 191 abitanti.\nAnno 1799. Sopravia prende parte alla rivolta contro la Repubblica Partenopea, abbatte l'albero della Libert\u00e0.\nAnno 1784. L'Universit\u00e0 di Sopravia con Visciano e Marzano possiede 1500 tomoli di territorio"}
{"id": "2139313", "revid": "729019", "url": "https://it.wikipedia.org/wiki?curid=2139313", "title": "Bradninch", "text": "Bradninch \u00e8 un paese di 1.916 abitanti della contea del Devon, in Inghilterra."}
{"id": "2139316", "revid": "74801", "url": "https://it.wikipedia.org/wiki?curid=2139316", "title": "Budleigh Salterton", "text": "Budleigh Salterton \u00e8 un paese di abitanti della contea del Devon, in Inghilterra."}
{"id": "2139319", "revid": "729019", "url": "https://it.wikipedia.org/wiki?curid=2139319", "title": "Ilfracombe", "text": "Ilfracombe \u00e8 un paese di 10.840 abitanti della contea del Devon, in Inghilterra."}
{"id": "2139321", "revid": "298055", "url": "https://it.wikipedia.org/wiki?curid=2139321", "title": "Shevrar", "text": ""}
{"id": "2139325", "revid": "729019", "url": "https://it.wikipedia.org/wiki?curid=2139325", "title": "Honiton", "text": "Honiton \u00e8 un paese di 11.200 abitanti della contea del Devon, in Inghilterra."}
{"id": "2139330", "revid": "729019", "url": "https://it.wikipedia.org/wiki?curid=2139330", "title": "Holsworthy (Devon)", "text": "Holsworthy \u00e8 un paese di 1.700 abitanti della contea del Devon, in Inghilterra."}
{"id": "2139331", "revid": "599013", "url": "https://it.wikipedia.org/wiki?curid=2139331", "title": "Porpora di anilina", "text": "La porpora di anilina (o malveina o mauveina o CI 50245) \u00e8 stato il primo colorante artificiale ad essere sintetizzato.\nIl suo nome chimico \u00e8: acetato di 3-ammino-2,\u00b19-dimetil-5-fenil-7-(p-tolilammino)fenazinio.\nLa porpora di anilina \u00e8 una miscela di 4 composti, che sono la:\nStoria.\nLa porpora di anilina \u00e8 stata scoperta per caso nel 1856 dall'allora diciottenne William Henry Perkin, che stava cercando di sintetizzare un vaccino antimalarico, accogliendo la sfida del suo professore August Wilhelm von Hofmann. Durante l'operazione di pulitura della vetreria in seguito ad un apparentemente \"fallimentare\" produzione di precipitato (stava cercando di ottenere la chinina ossidando anilina contaminata da toluidine con bicromato ed acido solforico), Perkin si accorse che il precipitato solido nerastro ottenuto casualmente, se dissolto nell'alcool dava luogo ad una colorazione purpurea.\nPerkin ebbe l'intuizione di utilizzare quel composto, appunto la porpora di anilina, come colorante. Perkin brevett\u00f2 la sostanza ed inizi\u00f2 la sua produzione in larga scala, sotto il nome di \"porpora di anilina\" o \"porpora di Tiro\". Il nome \"porpora di Tiro\" deriva dal nome della tintura color porpora utilizzata anticamente dai romani (estratta da un mollusco), mentre il nome di \"mauveina\" si riferisce al colore del fiore della malva."}
{"id": "2139332", "revid": "729019", "url": "https://it.wikipedia.org/wiki?curid=2139332", "title": "Hatherleigh", "text": "Hatherleigh \u00e8 un paese di 1.306 abitanti della contea del Devon, in Inghilterra."}
{"id": "2139333", "revid": "363629", "url": "https://it.wikipedia.org/wiki?curid=2139333", "title": "Noctilux", "text": "Il nome Noctilux indica un obiettivo fotografico con lunghezza focale di 50mm e con una luminosit\u00e0 che, inizialmente, era pari a f/1.2. Il dispositivo fu progettato e costruito da Leica nel 1966 e fu il primo obiettivo al mondo il cui gruppo ottico fosse dotato di due lenti asferiche, molate a mano. \nFu costruito in circa 2000 esemplari e ha equipaggiato, fra gli altri, il modello \"M6 0.85\" (1998). \nEvoluzione.\nNel 1976 lo schema ottico venne semplificato, eliminando le lenti asferiche: in questo modo l'obiettivo pot\u00e9 raggiungere la ragguardevole luminosit\u00e0 di f/1.0. Nel 2008 \u00e8 stata presentata la nuova versione, denominata \"Noctilux-M 50mm f/0.95 ASPH\", basata nuovamente sull'uso di lenti asferiche, che raggiunge una luminosit\u00e0 record, con un rapporto focale di f/0.95.\nUtilizzo.\nL'alto rapporto focale ne rende naturale l'uso con luce ambiente. La scarsissima profondit\u00e0 di campo alle alte aperture del diaframma, pu\u00f2 essere usata nella ritrattistica o nella foto da studio per ottenere particolari effetti espressivi.\nSchema ottico.\nNel modello attuale, il \"Noctilux-M 50 mm f/0.95 ASPH\", lo schema ottico combina un numero di 8 lenti, di cui 2 asferiche, suddivise in 5 gruppi. Una lente asferica costituisce il 1\u00ba gruppo ottico, contando dall'esterno; la seconda lente asferica \u00e8 combinata con un'altra a formare il gruppo pi\u00f9 flottante, quello pi\u00f9 vicino al piano della pellicola o del sensore ottico.\nIl movimento dell'elemento flottante, necessario a garantire le prestazioni nella messa a fuoco pi\u00f9 vicina, \u00e8 dotato di un meccanismo indipendente dal resto dell'ottica.\nLa distanza focale \u00e8 pari a 52.3 mm mentre la pupilla di ingresso della luce \u00e8 posta a 50.6 mm, misurati dal piano tangente alla lente pi\u00f9 esterna in direzione della luce entrante.\nLa capacit\u00e0 di messa a fuoco varia da 1 metro all'infinito."}
{"id": "2139337", "revid": "1305772", "url": "https://it.wikipedia.org/wiki?curid=2139337", "title": "Hartland (Devon)", "text": "Hartland \u00e8 un paese del Devon, in Inghilterra. La parrocchia civile include il piccolo villaggio di Stoke all'ovest e il villaggio di Meddon nel sud.\nOra una piccola citt\u00e0 che funge da un centro per un quartiere rurale e ha commercio turistico minore, fino ai tempi dei Tudor Hartland era un porto importante. Si trova vicino al promontorio di Hartland Point, dove la costa del Devon svolta dal Canale di Bristol verso l'Oceano Atlantico ad ovest. Sulla punta si trova il faro di Hartland Point. Il porto della citt\u00e0, Hartland Quay, si trova al sud della punta.\nLa banchina fu costruita all'origine nel tardo Cinquecento ma fu distrutta dal mare nel 1887. L'alta torre della chiesa di San Nectan a Stoke resta un punto di riferimento importante per le navi nel Canale di Bristol.\nHartland \u00e8 un punto di partenza del sentiero South West Coast Path, e il paesaggio litoraneo selvaggio intorno alla punta \u00e8 il pi\u00f9 drammatico del sentiero, con viste eccellenti verso l'isola di Lundy. \u00c8 da Hartland Point che la Lundy Company dirige il suo servizio in elicottero a Lundy, tra novembre e marzo.\nIl servizio autobus 319, che \u00e8 sovvenzionato dal consiglio e gestito da \"Stagecoach Devon\", passa da Barnstaple a Hartland e viceversa.\nOrigine del nome.\nIl nome \"Hartland\" deriva presumibilmente dalla parola inglese antica \"hart\" per un cervo, ed \u00e8 perci\u00f2 sorprendente che non sia pi\u00f9 comune in Inghilterra. I molti luoghi in altri paesi anglofoni che si chiamano Hartland rendono testimonianza probabilmente l'importanza storica di Hartland pi\u00f9 che essere derivazioni indipendenti, dato che la parola \"hart\" fu antiquata prima della scoperta europea del Nuovo Mondo. Prima della scoperta dell'America, la parola Hart fu comune in alcuni cognomi. I cognomi come Hartshorne furono citati per la prima volta nel libro del catasto.\nNel passato la citt\u00e0 si chiamava Harton ed era un borough non riformato, abolito alla fine nel 1886.\nOsservatorio magnetico.\nIl British Geological Survey dirige un osservatorio magnetico (uno dei tre del Regno Unito) nel villaggio. "}
{"id": "2139342", "revid": "715886", "url": "https://it.wikipedia.org/wiki?curid=2139342", "title": "Ottery St Mary", "text": "Ottery St Mary \u00e8 un paese di abitanti della contea del Devon, in Inghilterra."}
{"id": "2139344", "revid": "287204", "url": "https://it.wikipedia.org/wiki?curid=2139344", "title": "Il cavaliere di Maison-Rouge", "text": "Il cavaliere di Maison-Rouge \u00e8 un romanzo storico scritto da Alexandre Dumas nel 1846. Sebbene sia il primo romanzo scritto da Dumas sul periodo della rivoluzione francese, si colloca come ultimo libro del \"Ciclo di Maria Antonietta e della Rivoluzione\".\nTrama.\nIl romanzo, ambientato a Parigi, durante il regime del Terrore, segue le vicende di un giovane rivoluzionario, Maurice Lindey, che involontariamente finisce implicato in una cospirazione volta a far evadere di prigione la regina Maria Antonietta. Maurice \u00e8 legato alla causa repubblicana, ma l'amore verso una giovane donna lo induce a mettersi al servizio del misterioso cavaliere di Maison-Rouge, mente della cospirazione."}
{"id": "2139349", "revid": "729019", "url": "https://it.wikipedia.org/wiki?curid=2139349", "title": "CAMS 30", "text": "Il CAMS 30 era un idrovolante a scafo centrale da addestramento prodotto dall'azienda francese Chantiers A\u00e9ro-Maritimes de la Seine (CAMS) negli anni venti.\nUtilizzato principalmente dalla componente aerea della Marine Nationale, la marina militare francese, venne acquistato anche dal Regno di Jugoslavia e dalla Polonia.\nStoria del progetto.\nNel 1921 l'ingegnere Raffaele Conflenti divenne il nuovo direttore tecnico dell'ufficio progettazione dei Chantiers A\u00e9ro-Maritimes de la Seine La sua prima realizzazione presso la ditta francese fu l'idrovolante da addestramento iniziale e intermedio CAMS 30E.\nTecnica.\nIl CAMS 30E era un idrovolante a scafo centrale da addestramento dotato di galleggianti equilibratori laterali e configurazione alare biplana. Lo scafo, dotato di carena a singolo gradino, era realizzato con struttura interamente lignea. La velatura prevedeva una coppia di ali di uguale apertura, realizzate con struttura mista e ricoperte in tela, ed unite tra di loro da un'unica coppia di montanti paralleli per lato.\nBiposto ad abitacoli aperti ed affiancati per istruttore ed allievo.\nLa propulsione era affidata a un motore Hispano-Suiza 8Aa ad 8 cilindri in linea raffreddati ad acqua in grado di erogare una potenza pari a 150 CV (110 kW). Il motore azionava un'elica quadripala, montato tra le due ali, e sormontato dal radiatore di raffreddamento.\nImpiego operativo.\nIl prototipo del nuovo aereo venne esposto al VIII Salone dell'Aeronautica di Parigi del dicembre 1922 ed effettu\u00f2 il suo primo volo sulle rive della Senna all'inizio del 1923, nelle mani del pilota collaudatore Ernest Burri. Nel marzo dello stesso anno l'aereo effettu\u00f2 le prove sullo specchio d'acqua di Triel-sur-Seine, ancora nelle mani di Burri. Le prove ufficiali presso i Services Tecniques de l'A\u00e9ronautique Maritime sulla base di Saint Rapha\u00ebl ebbero successo ed il velivolo fu dichiarato idoneo per prestare servizio presso la Scuola di Pilotaggio della Marina francese sita sulla Laguna di Berre. La produzione per l'A\u00e9ronavale assomm\u00f2 a 20 esemplari, ordinati con contratto 432/3. I 20 CAMS 30E di serie, entrati in servizio a partire dal 1924, rimpiazzando i vetusti FBA Type 17HE 2. I velivoli di produzione adottarono doppi radiatori situati ai lati del motore al posto del radiatore singolo installato sul prototipo.\nNel 1923 la CAMS realizz\u00f2 un prototipo di una versione quadriposto, denominata CAMS 30T, equipaggiata con propulsore Hispano-Suiza 8Ab da 180 CV. L'aereo non riscosse alcun interesse commerciale, rimanendo sempre di propriet\u00e0 della ditta che lo utilizz\u00f2 a Saint Denis ed a Sartrouville come velivolo da trasporto e collegamento. Accompagnato da un passeggero, il 9 agosto 1924, il pilota Ernest Burri stabil\u00ec il primato mondiale di velocit\u00e0 per idrovolanti con passeggeri percorrendo 500\u00a0km alla media di 123,94\u00a0km/h.\nIl velivolo fu anche esportato nel Regno di Jugoslavia ed in Polonia.\nJugoslavia.\nNel 1924 la Reale Marina jugoslava (Jugoslovensko kraljevsko ratno vazduhoplovstvo i pomorska avijacija) acquist\u00f2 6 idrovolanti da addestramento iniziale ed intermedio CAMS 30E. Questi velivoli prestarono servizio per circa un decennio.\nPolonia.\nNel 1925 l'aviazione di marina polacca (Morski dywizjon lotniczy) acquist\u00f2 4 idrovolanti da addestramento CAMS 30E. Solo due velivoli, equipaggiati con propulsori Hispano-Suiza 8E da 150 CV, furono consegnati nel 1926 e radiati definitivamente dal servizio nel 1931"}
{"id": "2139351", "revid": "196390", "url": "https://it.wikipedia.org/wiki?curid=2139351", "title": "Cohen (sacerdote ebreo)", "text": ""}
{"id": "2139352", "revid": "290948", "url": "https://it.wikipedia.org/wiki?curid=2139352", "title": "Mauveina", "text": ""}
{"id": "2139353", "revid": "290948", "url": "https://it.wikipedia.org/wiki?curid=2139353", "title": "CI 50245", "text": ""}
{"id": "2139354", "revid": "12794", "url": "https://it.wikipedia.org/wiki?curid=2139354", "title": "Sopravia di pago del vallo di lauro", "text": ""}
{"id": "2139357", "revid": "729019", "url": "https://it.wikipedia.org/wiki?curid=2139357", "title": "Chagford", "text": "Chagford \u00e8 un paese di 1.470 abitanti della contea del Devon, in Inghilterra, situata nei pressi del fiume Teign e a circa 6 km a ovest di Moretonhampstead.\nStoria.\nIl nome Chagford deriva dalle parola \"chag\", che significa ginestra, e il suffisso \"ford\", ossia guado, indicando la sua importanza come luogo di passaggio sul fiume Teign. \nResti archeologici confermano che la comunit\u00e0 esiste da almeno 4000 anni. Nell'antichit\u00e0, Chagford era cresciuta grazie al commercio della lana e alle miniere di stagno presenti nella zona. Nella citt\u00e0 sopravvisse un fiorente mercato del bestiame fino al 1980."}
{"id": "2139359", "revid": "599013", "url": "https://it.wikipedia.org/wiki?curid=2139359", "title": "Manhattan Transfer", "text": ""}
{"id": "2139360", "revid": "729019", "url": "https://it.wikipedia.org/wiki?curid=2139360", "title": "Chudleigh", "text": "Chudleigh \u00e8 un paese del Devon, in Inghilterra."}
{"id": "2139367", "revid": "1305772", "url": "https://it.wikipedia.org/wiki?curid=2139367", "title": "Gedanken auf den Alpen", "text": "Gedanken auf den Alpen (\"Pensieri dalle Alpi\") op. 172, \u00e8 un valzer di Johann Strauss (figlio).\nAll'inizio dell'agosto 1855 Johann Strauss, su consiglio dei suoi medici, trascorse un periodo di riposo nella localit\u00e0 termale di \"Bad Gastein\", a sud di Salisburgo. Insieme con il suo servo, Johann soggiorn\u00f2 presso l'Hotel Straubinger (da poco costruito) per circa sei settimane, per poi tornare a Vienna verso la fine di settembre.\nDi ritorno dalla localit\u00e0 termale, Strauss port\u00f2 con s\u00e9 un nuovo valzer, \"Gedanken auf den Alpen\", che aveva composto a \"Bad Gastein\" e che esegu\u00ec per la prima volta in occasione del ballo che si tenne al caff\u00e8 \"Sperl\" il 15 ottobre 1855 in occasione di un grande festa per Santa Theresia.\nStrauss dedic\u00f2 il suo valzer al padre dell'imperatrice Elisabetta, il duca Massimiliano Giuseppe in Baviera (1808-88), grande appassionato di musica."}
{"id": "2139369", "revid": "287204", "url": "https://it.wikipedia.org/wiki?curid=2139369", "title": "La collana della regina", "text": "La collana della regina \u00e8 un romanzo storico scritto da Alexandre Dumas nel 1850. Si colloca come secondo libro del \"Ciclo di Maria Antonietta e della Rivoluzione\"."}
{"id": "2139371", "revid": "547034", "url": "https://it.wikipedia.org/wiki?curid=2139371", "title": "Humat al-Hima", "text": "um\u0101t al-ima (, \"Difensori della Patria\") \u00e8 l'inno nazionale della Tunisia dal novembre 1956. Questo inno \u00e8 stato composto durante la guerra d'indipendenza nel 1936. Parla della difesa della Tunisia e del suo valore.\nStoria.\nIl testo fu scritto da Mustafa Sadiq al-Rafi'i e dal grande poeta nazionale Ab\u016b l-Q\u0101sim al-Shabb\u012b (Aboul-Qacem Echebbi). La musica fu composta da Muhammad \u02bfAbd al-Wahh\u0101b. \nGli ultimi versi del testo, secondo El Mahdi, questi versi furono aggiunti nel giugno 1955 dal nazionalista Mongi Slim.\nConosciuto come \"l'Inno della Rivoluzione\", veniva cantato durante le riunioni del partito al governo, il \"Neo Destour\" che in seguito cambi\u00f2 nome in Partito Socialista Destouriano. \"Humat al-Hima\" fu temporaneamente utilizzato come inno nazionale tra la fine della monarchia (25 luglio 1957) e l'adozione di \"Ala Khallidi\" come inno nazionale (20 marzo 1958). \"Humat al-Hima\" \u00e8 stato successivamente sostituito da \"\u02bfAl\u0101 Khalidi\", ma ridiventato l'inno ufficiale di nuovo, in seguito al colpo di Stato che ha portato al potere Zine El Abidine Ben Ali (Zayn al-\u02bf\u0100bid\u012bn ben \u02bfAl\u012b) il 7 novembre 1987."}
{"id": "2139375", "revid": "729019", "url": "https://it.wikipedia.org/wiki?curid=2139375", "title": "Campagne sasanidi di Odenato", "text": "Le campagne sasanidi di Odenato (261?-265?) costituirono l'ennesimo successo delle armate romane o meglio, in questo specifico caso romano-palmirene, sulle armate dei Sasanidi per la supremazia del vicino regno d'Armenia e della Mesopotamia settentrionale.\nContesto storico.\nA partire dal 260, e fino al 274 circa, l'Impero romano sub\u00ec la secessione di due vaste aree territoriali, che per\u00f2 ne permisero la sopravvivenza. Ad ovest gli usurpatori dell'Impero delle Gallie, come Postumo (260-268), Leliano (268), Marco Aurelio Mario (268-269), Vittorino (269-271), Domiziano II (271) e Tetrico (271-274), riuscirono a difenderne i confini delle province di Britannia, Gallia e Spagna. Scrive Eutropio:\nPostumo era riuscito, infatti, a costituire un impero in Occidente, centrato sulle provincie della Germania inferiore e della Gallia Belgica e al quale si unirono poco dopo tutte le altre province galliche, della britanniche, ispaniche e, per un breve periodo, anche quella di Rezia.\nQuesti imperatori non solo formarono un proprio Senato presso il loro maggiore centro di Treveri e attribuirono i classici titoli di console, Pontefice massimo o tribuno della plebe ai loro magistrati nel nome di \"Roma aeterna\", ma assunsero anche la normale titolatura imperiale, coniando monete presso la zecca di Lugdunum, aspirando all'unit\u00e0 con Roma e, cosa ben pi\u00f9 importante, non pensando mai di marciare contro gli imperatori cosiddetti \"legittimi\" (come Gallieno, Claudio il Gotico, Quintillo o Aureliano), che regnavano su Roma (vale a dire coloro che governavano l'Italia, le province africane occidentali fino alla Tripolitania, le province danubiane e dell'area balcaniche). Essi, al contrario, sentivano di dover difendere i confini renani ed il litorale gallico dagli attacchi delle popolazioni germaniche di Franchi, Sassoni ed Alemanni. L\"'Imperium Galliarum\" risult\u00f2, pertanto, una delle tre aree territoriali che permise di conservare a Roma la sua parte occidentale.\nIn Oriente fu invece il Regno di Palmira a subentrare a Roma nel governo delle province dell'Asia minore, di Siria ed Egitto, difendendole dagli attacchi dei Persiani, prima con Odenato (261-267), nominato da Gallieno \"Corrector Orientis\" (nel 264?), e poi con la sua vedova secessionista, Zenobia (267-271).\n\"Casus belli\".\nDopo la sconfitta e la prigionia dell'imperatore Valeriano nel 260 nella battaglia di Edessa per opera dei Persiani, lasci\u00f2 l'Oriente romano alla merc\u00e9 di Sapore I, il quale riusc\u00ec ad occupare oltre a Tarso ed Antiochia, anche tutta la provincia romana di Mesopotamia e Cesarea in Cappadocia dopo una strenua difesa.\nForze in campo.\nNon siamo in grado di dire quali e quante truppe presero parte alle campagne sasanidi di Odenato, che in modo diretto o indiretto coinvolsero lo stesso impero romano a fianco dell'alleato di Palmira.\nFasi del conflitto.\nInizialmente Odenato cerc\u00f2 di ingraziarsi le amicizie del sovrano persiano Sapore I, ma quando i suoi doni vennero sdegnosamente rifiutati da quest'ultimo, Odenato cap\u00ec che l'unica possibilit\u00e0 era abbracciare la causa di Roma contro i Persiani. Lo stato di neutralit\u00e0 che aveva fatto la fortuna del regno di Palmira venne mutato in favore di una attiva politica militare, che port\u00f2 in breve tempo alla sua rovina, pur dando fama al suo sovrano.\nConseguenze.\nGrazie a queste campagne vittoriose, l'autorit\u00e0 imperiale in Oriente venne ripristinata, lo stesso imperatore Gallieno pot\u00e9 celebrare un trionfo, grazie al suo \"rector Orientis\", Odenato, il quale condivise le sue vittorie con il figlio maggiore Hairan (Erode) e si merit\u00f2 il titolo onorifico di \"re dei re\", in contrapposizione con quello del re sasanide, Sapore I. Durante il consolidamento del potere imperiale in Oriente, Odenato mise le basi per dar vita ad un regno indipendente di Palmira, da Roma. Fu solo dopo la morte di Odenato che tale progetto si concretizz\u00f2 con la vedova dello stesso, Zenobia, la quale negli anni successivi riusc\u00ec anche ad occupare l'Egitto romano e parte delle dell'Asia minore. Il nuovo imperatore Aureliano nel 272 intraprese una riusc\u00ec a riconquistare i territori perduti in Oriente, dove il regno di Palmira della regina Zenobia si era sostituito all'Impero romano per contrastare la potenza dei Sasanidi."}
{"id": "2139376", "revid": "196390", "url": "https://it.wikipedia.org/wiki?curid=2139376", "title": "SIPRA", "text": ""}
{"id": "2139381", "revid": "1272592", "url": "https://it.wikipedia.org/wiki?curid=2139381", "title": "Castello di Contignaco", "text": "Il castello di Contignaco \u00e8 un maniero medievale che sorge nei pressi delle piccola frazione di Contignaco, all'interno del comune di Salsomaggiore Terme, in provincia di Parma.\nStoria.\nL'originario castello fu edificato nella prima met\u00e0 dell'XI secolo dal fondatore di Contignaco, il marchese Adalberto I degli Obertenghi, capostipite della casata obertenga-adalbertina del ramo dei Pallavicino; al 1030 dovrebbe infatti risalire l'alta torre che tuttora svetta accanto all'ingresso.\nNel 1315 i Pallavicino capitolarono in seguito al violento attacco che la fortezza, in posizione cruciale per il controllo delle vicine saline di Salsomaggiore, sub\u00ec da parte delle truppe mosse dalla nobile famiglia degli Aldighieri del ramo di Parma, imparentata con gli antenati di Dante Alighieri; intorno alla met\u00e0 del XV secolo gli Aldighieri di Contignaco si legarono ai Pallavicino con il matrimonio tra Giberto e Agnese, figlia di Rolando il Magnifico.\nNel 1537 l'illustre stirpe si estinse con la scomparsa di Gian Matteo e la Camera ducale di Milano attribu\u00ec il feudo di Contignaco agli Sforza Pallavicino. Successivamente subentrarono i Terzi di Sissa, che si estinsero a loro volta nel 1758; il castello, assorbito dalla Camera ducale di Parma, fu rivenduto nel 1762 dal duca Filippo di Borbone al marchese Silvestro Antonio Ponticelli di Sasso, che lo trasmise ai suoi discendenti.\nIn pessime condizioni di conservazione, il maniero fu alienato dopo il 1861 al capitano Alberto Leva; trasformato in azienda agricola specializzata nella produzione di vini, il castello alla fine del XIX secolo fu acquistato da Luigi Boschi e, attraverso il matrimonio fra Maria Boschi e Luigi Vicini, fu in seguito ereditato dagli eredi di quest'ultimo.\nCompletamente restaurato, oggi l'antico maniero, sede di un'azienda vitivinicola e aperto al pubblico per visite guidate ed eventi, appartiene alla famiglia Romanini.\nDescrizione.\nIl castello, posizionato sulla sommit\u00e0 di un colle, si sviluppa su una pianta regolare attorno a un cortile interno quadrato.\nLe facciate in pietra, frutto di numerose ricostruzioni compiute nei secoli, sono caratterizzate dalla scarsit\u00e0 di finestre, ad eccezione del lato orientale, accentuando la severit\u00e0 del complesso; accanto al grande portale d'ingresso, si eleva in aggetto il mastio medievale a pianta quadrata, alto pi\u00f9 di 30\u00a0m, in posizione dominante sulle vallate circostanti.\nIntorno al castello si sviluppa un vasto parco ricco di alberi secolari, tra cui numerose querce, cedri, cipressi e allori; l'esemplare pi\u00f9 antico \u00e8 la possente quercia ultracentenaria, del diametro di oltre 2\u00a0m, che si innalza in prossimit\u00e0 dell'ingresso della struttura.\nPercorso di visita.\nIl castello fa parte dal 2017 del circuito dei castelli dell'Associazione dei Castelli del Ducato di Parma, Piacenza e Pontremoli.\nRisultano visitabili il parco, la Sala delle Feritoie, la Sala degli Stemmi, la Sala del Camino e la piccola prigione posta alla base della torre."}
{"id": "2139393", "revid": "320578", "url": "https://it.wikipedia.org/wiki?curid=2139393", "title": "Vaso (sanitario)", "text": ""}
{"id": "2139396", "revid": "767487", "url": "https://it.wikipedia.org/wiki?curid=2139396", "title": "Lucifer-Polka", "text": "Lucifer-Polka (Polka di Lucifero) op.266, \u00e8 una polka veloce di Johann Strauss (figlio).\nSulla prima edizione per pianoforte della \"Lucifer-polka\" di Strauss venne raffigurato un tranquillo paesaggio con prati e colline. Nel cielo brillava Lucifero, il \"Portatore di luce\", nome col quale viene spesso indicato il pianeta Venere quale stella del mattino.\nVi \u00e8 insomma la possibilit\u00e0 di una doppia interpretazione per il titolo della polka veloce di Strauss: l'illustratore dell'edizione per pianoforte opt\u00f2 per l'interpretazione astronomica, quando per\u00f2 il compositore stesso aveva in mente ben altra interpretazione.\nQuesto lavoro fu composto espressamente per il ballo dell'associazione di artisti viennesi \"Hesperus\", che si tenne nel \"Dianabad-Saal\" il 22 febbraio 1862, insieme ad un altro brano scritto apposta per l'occasione, la \"Hesperus-Polka\"."}
{"id": "2139398", "revid": "320578", "url": "https://it.wikipedia.org/wiki?curid=2139398", "title": "Ordine al Merito Militare del W\u00fcrttemberg", "text": ""}
{"id": "2139399", "revid": "729019", "url": "https://it.wikipedia.org/wiki?curid=2139399", "title": "Castello di Ivrea", "text": "Posto nella parte alta della citt\u00e0, in prossimit\u00e0 del Duomo, il castello di Ivrea - noto anche come \"Castello dalle rosse torri\" - caratterizza il paesaggio di Ivrea.\nStoria.\nLa costruzione inizi\u00f2 nel 1358 per volere di Amedeo VI di Savoia, detto il Conte Verde con incarico affidato all'architetto Ambrogio Cognone si concluse tra il 1393 e 1395 impegnando una grande quantit\u00e0 di manodopera: si ritiene che in certe giornate vi lavorassero pi\u00f9 di mille persone (si consideri che a quei tempi Ivrea aveva circa 3500 abitanti) con maestranze qualificate provenienti da Vercelli, Milano e Ginevra. Con la scelta del sito Amedeo VI volle che il castello si ergesse a fianco delle sedi principali del potere politico e religioso medioevale: il Palazzo Vescovile ed il Comune (Palazzo della Credenza). Per far posto al nuovo edificio fu necessario abbattere diverse case e le mura della citt\u00e0 verso nord.\nCessate le tensioni belliche che ne avevano determinato la costruzione, nella seconda met\u00e0 del XV secolo il castello funse soprattutto da raffinata dimora dei Savoia, assistendo allo sviluppo della cultura e delle arti che fu promosso in particolare dalla duchessa Jolanda di Valois, figlia di Carlo VII re di Francia e di Maria d'Angi\u00f2. Uno scritto del 1522 redatto in occasione della celebrazione di un battesimo, ci informa sugli arredi delle sale, gli addobbi, i balli e le feste che animavano la vita di corte. Conosciamo anche il nome di un pittore francese tardogotico, Nicolas Robert, che affresc\u00f2 nel castello l'oratorio di Iolanda di Valois (a dispetto delle testimonianze scritte, delle sue opere non \u00e8 rimasta traccia). Del gusto cortese di tale periodo rimane traccia in una elegante bifora ad archi trilobati sormontata da stemmi della casa Savoia che si apre in alto sulla parete sud.\nTra il XVI e il XVII secolo, con l'infuriare nel territorio canavesano delle lotte tra francesi e spagnoli, il castello fu ristrutturato e riprese la sua funzione di presidio militare. Nel 1676 un fulmine provoc\u00f2 l'esplosione del deposito di munizioni collocato nella torre di nord-ovest (la torre mastra), esplosione che caus\u00f2, assieme al crollo della torre, innumerevoli morti e la distruzione di molteplici case edificate a ridosso del castello. La torre non venne ricostruita, ed oggi si presenta mozza, con una copertura conica in lastre di ardesia.\nDal 1700 l'edificio venne adibito a carcere mantenendo poi tale funzione fino al 1970. In questo periodo intervennero significative ristrutturazioni legate ad esigenze carcerarie: cos\u00ec probabilmente la originaria struttura a tre piani fu modificata in quattro, ricavando un maggior numero di vani di minore altezza. Dopo il 1970, il castello rimase abbandonato e chiuso al pubblico per nove anni. Successivi restauri comportarono la eliminazione di corpi di fabbrica che erano stati aggiunti nel cortile, la revisione di tutte le coperture ed il restauro delle torri merlate.\nIl castello, propriet\u00e0 dello Stato, \u00e8 oggi in concessione al Comune che in specifiche occasioni ha garantito la sua apertura al pubblico.\nDescrizione.\nSituato in posizione strategica dalla quale \u00e8 possibile dominare la strada che conduce in Valle d'Aosta, il castello fu costruito soprattutto con funzione difensiva. \nIl castello fu concepito come costruzione massiccia a pianta quadrangolare, con torri cilindriche che si innalzano direttamente dal terreno; i locali e le stanze del castello si sviluppano su tre maniche, alte verosimilmente tre piani, che si affacciano sul cortile interno. L'accesso avviene attraverso un'antiporta ed un successivo ponte levatoio sospeso sopra un fossato. Lungo il perimetro delle mura con merlatura a coda di rondine corre il camminamento di ronda, sorretto da beccatelli aventi scopo difensivo. Nel cortile si notano ancora il pozzo e la ghiacciaia (diametro di 6 m. e profondit\u00e0 di 4m)."}
{"id": "2139402", "revid": "121023954", "url": "https://it.wikipedia.org/wiki?curid=2139402", "title": "Tiranni di Gela", "text": "Questa \u00e8 la lista dei tiranni di Gela prima della dominazione siracusana. Gela sorse nel 689 a.C., fondata da coloni greci provenienti da Rodi e Creta e fino all'avvento del primo tiranno fu retta dall'oligarchia."}
{"id": "2139405", "revid": "3732", "url": "https://it.wikipedia.org/wiki?curid=2139405", "title": "Atletica leggera ai Giochi della XXII Olimpiade - 100 metri piani maschili", "text": "I 100 metri piani hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 24-25 luglio 1980 allo Stadio Lenin di Mosca.\nLa gara.\nNei quarti il britannico Allan Wells sfreccia in 10\"11 e mette paura a tutti. Viene eliminato a sorpresa Hasely Crawford, il campione uscente.\nNella prima semifinale, vinta a sorpresa dal bulgaro Petrov sul cubano Leonard, escono i due migliori duecentisti del momento: Mennea e il giamaicano Quarrie. Wells domina la seconda serie.\nFinale incertissima: in quattro corrono appaiati fino ai 60 metri, poi rimangono Leonard e Wells, con un leggero vantaggio del cubano. A 7 metri dall'arrivo Wells guadagna una mezza falcata che gli consente di raggiungerlo sul traguardo. I due tagliano la linea d'arrivo nello stesso momento. Nemmeno il fotofinish \u00e8 in grado di separarli: 10\"25 per entrambi. I giudici assegnano la vittoria al britannico perch\u00e9 era in rimonta.\nA 28 anni, Allan Wells \u00e8 il velocista pi\u00f9 maturo ad aver vinto i 100 metri alle Olimpiadi.\nFonte.\nElio Trifari (a cura di): \"Olimpiadi. La storia dello sport da Atene a Los Angeles\". Rizzoli, Milano, 1984. Vol. III."}
{"id": "2139406", "revid": "767487", "url": "https://it.wikipedia.org/wiki?curid=2139406", "title": "Benedetto Di Virgilio", "text": "Biografia.\nTrascorse l'infanzia dedito alla pastorizia, lungo quei tratturi peculiari della transumanza che univano l'Abruzzo alla Puglia, riuscendo ugualmente a studiare, da autodidatta, la letteratura italiana e a leggere i classici, Dante e Petrarca come Tasso e Ariosto, esperienza che ricalcher\u00e0 - pi\u00f9 di due secoli dopo - un altro pastore erudito, il conterraneo Cesidio Gentile, nativo di Pescasseroli. Trasferitosi in Capitanata, e pi\u00f9 precisamente ad Orta, nei pressi di Foggia, lavor\u00f2 all'interno di una masseria tenuta dai Gesuiti. Questo lavoro, da cui gli deriv\u00f2 l'appellativo, talvolta cognomizzato, di \"Bifolco\", arricch\u00ec la sua cultura, spingendolo in particolare verso la composizione di versi.\nA tal riguardo \u00e8 del 1643 la sua prima raccolta pubblicata: cinque canti in rima sulla biografia di Brunone, fondatore dei Certosini. Si metter\u00e0 in luce solo pochi anni pi\u00f9 tardi, con un poema \"eroico\" relativo alla vita del fondatore della Compagnia di Ges\u00f9, cio\u00e8 Sant'Ignazio di Loiola, che, edito a Trani nel 1647, verr\u00e0 pi\u00f9 volte rifatto e, nel 1660, ristampato per le edizioni della Camera Apostolica. Altre opere importanti della sua esperienza pugliese saranno dedicate ai gesuiti. Fra queste, il poema sull'apostolo delle Indie San Francesco Saverio del 1650 e la biografia di Luigi Gonzaga del 1655.\nNel frattempo, al seguito del preposito generale dei Gesuiti Vincenzo Carafa, cui era dedicato il poema su Ignazio di Loyola, si trasfer\u00ec a Roma, dove entr\u00f2 nelle grazie del futuro Papa Alessandro VII, che non solo lo fece risiedere in Vaticano, concedendogli un vitalizio, ma - in particolare per la fama acquisita alla Corte Pontificia - lo fregi\u00f2 anche e soprattutto della pi\u00f9 importante onorificenza dello Stato Pontificio, la croce di cavaliere dell'Ordine Supremo del Cristo.\nA Roma si fece apprezzare, in particolare, per una lunga serie di componimenti encomiastici e d'occasione. Fra questi si ricordano, anche per una connaturata valenza storico-politica, quelli pubblicati per le nozze fra il Re Sole e Maria Teresa di Spagna (datati 1660 e dedicati al cardinale Mazzarino), per la nascita del loro primogenito Luigi (del 1661 e con la dedica ad Alessandro VII), nonch\u00e9 per la morte di Filippo IV (datati 1665). Il suo ultimo componimento noto, che realizz\u00f2 poco prima di morire, nel 1667, aveva invece come tema centrale l'Immacolata Concezione.\nLe sue poesie, pur se non sempre eleganti, e anzi spesso languide, sono caratterizzate da estro e fantasia, e forniscono la testimonianza pi\u00f9 vivida, come scrisse Attilio Zuccagni-Orlandini, del \u00abmiracolo del genio\u00bb in un letterato che, da bifolco, si era fatto da solo."}
{"id": "2139407", "revid": "640277", "url": "https://it.wikipedia.org/wiki?curid=2139407", "title": "Atletica leggera ai Giochi della XXII Olimpiade - 200 metri piani maschili", "text": "I 200 metri piani hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 27-28 luglio 1980 allo Stadio Lenin di Mosca.\nLa gara.\nNei Quarti il britannico Wells, fresco vincitore dei 100, segna 20\"59. Pietro Mennea lo eguaglia subito dopo. Il cubano Silvio Leonard prevale nella prima semifinale (20\"61), mentre Allan Wells si qualifica con l'ultimo tempo. Nella seconda, Mennea (20\"70) tiene a bada il campione in carica Quarrie.\nFinale: il sorteggio assegna a Mennea l'ottava corsia, con Wells alla sua sinistra in settima. Mennea parte piano, all'imbocco del rettilineo \u00e8 solo quarto. Wells \u00e8 nettamente davanti, con circa 2 metri di vantaggio su Leonard e Quarrie. Ma proprio nel rettilineo si innesca la reazione rabbiosa del barlettano che recupera centimetro su centimetro fino a vincere la gara per 2 centesimi su Wells. Il distacco tra il terzo, Quarrie, ed il quarto, Leonard, \u00e8 ancora pi\u00f9 ridotto: 1 solo centesimo."}
{"id": "2139410", "revid": "156341", "url": "https://it.wikipedia.org/wiki?curid=2139410", "title": "Tiranni di Gela e Siracusa", "text": ""}
{"id": "2139411", "revid": "228587", "url": "https://it.wikipedia.org/wiki?curid=2139411", "title": "Atletica leggera ai Giochi della XXII Olimpiade - 400 metri piani maschili", "text": "I 400 metri piani hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 27-30 luglio 1980 allo Stadio Lenin di Mosca.\nLa gara.\nI favoriti sono il giamaicano Bertland Cameron ed il cubano Alberto Juantorena (campione in carica). Ma entrambi sono reduci da infortuni. Cameron, infatti, non va oltre i Quarti.\nDurante i turni eliminatori non si vedono grandi tempi. In semifinale nessuno scende sotto i 45\u201d50. Juantorena si qualifica a stento arrivando terzo nella seconda serie. Nessuno appare in grado di dominare la gara.\nIn finale il belga Brijdenbach cerca di sorprendere gli avversari lanciandosi a tutta velocit\u00e0. Ai 300 metri \u00e8 ancora in testa; dietro di lui seguono Schaffer, Markin (l'atleta di casa), Juantorena e Mitchell. Sul rettilineo d'arrivo Markin supera Schaffer e va a prendere il belga, vincendo con due metri di distacco. Rinviene prepotentemente l'australiano Mitchell che, dalla quinta posizione, recupera fino ad arrivare dietro Markin. Schaffer mantiene la terza posizione, lasciano ai piedi del podio Alberto Juantorena.\nIl vincitore ha stabilito il nuovo record europeo.\nRisultati.\nFinale.\nStadio Lenin, mercoled\u00ec 30 luglio."}
{"id": "2139412", "revid": "394", "url": "https://it.wikipedia.org/wiki?curid=2139412", "title": "Still Life (Talking)", "text": "Still Life (Talking) \u00e8 un album del Pat Metheny Group, pubblicato nel 1987.\nViene registrato ai Power Station fra marzo e aprile del 1987 partendo dalle basi e inserendo poi i vari strumenti. \u00c8 il primo album inciso per l'etichetta Geffen Records.\nIl disco conferma l'avvicinamento del gruppo alle sonorit\u00e0 brasiliane. Tra le novit\u00e0 la presenza dei due cantanti e polistrumentisti Mark Ledford e David Blamires. Pat Metheny inoltre utilizza per la prima volta in disco la chitarra elettrica Coral Sitar con la quale esegue il brano Last Train Home, che diventa un classico del Pat Metheny Group ed \u00e8 considerato dallo stesso Metheny una delle sue composizioni pi\u00f9 belle.\n\"Last Train Home\".\nTra i brani forse pi\u00f9 evocativi dell'intera produzione methenyana, nonch\u00e9 uno dei meglio riusciti della formazione PMG, il brano introduce da subito in un'atmosfera rarefatta e sognante: l'incedere rapido e regolare di un convoglio ferroviario, ricreato da un ostinato di basso ribattuto e batteria in sedicesimi con spazzole e accenti di charleston, al quale in talune versioni live viene sovrapposto anche lo shake. La bravura dei musicisti del PMG riesce a rifuggire la predominanza tecnica (pur necessaria per l'esecuzione del brano), per trasportare l'ascoltatore in una dimensione di puro colore strumentale che apre la strada, attraverso dei morbidi cluster accordali del pianoforte, all'esposizione del tema prima, e all'improvvisazione poi, del guitar synth.\nPer quest'ultimo viene scelto un timbro molto vellutato, dall'attacco morbido e riverberato al fine di creare un climax all'interno delle varie riesposizioni tematiche che culmina con un intermezzo in mi bemolle maggiore, ove due voci intonano un bridge carico di attrazione tonale verso la tonalit\u00e0 d'impianto (si bemolle), che con una serie di cromatismi riconduce alla chiusura del pezzo.\nIl brano, in versione alternativa, \u00e8 anche nell'album \"The Road to You\" del 1993.\nClassifica.\nAlbum"}
{"id": "2139414", "revid": "3732", "url": "https://it.wikipedia.org/wiki?curid=2139414", "title": "Atletica leggera ai Giochi della XXII Olimpiade - 800 metri piani maschili", "text": "Gli 800 metri piani hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 24-26 luglio 1980 allo Stadio Lenin di Mosca.\nLa gara.\nIl mezzofondo veloce vive sulla rivalit\u00e0 tra due atleti britannici: Sebastian Coe (1'41\"73) e Steven Ovett (1'42\"33). Sul doppio giro di pista il favorito \u00e8 Coe, detentore del record mondiale. Il campione uscente Juantorena invece non si dedica pi\u00f9 alla specialit\u00e0 e a Mosca gareggia solo sui 400.\nIn semifinale \u00e8 eliminato il tedesco est Olaf Beyer, campione europeo in carica. La finale sar\u00e0 un duello tra i due inglesi.\nLa finale si decide a 200 metri dall'arrivo, quando Coe si ritrova imbottigliato nel gruppo. Riesce a sprintare, ma Ovett ha gi\u00e0 acquisito un vantaggio di qualche metro che conserva fino alla fine. L'oro \u00e8 suo."}
{"id": "2139417", "revid": "3732", "url": "https://it.wikipedia.org/wiki?curid=2139417", "title": "Atletica leggera ai Giochi della XXII Olimpiade - 1500 metri piani maschili", "text": "I 1500 metri piani hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 30 luglio-1\u00ba agosto 1980 allo Stadio Lenin di Mosca.\nLa gara.\nSteven Ovett \u00e8 imbattuto dal 1977: ha una serie di 45 vittorie consecutive sulla distanza 1500/Miglio, incluso il titolo europeo del 1978.\nIn finale il connazionale Coe cerca la rivincita, dopo la sconfitta nella sua gara preferita, gli 800, proprio ad opera di Ovett. Questa volta Coe non ripete l'errore e si presenta alla volata finale perfettamente in linea e vince da signore. A Ovett invece accade di rimanere invischiato e viene preceduto anche dal tedesco est Straub, finendo terzo."}
{"id": "2139419", "revid": "124863006", "url": "https://it.wikipedia.org/wiki?curid=2139419", "title": "Gerlando Gatto", "text": "Biografia.\nTrasferitosi a Roma, diventa giornalista professionista nel 1974 continuando, cos\u00ec, a coltivare quella passione per la musica jazz che lo accompagna sin da giovanissimo: ha collaborato con diversi quotidiani e riviste (\"Blu Jazz\", \"Jazz\", \"Jazz, blues &amp; around\") e ha scritto e condotto molti programmi jazz trasmessi soprattutto da RadioUno e Rai International.\nHa partecipato in qualit\u00e0 di critico musicale alla trasmissione televisiva \"Vivendo parlando\" di Sat 2000; \u00e8 stato uno degli autori della \"Enciclopedia del Jazz\" edita dalla Curcio, ed \u00e8 stato responsabile di uffici stampa di festival, ad esempio il Barga Jazz Festival.\nHa vissuto in Norvegia, dove ha avuto modo di approfondire la conoscenza del jazz nordico. Ha quindi prodotto una serie di 13 puntate dedicate al jazz scandinavo e trasmessa da Radio Uno, mentre ha curato un programma sul jazz italiano mandato in onda dalla NRK, l'emittente di Stato norvegese.\nSi \u00e8 recato spesso sia in Martinica (come giornalista invitato al locale Festival Jazz) sia a Santo Domingo e quindi ha avuto modo di conoscere assai bene il jazz caraibico; \u00e8 stato il primo a intervistare per una pubblicazione italiana Gonzalo Rubalcaba.\nAgli inizi del 2000, insieme a Luigi Del Mastro e Luigi Onori, \u00e8 l'ideatore di \"BlackinRadio\", la prima web radio che trasmette esclusivamente musiche afro-americane.\nNel 2007 e 2008 ha ideato e condotto alla Casa del Jazz di Roma quattro cicli di ascolti guidati sulle seguenti tematiche: \"\"Jazz e musica classica\" ; \"Jazz e tango\"; \"Jazz e canzone italiana\"; i \"Beatles in Jazz\". Nel 2010, sempre alla Casa del Jazz, ha condotto il ciclo di ascolti \"Il sound atipico del Jazz\"\"\nSempre nel 2007-2008 ha ideato e condotto un programma di tre mesi su Nessuno TV dal titolo \"Jazz Life\" ovvero una storia politica del Jazz. Nel novembre del 2008 \u00e8 iniziato su RedTv un programma di sei mesi da lui ideato e condotto dedicato al Jazz italiano con ospiti tutti i pi\u00f9 importanti operatori del settore. Dal giugno 2007 cura e partecipa ad un blog-newsletter dedicato al mondo del Jazz, intitolato appunto A Proposito di Jazz.\nNel 2017 pubblica con la \u201cKappavu Edizioni\u201d di Udine il volume \"Gente di Jazz\" che raccoglie una serie di interviste e dialoghi con molti musicisti che, in epoche anche molto diverse, sono intervenuti al Festival \u201cUdin&amp;Jazz\u201d. Tra gli artisti di caratura internazionale intervistati troviamo Gonzalo Rubalcaba, Joe Zawinul, Mino Cinelu, Michel Petrucciani, McCoy Tyner e Cedar Walton. Tra gli italiani Francesco Bearzatti, Stefano Bollani, Enrico Rava, Claudio Fasoli, Franco D\u2019Andrea, Paolo Fresu e Danilo Rea.\nNel 2018 sempre con la \u201cKappavu Edizioni\u201d di Udine pubblica il volume \"L\u2019altra met\u00e0 del jazz\" che contiene trenta interviste raccolte nel ricco panorama del jazz al femminile. Tra i personaggi intervistati Dee Dee Bridgewater, Enrica Bacchia, Karin Krog, Maria Pia De Vito, Maria Schneider, Rita Marcotulli, Rosalba Bentivoglio, Sarah Jane Morris, Tiziana Ghiglioni e l\u2019antesignana del jazz al femminile in Italia Dora Musumeci.\nNel 2020 con \"Lulu edizioni\" pubblica \"Il jazz italiano in epoca Covid\"; il volume raccoglie, attraverso 41 interviste, pensieri, speranze, progetti, paure e preoccupazioni di musicisti e musiciste del Jazz italiano, ascoltati in un periodo compreso tra marzo e maggio 2020 durante il lockdown per la pandemia da Covid.\nPer gli anni accademici 2020-2021 e 2021-2022 insegna Storia del Jazz e Analisi delle forme presso il Conservatorio Ottorino Respighi di Latina."}
{"id": "2139420", "revid": "767487", "url": "https://it.wikipedia.org/wiki?curid=2139420", "title": "Brandy (Brandy)", "text": "Brandy \u00e8 il primo album in studio di Brandy, pubblicato per la Atlantic Records nel 1994."}
{"id": "2139421", "revid": "767487", "url": "https://it.wikipedia.org/wiki?curid=2139421", "title": "Singapore Flyer", "text": "La Singapore Flyer \u00e8 una ruota panoramica situata a Singapore.\n\u00c8 entrata in funzione l'11 febbraio 2008. \u00c8 stata la pi\u00f9 alta ruota panoramica del mondo fino al 10 settembre 2013, quando \u00e8 stata superata di due metri dalla High Roller Observation Wheel di Las Vegas (167.6 m contro 165 m).\nStoria.\nProgettazione.\nIl progetto \u00e8 stato annunciato dall'Ufficio del Turismo di Singapore.\nLa ruota \u00e8 stata progettata dallo studio \"Kisho Kurokawa Architects &amp; Associates, DP Architects\". Il primo progetto prevedeva una ruota panoramica di 169 m simile alla London Eye di Londra, che per questo motivo venne criticato. Gli sviluppatori hanno sottolineato che il progetto non era finito, anche se il progetto finale \u00e8 cambiato poco dai primi progetti.\nSuccessivamente, il progetto si \u00e8 quasi fermato quando lo sviluppatore ha incontrato difficolt\u00e0 nel reperire fondi per costruire la ruota. I piani originali per completare la ruota entro la fine del 2005 sono stati quindi posticipati indefinitamente.\nA settembre 2005, il progetto \u00e8 stato ripreso quando il progetto \u00e8 stato finanziato con successo da due banche tedesche. Collin William Page, una sussidiaria di ABN AMRO, doveva fornire capitale per un massimo di 100 milioni di dollari, con ulteriori 140 milioni di dollari di Singapore da HypoVereinsbank. Con questa apporto di 240 milioni di dollari di Singapore, il pi\u00f9 grande singolo investimento straniero nel settore dell'intrattenimento di Singapore, la costruzione era prevista per la fine del mese.\nCostruzione.\nLa cerimonia della \"posa della prima pietra\" \u00e8 stata tenuta il 27 settembre 2005, con il Ministro dello Sviluppo Nazionale, Mah Bow Tan, come ospite. L'istallazione delle capsule passeggeri \u00e8 iniziata il 3 agosto 2007 ed \u00e8 stata completata il 2 ottobre 2007.\nApertura.\nLa Singapore Flyer \u00e8 stata aperta nel 2008. Durante il capodanno cinese diverse giri di inaugurazione sono stati tenuti tra l'11 e il 13 febbraio, i biglietti furono venduti per 8888$ (circa 6.271 dollari americani), un numero fortunato per la cultura cinese. I primi giri pubblici furono tenuti il giorno di San Valentino, il 14 febbraio.\nL'apertura ufficiale si \u00e8 tenuta il 15 aprile con il Primo Ministro di Singapore, Lee Hsien Loong, come ospite d'onore.\nDati tecnici.\nHa un'altezza di 165 m, che le permette di superare la London Eye di 30 m.\nDalla sommit\u00e0 si ha la possibilit\u00e0 di avere una visuale che spazia per 45\u00a0km. Si possono scorgere le isole di Batam e Bintan dell'Indonesia, nonch\u00e9 il sud della Malaysia.\n\u00c8 composta da 28 cabine, ciascuna delle quali \u00e8 in grado di contenere 28 persone. Un giro completo dura, all'incirca, 32 minuti."}
{"id": "2139423", "revid": "287204", "url": "https://it.wikipedia.org/wiki?curid=2139423", "title": "Atletica leggera ai Giochi della XXII Olimpiade - 5000 metri piani", "text": "I 5000 metri piani hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 28-31 luglio 1980 allo Stadio Lenin di Mosca.\nLa gara.\nIl campione europeo, Venanzio Ortis non pu\u00f2 partecipare perch\u00e9 infortunato.\nIl campione olimpico uscente, Lasse Vir\u00e9n, \u00e8 iscritto alla gara, ma non scende in pista dopo la delusione sui 10.000 (solo quinto).\nLa finale \u00e8 una gara tattica. Nessuno si scopre fino all'ultimo giro; ci\u00f2 favorisce l'etiope Miruts Yifter (primatista mondiale stagionale), dotato di un eccezionale cambio di velocit\u00e0 nel finale di gara.\nA 300 metri dalla fine scatta l\u2019irlandese Coghlan. Yifter lo riprende subito ed accelera il ritmo. Ai 200 metri l\u2019irlandese viene superato anche dal tanzaniano Nyambui che si mette alla caccia di Yifter. Mancano 100 metri: ce la pu\u00f2 fare. Ma l'etiope \u00e8 in gran forma: si lancia verso il traguardo e vince l'oro.\nNello sprint per il terzo posto il finlandese Maaninka (argento nei 10.000 il 27 luglio) supera Coghlan."}
{"id": "2139426", "revid": "3732", "url": "https://it.wikipedia.org/wiki?curid=2139426", "title": "Atletica leggera ai Giochi della XXII Olimpiade - 10000 metri piani", "text": "I 10000 metri piani hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 24-27 luglio 1980 allo Stadio Lenin di Mosca.\nLa gara.\nSi presenta a difendere il doppio titolo Monaco-Montr\u00e9al Lasse Vir\u00e9n.\nIn finale i tre etiopi fanno gioco di squadra: Kedir e Kotu aiutano Yifter alternandosi alla guida. Solo i finlandesi Viren (campione uscente) e Maaninka tengono il passo. A due km dalla fine i primi cinque sono: Kedir, Viren, Yifter, Kotu e Maaninka. \nA quattro giri dalla fine Maaninka d\u00e0 uno strappo al gruppo. Nessuno per\u00f2 si fa sorprendere e il gruppo rimane unito. Seguono due giri durante i quali le posizioni rimangono fisse, con Viren dietro la testa della corsa.\nA due giri dalla fine prova Viren ad aumentare il ritmo. Al suono della campanella le posizioni sono le seguenti: Kedir, Viren, Yifter, Kotu, Maaninka.\nAppena finita la prima curva Yifter si produce in uno scatto violento, che lascia Viren sul posto. Subito gli altri tre si mettono all\u2019inseguimento. Ai 150 metri Maaninka lancia l\u2019attacco ai due etiopi che lo precedono. \nAll\u2019inizio della retta finale Yifter \u00e8 gi\u00e0 imprendibile; Maaninka scavalca Kedir e Kotu e si piazza al secondo posto. Solo quinto Viren. Il campione europeo Martti Vainio giunge tredicesimo (e ultimo), ad oltre un minuto di distacco dal vincitore."}
{"id": "2139427", "revid": "3732", "url": "https://it.wikipedia.org/wiki?curid=2139427", "title": "Atletica leggera ai Giochi della XXII Olimpiade - Maratona", "text": "La maratona ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta il 1\u00ba agosto 1980 nella citt\u00e0 di Mosca, con arrivo nello Stadio olimpico.\nFinale.\nLa gara ha un epilogo insolito in quanto il tedesco est Cierpinski (campione uscente) supera l'olandese Nijboer nel giro di pista finale. A poca distanza dai primi due giunge il sovietico Dzhumanasarov. I tre sono raccolti in un fazzoletto di 32 secondi."}
{"id": "2139428", "revid": "640277", "url": "https://it.wikipedia.org/wiki?curid=2139428", "title": "Atletica leggera ai Giochi della XXII Olimpiade - 3000 metri siepi", "text": "I 3000 metri siepi hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 26-31 luglio 1980 allo Stadio Lenin di Mosca.\nLa gara.\nIl campione uscente, lo svedese Anders G\u00e4rderud, si \u00e8 ritirato dopo i Giochi di Montr\u00e9al.\nI favoriti per la vittoria finale emergono dalle semifinali: la prima la vince il tanzaniano Filbert Bayi, mentre la seconda \u00e8 appannaggio del polacco Bronis\u0142aw Malinowski, campione europeo in carica e secondo a Montr\u00e9al.\nFilbert Bayi viene dai 1500, quindi ci si aspetta da lui una gara all'attacco. E cos\u00ec \u00e8: in finale il tanzaniano si pone in testa al gruppo e dopo pochi giri accelera accumulando un ampio vantaggio. Conduce gran parte della corsa in testa. Sembra avere la gara in pugno: il suo distacco non accenna a diminuire.\nDopo il suono della campanella dell'ultimo giro accade ci\u00f2 che sembrava imprevedibile: Malinowski riduce progressivamente il distacco e va a prendere l'etiope prima della fossa. Lo supera di slancio, s'invola verso il traguardo e va a vincere sull'esausto Bayi."}
{"id": "2139429", "revid": "3732", "url": "https://it.wikipedia.org/wiki?curid=2139429", "title": "Atletica leggera ai Giochi della XXII Olimpiade - 110 metri ostacoli", "text": "I 110 metri ostacoli hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 24-25 luglio 1980 allo Stadio Lenin di Mosca.\nRisultati.\nFinale.\nStadio Lenin, domenica 27 luglio. Vento: +0,9\u00a0m/s."}
{"id": "2139430", "revid": "729019", "url": "https://it.wikipedia.org/wiki?curid=2139430", "title": "Castello di Valperga", "text": "Il castello di Valperga sorge a Valperga, in provincia di Torino.\nStoria.\nIl castello risale al X secolo; \u00e8 caratterizzato da torri che circondano diversi edifici aggiunti via via con il tempo.\nIl nome potrebbe derivare dal celtico \"vald\" (selva) e dal burgundo \"berg\" (monte). Forse i primi residenti furono i nobili Silvesco e Droenghi di Canava, gi\u00e0 padroni di Salto e \"Comischio\", anche se la tradizione locale lo considera costruito dai conti del Canavese Ardicione (o Arduino), ritenuto discendente dal Re Arduino, ed i figli Guido (o Wildo) e Ardicino.\nGuido assunse il titolo di conte di Valperga, e da lui ebbero origine le diverse linee dei Valperga, mentre Ardicino viene ritenuto il capostipite dei conti di San Martino. Nel 1309 un decreto del 9 giugno di Filippo di Acaia investiva i conti di Valperga del castello e castellania di Valperga e Valpergato, con giurisdizione e pertinenze del borgo di Cuorgn\u00e8, di una quarta parte del quartiere di Rivarolo, di met\u00e0 del castello di Pont e Valli e di vari altri feudi.\nNel 1600 il castello venne diviso tra i due rami Valperga di Valperga e Valperga di Masino; essendo morto Gerolamo Valperga di Masino senza discendenza maschile, la sua porzione pass\u00f2 alla figlia Marianna, sposa ad Arduino Valperga di Rivara. L'intero castello pass\u00f2 poi in eredit\u00e0 alla loro figlia Francesca, che lo port\u00f2 in dote allo sposo Federico Valperga di san Giorgio.\nNel 1776, estinto questo ramo con Guido Francesco Aldobrandino del Carretto di Castellargento, il castello di Valperga e tutti i beni passarono alla nipote pi\u00f9 diretta, Anna Vittoria San Giorgio di Balangero, sposata a Paolo Coardi di Carpenetto, marchese di Bagnasco.\nIn questo periodo il castello venne ampliato di una parte con facciata neoclassica, giardino e parco. Nelle vicinanze sorge la chiesa di san Giorgio, coeva del castello, che custodisce una \"Passione di Cristo\" del XV secolo, esempio dei cicli pittori medioevali dell'Alto Canavese. Interni ed esterni della chiesa vennero affrescati da Pietro de Scotis e da esponenti della scuola di Giacomo Jaquerio\nDalla seconda met\u00e0 del XX secolo la struttura appartiene alla congregazione delle Figlie della Sapienza."}
{"id": "2139431", "revid": "3732", "url": "https://it.wikipedia.org/wiki?curid=2139431", "title": "Atletica leggera ai Giochi della XXII Olimpiade - 400 metri ostacoli", "text": "I 400 metri ostacoli hanno fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 24-26 luglio 1980 allo Stadio Lenin di Mosca.\nRisultati.\nFinale.\nStadio Lenin, sabato 26 luglio."}
{"id": "2139432", "revid": "3732", "url": "https://it.wikipedia.org/wiki?curid=2139432", "title": "Atletica leggera ai Giochi della XXII Olimpiade - Marcia 20 km", "text": "La prova di marcia 20 km ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta il 24 luglio 1980 nella citt\u00e0 di Mosca, con arrivo nello Stadio olimpico.\nFinale.\nIl campione in carica, Daniel Bautista, si ripresenta quattro anni dopo per difendere il titolo. Dopo un'ora di gara si ritrova in testa assieme al sovietico Anatolij Solomin. I due sembrano fare gara a s\u00e9. Dopo un'ora e dieci minuti di gara il messicano scatta e si prepara a vincere una gara che ha dominato.\nA pochi centinaia di metri dall'ingresso dello stadio il messicano e il sovietico vengono squalificati. Nel frattempo Maurizio Damilano, quarto, ha superato l'altro sovietico Po\u010den\u010duk. Entra per primo nello stadio: l'oro \u00e8 suo."}
{"id": "2139435", "revid": "765341", "url": "https://it.wikipedia.org/wiki?curid=2139435", "title": "Atletica leggera ai Giochi della XXII Olimpiade - Marcia 50 km", "text": "La prova di marcia 50 km ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta il 30 luglio 1980 nella citt\u00e0 di Mosca, con arrivo nello Stadio olimpico."}
{"id": "2139436", "revid": "3732", "url": "https://it.wikipedia.org/wiki?curid=2139436", "title": "Atletica leggera ai Giochi della XXII Olimpiade - Salto in alto maschile", "text": "Il salto in alto ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 31 luglio-1\u00ba agosto 1980 allo Stadio Lenin di Mosca.\nLa gara.\nIl campione europeo 1978, Vladimir Ja\u0161\u010denko, \u00e8 infortunato.\nJacek Wszola sbaglia il primo salto a 2,21. \u00c8 un campanello d'allarme: il campione in carica ha qualche incertezza. L'errore si ripete al primo tentativo a 2,24. A questa misura vanno su al primo tentativo solo due tedeschi est: Wessig e Freimuth (il terzo, Lauterbach, ce la fa al secondo).\nA 2,27 Wszola rientra in gara perentoriamente: buona la prima. Rimangono in quattro: lui ed i tre tedeschi est. Tutti saltano 2,29. A 2,31 Wessig salta alla prima e fa il record personale. Wszola e Freimuth hanno bisogno di un altro tentativo. Va fuori Lauterbach.\n2,33 lo sbagliano subito tutti. Wessig ce la fa al secondo tentativo. Per gli altri due contendenti invece si fa buio: la loro gara finisce l\u00ec. Wessig rimane da solo. \u00c8 medaglia d'oro e si \u00e8 migliorato di ben 3 centimetri. Sa di poter osare ancora di pi\u00f9 e chiede 2,36. Il primo tentativo non va, ma al secondo Wessig centra il nuovo record del mondo. Poi prova anche 2,38 ma ha le pile scariche.\nRisultati.\nTurno eliminatorio.\nBen 16 atleti sono selezionati alla misura richiesta."}
{"id": "2139438", "revid": "3732", "url": "https://it.wikipedia.org/wiki?curid=2139438", "title": "Atletica leggera ai Giochi della XXII Olimpiade - Salto con l'asta", "text": "Il salto con l'asta ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 28 e 30 luglio 1980 allo Stadio Lenin di Mosca.\nLa gara.\nIl primatista mondiale Houvion esordisce con un errore a 5,25. Tutti gli altri favoriti entrano a 5,35 e non sbagliano. La misura seguente \u00e8 5,45: \nWladyslaw Kozakiewicz ed il francese Bellot passano a 5,50. Il giovane Volkov, l'idolo di casa, ed il campione in carica Slusarki (polacco come Kozakiewicz) addirittura passano a 5,55. Tutti superano l'asticella al primo tentativo, meno Houvion che accumula un altro errore.\nLa misura di 5,65 si rivela il primo osso duro della gara. Solo Kozakiewicz, sotto la disapprovazione del pubblico, fa bene alla prima prova. Tutti gli altri sbagliano. Secondo tentativo: idem. Al terzo ed ultimo tentativo ce la fanno Volkov (l'unico applaudito dal pubblico), Slusarski e Houvion. Bellot viene eliminato.\nAi 5,70 quando viene annunciato il nome di Kozakiewicz partono i fischi del pubblico. Ma il polacco mantiene la calma ed esegue un salto perfetto. Invece per gli altri contendenti 5,70 si rivelano una misura impossibile. Tutti sbagliano tre volte. Volkov si riserva il terzo tentativo a 5,75.\nTocca adesso a Kozakiewicz. Il polacco ha tutto il pubblico contro, invece conserva intatta la sua forza mentale e supera l'asticella al primo tentativo. Il pubblico incita Volkov, ma il russo sbaglia e viene eliminato. Si consola con l'argento, a pari merito con Slusarski (hanno lo stesso numero di salti e di errori).\nKozakiewicz potrebbe fermarsi invece chiede 5,78, nuovo record del mondo. In una situazione ambientale decisamente non facile sbaglia il primo tentativo. \u00c8 il suo primo errore in tutta la gara. Il polacco raccoglie le energie e ce la fa alla seconda prova: nuovo record del mondo. Il neo campione olimpico prova anche i 5,82 ma fallisce tutti i tre tentativi.\nRisultati.\nTurno eliminatorio.\nI 12 atleti finalisti sono selezionati a 5,35."}
{"id": "2139439", "revid": "254059", "url": "https://it.wikipedia.org/wiki?curid=2139439", "title": "Castello di Strambino", "text": "Il castello di Strambino \u00e8 un antico castello situato a Strambino in Piemonte.\nStoria.\nIl castello viene menzionato per la prima volta sotto il nome di \"Castrum Strambini\" in un documento del XII secolo; all'epoca esso dipendeva molto probabilmente dal vescovo di Ivrea. La struttura sub\u00ec numerose modificazioni e vari rimaneggiamenti nel corso dei secoli. Il castello divenne propriet\u00e0 allodiale dei conti San Martino nel 1797.\nDescrizione.\nIl complesso \u00e8 composto da vari corpi di fabbrica risalenti ad epoche differenti. Il nucleo pi\u00f9 antico \u00e8 rappresentato dal cosiddetto \"castello arduinico\" (XI secolo), l'espansione verso sud corrisponde al \"castello gotico\" (XV secolo), mentre il palazzo costruito ulteriormente a sud del castello gotico sugli spalti dell\u2019antica fortezza costituisce il \"castello signorile\" (XVII secolo)."}
{"id": "2139440", "revid": "20883764", "url": "https://it.wikipedia.org/wiki?curid=2139440", "title": "Fortezza dello \u0160pilberk", "text": ""}
{"id": "2139442", "revid": "3732", "url": "https://it.wikipedia.org/wiki?curid=2139442", "title": "Atletica leggera ai Giochi della XXII Olimpiade - Salto in lungo maschile", "text": "Il salto in lungo ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 27 e 28 luglio 1980 allo Stadio Lenin di Mosca.\nRisultati.\nTurno eliminatorio.\nNove atleti ottengono la misura richiesta. Ad essi vanno aggiunti i 3 migliori salti, fino a 7,78 m.\nFinale.\nLa miglior misura di qualificazione appartiene ai tedeschi orientali Frank Paschek e Lutz Dombrowski, entrambi con 8,17 m.\nAl primo turno di finale gi\u00e0 quattro atleti vanno oltre gli 8 metri. Dombrowski \u00e8 il leader provvisorio con 8,15. Al secondo turno il connazionale Paschek fa ancora meglio: 8,21. Lutz reagisce con un 8,32 che impressiona. Al quinto turno fa ancora meglio: salta 8,54 stabilendo il nuovo record europeo.\nLutz Dombrowski \u00e8 il secondo atleta della storia a superare 8,50 metri al livello del mare, dopo lo statunitense Larry Myricks (1979)."}
{"id": "2139443", "revid": "767487", "url": "https://it.wikipedia.org/wiki?curid=2139443", "title": "Atletica leggera ai Giochi della XXII Olimpiade - Salto triplo", "text": "Il salto triplo ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 24 e 25 luglio 1980 allo Stadio Lenin di Mosca.\nLa gara.\nAl tricampione olimpico Viktor Sanejev manca un oro per eguagliare il record assoluto di vittorie in una disciplina, detenuto dal discobolo Alfred Oerter. Ma la sua carta d'identit\u00e0 denuncia ormai 35 anni. Sembra molto pi\u00f9 accreditato il brasiliano De Oliveira, primatista mondiale dal 1975, che di anni ne ha 26 ed \u00e8 nel pieno della forma.\nIn qualificazione la miglior prestazione appartiene all'australiano Ian Campbell con 17,02 m.\nDopo due turni interlocutori, la finale si accende al terzo turno: Sanejev sorride con 17,04, ma il connazionale Uudm\u00e4e lo gela con 17,35. Anche De Oliveira si esalta ed atterra a 17,22. Poi litiga con la pedana ed commette tre nulli, uno dietro l'altro.\nSanejev invece riesce a rimanere freddo: \u00e8 abituato a vincere all'ultimo tentativo, lo fece gi\u00e0 nel 1968. Ritrova tutte le risorse che ha ed esegue un ottimo sesto salto, ma questa volta l'esito \u00e8 diverso: la misura \u00e8 17,24, che gli consente solo di strappare a De Oliveira la medaglia d'argento.\nControversie.\nForti sono i dubbi e i sospetti che la gara sia stata alterata dai giudici. Il 24 luglio, giorno delle qualificazioni che precedeva la finale, la delegazione sovietica convinse il presidente della IAAF, Adriaan Paulen, ad inserire solo giudici sovietici per la gara del triplo, senza un controllo esterno. Secondo le accuse ci\u00f2 avvenne per favorire gli atleti di casa.\nA De Oliveira e Campbell furono annullati salti che sembravano ben al di l\u00e0 dei 17,35 di Uudm\u00e4e, perch\u00e9 secondo i giudici i due atleti nei loro tentativi avrebbero sfiorato la pedana durante la fase di \"step\" (il secondo dei tre salti di cui si compone la specialit\u00e0). Campbell protest\u00f2 vivacemente senza tuttavia essere ascoltato. Uno dei suoi salti, il quarto, sarebbe poi stato stimato dalla BBC attorno a 17,60, mentre tra i numerosi salti annullati a de Oliveira, sempre con la stessa motivazione, uno sarebbe stato addirittura oltre il suo stesso record del mondo di 17,89. Harry Seinberg, un estone che al tempo allenava i due sovietici, nel 1992 si sarebbe personalmente scusato con de Oliveira per l'ingiustizia di Mosca, senza tuttavia confermarlo ufficialmente al CIO.\nRisultati.\nTurno eliminatorio.\nSette atleti ottengono la misura richiesta. Ad essi vanno aggiunti i 5 migliori salti, fino a 16,42 m.\nFinale.\nUno dei tre salti di finale di De Oliveira \u00e8 invalidato per un nullo millimetrico. Alcuni osservatori l'hanno valutato circa 17,50 metri."}
{"id": "2139445", "revid": "1305772", "url": "https://it.wikipedia.org/wiki?curid=2139445", "title": "Feuilleton (valzer)", "text": "Feuilleton op. 293, \u00e8 un valzer di Johann Strauss (figlio).\nIl valzer \"Feuilleton\" fu il contributo di Johann Strauss per il terzo ballo annuale dell'associazione di autori e giornalisti viennesi \"Concordia\", che ebbe luogo nella \"Sofienbad-Saal\" il 24 gennaio 1865.\nIl lavoro venne dedicato al comitato organizzatore del ballo. Nel corso degli anni furono numerosi i compositori che si cimentarono nella composizione di musiche da dedicare all'influente circolo di giornalisti, e regolarmente, per dare dei titoli il pi\u00f9 adatti possibile ai loro lavori, si rifacevano al linguaggio giornalistico.\nFu il giornale parigino \"La Presse\" che per primo cominci\u00f2 a far circolare un foglio a parte dal giornale chiamato \"Feuilleton\", nel quale erano inseriti articoli culturali, a dare l'idea per il titolo del nuovo valzer.\nL'idea francese venne poi in seguito ripresa anche dal direttore del \"Die Presse\" di Vienna e ben presto divenne di uso comune la presenza di \"Feuilleton\" in diversi altri giornali viennesi."}
{"id": "2139446", "revid": "3732", "url": "https://it.wikipedia.org/wiki?curid=2139446", "title": "Atletica leggera ai Giochi della XXII Olimpiade - Getto del peso maschile", "text": "Il getto del peso ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 28 e 30 luglio 1980 allo Stadio Lenin di Mosca.\nLa gara.\nQualificazioni: Dodici atleti ottengono la misura richiesta di 19,60 metri. La miglior prestazione appartiene a Vladimir Kisel\u0451v con 20,72 m.\nFinale: Udo Beyer, il campione in carica, \u00e8 l'uomo che ha vinto tutto: \u00e8 il predestinato alla vittoria, come la connazionale Ilona Slupianek nella stessa specialit\u00e0.\nEppure la finale gli va storta. Litiga con la pedana: sono validi solo il terzo, il quarto ed il quinto lancio, con la miglior misura a 21,06.\nInvece va tutto bene al sovietico Kisel\u0451v, che scaglia il peso oltre la fettuccia dei 21 metri ben quattro volte, con il miglior lancio a 21,35. Vince l'oro con il nuovo record olimpico.\nC'\u00e8 un po' di gloria anche per il connazionale Bary\u0161nikov, ex primatista mondiale, che beffa di 2 centimetri Beyer e conquista la medaglia d'argento.\nRisultati.\nQualificazioni.\nAccedono alla finale gli atleti che ottengono la misura di 19,60 metri o le prime 12 migliori misure.\nFinale.\nI migliori 8 classificati dopo i primi tre lanci accedono ai tre lanci di finale.\n\"Legenda\":"}
{"id": "2139447", "revid": "3732", "url": "https://it.wikipedia.org/wiki?curid=2139447", "title": "Atletica leggera ai Giochi della XXII Olimpiade - Lancio del disco maschile", "text": "Il lancio del disco ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 27 e 28 luglio 1980 allo Stadio Lenin di Mosca.\nLa gara.\nQualificazioni: Nove atleti ottengono la misura richiesta di 62,00 metri. Ad essi vanno aggiunti i 3 migliori lanci, fino a 59,92\u00a0m.\nLa miglior prestazione appartiene a Imrich Bug\u00e1r (TCH), con 65,08\u00a0m.\nFinale: la competizione, secondo alcuni, viene viziata dalla probabile malafede dei giudici. L'atleta di casa, Viktor Rashchupkin, esegue al quarto turno un ottimo lancio a 66,64 m che lo porta in testa alla classifica. Al sesto ed ultimo tentativo, il cubano Luis Delis fa un lancio che sembra capovolgere la situazione, almeno ad occhio. Il verdetto dei giudici lascia per\u00f2 il cubano di stucco: \"solo\" 66,32 metri.\nIl primatista mondiale Wolfgang Schmidt giunge quarto con 65,64.\nRisultati.\nQualificazioni.\nStadio Lenin, domenica 27 luglio.\nSi qualificano per la finale i concorrenti che ottengono una misura di almeno 62,00\u00a0m; in mancanza di 12 qualificati, accedono alla finale i concorrenti con le 12 migliori misure.\nFinale.\nStadio Lenin, luned\u00ec 28 luglio.\nI migliori 8 classificati dopo i primi tre lanci accedono ai tre lanci di finale.\n\"Legenda\":"}
{"id": "2139448", "revid": "729019", "url": "https://it.wikipedia.org/wiki?curid=2139448", "title": "Coppa del Mondo di sci di fondo 1986", "text": "La Coppa del Mondo di sci di fondo 1986 fu la quinta edizione della manifestazione organizzata dalla Federazione Internazionale Sci; ebbe inizio a Labrador City, in Canada, e si concluse a Oslo, in Norvegia. Per la prima volta il calendario distinse in modo chiaro le gare a tecnica classica da quelle a tecnica libera.\nLa stagione maschile ebbe inizio l'8 dicembre 1985 e si concluse il 14 marzo 1986. Furono disputate gare 9 individuali (5 a tecnica classica, 4 a tecnica libera) e 5 staffette, in 9 diverse localit\u00e0. Lo svedese Gunde Svan si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Svan era il detentore uscente della Coppa generale.\nLa stagione femminile ebbe inizio il 7 dicembre 1985 e si concluse il 15 marzo 1986. Furono disputate 9 gare individuali (5 a tecnica classica, 4 a tecnica libera) e 5 staffette, in 10 diverse localit\u00e0. La finlandese Marjo Matikainen si aggiudic\u00f2 la coppa di cristallo. Non vennero stilate classifiche di specialit\u00e0; Anette B\u00f8e era la detentrice uscente della Coppa generale.\nUomini.\nRisultati.\nLegenda:\nTC = tecnica classica\nTL = tecnica libera\nDonne.\nRisultati.\nLegenda:\nTC = tecnica classica\nTL = tecnica libera"}
{"id": "2139449", "revid": "298229", "url": "https://it.wikipedia.org/wiki?curid=2139449", "title": "Atletica leggera ai Giochi della XXII Olimpiade - Lancio del martello", "text": "Il lancio del martello ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 30 e 31 luglio 1980 allo Stadio Lenin di Mosca.\nLa gara.\nIl favorito \u00e8 il campione uscente Jurij Sedych, che in qualificazione scaglia l'attrezzo a 78,22, nuovo record olimpico.\nIn finale il sovietico piazza la botta vincente al primo lancio, stabilendo con 81,80 il nuovo record del mondo. Nel corso della gara, poi, supera gli 80 metri altre 3 volte. Sul podio gli fanno da corona i connazionali Litvinov e Tamm.\nRisultati.\nTurno eliminatorio.\nOtto atleti ottengono la misura richiesta. Ad essi vanno aggiunti i 4 migliori lanci, fino a 69,38 m.\nLa miglior prestazione appartiene a Jurij Sedych (URS), con 78,22 m ()."}
{"id": "2139450", "revid": "3732", "url": "https://it.wikipedia.org/wiki?curid=2139450", "title": "Atletica leggera ai Giochi della XXII Olimpiade - Lancio del giavellotto maschile", "text": "Il lancio del giavellotto ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 26 e 27 luglio 1980 allo Stadio Lenin di Mosca.\nLa gara.\nLa gara viene viziata dalla probabile malafede dei giudici.\nIl pi\u00f9 forte degli atleti sovietici, Kula, non ne imbrocca una: sbaglia clamorosamente i primi due lanci. Al terzo, finalmente, centra un 88,88 che lo porta dritto in finale. Subito dopo esegue il 91,20 che gli regala la medaglia d'oro. Ma a detta di molti, anche il lancio a 88,88 non avrebbe dovuto essere convalidato.\nIl campione olimpico uscente, Miklos Nemeth, giunge ottavo con 82,40. Il primatista mondiale Ferenc Paragi si ferma a 79,52 e si classifica decimo.\nRisultati.\nTurno eliminatorio.\nDieci atleti ottengono la misura richiesta. Ad essi vanno aggiunti i 2 migliori lanci, fino a 78,74 m.\nLa miglior prestazione appartiene a Ferenc Paragi (HUN), con 88,76 m.\nFinale.\nCLASSIFICA DAL 4\u00b0 AL 8\u00b0 POSTO:\n4 Heino Pouste URS 86,10 m\n5 Antero Puranen FIN 85,12 m\n6 Pentti Sinersaari FIN 84,34 m\n7 Detlef Fuhrmann RDT 83,50 m\n8 Miklos Nemeth HUN 82,40 m"}
{"id": "2139452", "revid": "3732", "url": "https://it.wikipedia.org/wiki?curid=2139452", "title": "Atletica leggera ai Giochi della XXII Olimpiade - Decathlon", "text": "Il decathlon ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 25-26 luglio 1980 allo Stadio Lenin di Mosca.\nAssenti a causa del boicottaggio.\nMancano anche i tre atleti selezionati negli USA ai \"Trials\": Robert Coffman (8184 punti), Lee Palles (8159 p.) e Fred Dixon (8154 p.).\nLa gara.\nFin dai 100 metri, cio\u00e8 dalla prima prova, si mette in luce il giovane britannico Daley Thompson (22 anni), detentore della seconda migliore prestazione dell'anno. Dopo un brillante 10\u201d62 segue un salto in lungo perfetto a otto metri esatti, che eguaglia il record mondiale per decatleti.\nConclude la prima giornata con 192 punti di vantaggio sugli inseguitori.\nNella seconda giornata mantiene un ampio margine sui due sovietici Kutsenko e Zhelanov, che alla fine conquistano rispettivamente l'argento e il bronzo.\nDaley Thompson \u00e8 stato il primo britannico vincitore del Decathlon ai Giochi Olimpici.\nRisultati.\nStadio Lenin, venerd\u00ec 25 luglio e sabato 26 luglio."}
{"id": "2139454", "revid": "3732", "url": "https://it.wikipedia.org/wiki?curid=2139454", "title": "Atletica leggera ai Giochi della XXII Olimpiade - Staffetta 4\u00d7100 metri maschile", "text": "La staffetta 4\u00d7100 metri ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 31 luglio-1\u00ba agosto 1980 allo Stadio Lenin di Mosca."}
{"id": "2139456", "revid": "3732", "url": "https://it.wikipedia.org/wiki?curid=2139456", "title": "Atletica leggera ai Giochi della XXII Olimpiade - Staffetta 4\u00d7400 metri maschile", "text": "La staffetta 4\u00d7400 metri ha fatto parte del programma maschile di atletica leggera ai Giochi della XXII Olimpiade. La competizione si \u00e8 svolta nei giorni 31 luglio-1\u00ba agosto 1980 allo Stadio Lenin di Mosca.\nLa gara.\nMancano per il boicottaggio le tre nazionali pi\u00f9 forti del mondo: Stati Uniti, Kenya e Germania ovest.\nLa finale regala comunque forti emozioni: dopo il primo giro prende il comando la Germania Est; dietro c'\u00e8 l'Unione Sovietica. Germania Est e URSS fanno gara a s\u00e9. In ultima frazione i tedeschi schierano Volker Beck, vincitore dei 400 ostacoli, mentre per i sovietici c'\u00e8 Viktor Markin, oro sui 400 piani. A 300 metri dalla fine Markin sopravanza Beck e mantiene il comando fino al traguardo. Dietro i due colossi si piazza al terzo posto l'Italia, con Pietro Mennea ultimo frazionista."}
{"id": "2139457", "revid": "28592", "url": "https://it.wikipedia.org/wiki?curid=2139457", "title": "Castello di Candia", "text": ""}
{"id": "2139459", "revid": "110157", "url": "https://it.wikipedia.org/wiki?curid=2139459", "title": "Numero di Zeisel", "text": "Un numero di Zeisel, cos\u00ec chiamato in onore di Helmut Zeisel, \u00e8 un numero intero privo di quadrati \"k\" che possiede almeno tre fattori primi in progressione aritmetica. I fattori in questione cadono nella sequenza\nDove \"a\" e \"b\" sono delle costanti intere e \"x\" \u00e8 l'indice di ciascun fattore primo nella fattorizzazione, in ordine dal pi\u00f9 piccolo al pi\u00f9 grande. Per determinare i numeri di Zeisel, formula_2. I primi numeri di Zeisel sono\nAd esempio, 1729 \u00e8 un numero di Zeisel con costanti \"a\" = 1 e \"b\" = 6, mentre i suoi fattori primi sono 7, 13 e 19, che cadono nella sequenza\n1729 \u00e8 un esempio di numero di Carmichael del tipo formula_4, che soddisfa la sequenza formula_1 con \"a\"= 1 e \"b\" = 6n, cos\u00ec che ogni numero di Carmichael esprimibile in forma (6n+1)(12n+1)(18n+1) sia un numero di Zeisel.\nAltri numeri di Carmichael di questo tipo sono: 294409, 56052361, 118901521, 172947529, 216821881, 228842209, 1299963601, 2301745249, 9624742921, \u2026"}
{"id": "2139460", "revid": "122760503", "url": "https://it.wikipedia.org/wiki?curid=2139460", "title": "Atletica leggera ai Giochi della XXII Olimpiade - 100 metri piani femminili", "text": "I 100 metri piani hanno fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 25-26 luglio 1980 allo Stadio Lenin di Mosca.\nLa gara.\nLe concorrenti sono 40 come a Montr\u00e9al. Vengono accorpate in 5 batterie (invece di 6) per cui si disputano solo 3 Quarti di finale.\nLa grande favorita \u00e8 la tedesca est Marlies G\u00f6hr: \u00e8 la primatista mondiale e la campionessa europea in carica.\nQualcosa va storto in semifinale, quando viene battuta dall'atleta di casa, la sovietica Kondrat'eva. Ma i pronostici rimangono tutti per lei.\nInaspettatamente, la tedesca si fa surclassare dalla sovietica anche in finale, perdendo per un solo centesimo. La medaglia d'oro individuale sembra stregata.\nRisultati.\nFinale.\nLa Kondrat'eva finisce la gara leggermente infortunata. Rinuncia pertanto ai 200 metri, nonostante sia la campionessa europea della distanza, e alla staffetta 4x100."}
{"id": "2139462", "revid": "3732", "url": "https://it.wikipedia.org/wiki?curid=2139462", "title": "Atletica leggera ai Giochi della XXII Olimpiade - 200 metri piani femminili", "text": "I 200 metri piani hanno fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 28-30 luglio 1980 allo Stadio Lenin di Mosca.\nLa gara.\nI criteri di qualificazione sono pi\u00f9 restrittivi rispetto a Montr\u00e9al. Passano il primo turno solo le migliori 24 (invece di 32), per cui si disputano solo 3 Quarti di finale.\nLa campionessa europea in carica, Ludmila Kondratjeva, si \u00e8 leggermente infortunata nella vittoriosa finale dei 100 metri e non si presenta ai blocchi. Manca anche la primatista mondiale Marita Koch, che ha deciso di dedicarsi solo ai 400 metri.\nNei Quarti la giovanissima (20 anni) Merlene Ottey prevale sulla favorita B\u00e4rbel W\u00f6ckel. Subito dopo la diciottenne Natalia Bochina stabilisce il nuovo record olimpico: 22\u201d26.\nNella prima semifinale la giamaicana batte di nuovo la tedesca est (22\u201d32 contro 22\u201d54). La seconda serie \u00e8 appannaggio di Romy M\u00fcller (22\u201d72) sulla Bochina (22\"75). \nIn finale, B\u00e4rbel W\u00f6ckel parte da una non confortante corsia 1. Corre comunque una buona curva e si presenta sul rettilineo quasi appaiata a Natalia Bochina e a Merlene Ottey. Supera le avversarie di potenza e vince con il nuovo record olimpico. Le due inseguitrici sono appaiate: la Bochina si sporge fino quasi a cadere sul traguardo e prevale sulla Ottey di un solo centesimo.\nB\u00e4rbel W\u00f6ckel \u00e8 la terza velocista nella storia olimpica a vincere i 200 metri partendo dalla corsia 1. Prima di lei c'erano riuscite solo Fanny Blankers-Koen e Wilma Rudolph.\nRisultati.\nFinale.\nStadio Lenin, mercoled\u00ec 30 luglio."}
{"id": "2139464", "revid": "213136", "url": "https://it.wikipedia.org/wiki?curid=2139464", "title": "Poeta bifolco", "text": ""}
{"id": "2139466", "revid": "3732", "url": "https://it.wikipedia.org/wiki?curid=2139466", "title": "Atletica leggera ai Giochi della XXII Olimpiade - 400 metri piani femminili", "text": "I 400 metri piani hanno fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 25-28 luglio 1980 allo Stadio Lenin di Mosca.\nLa gara.\nIl tema della gara \u00e8: l'atleta carica di gloria contro la giovane rampante. Il primo ruolo \u00e8 impersonato dalla polacca Irena Szewi\u0144ska, trentaquattrenne campionessa in carica; il secondo dalla tedesca est Marita Koch, che ha rilevato tra il 1978 e il 1979 il suo titolo europeo e il suo primato del mondo.\nLa corsa perde la prima protagonista in semifinale, quando la Szewi\u0144ska deve abbandonare per un infortunio al tendine d'Achille. In finale la Koch corre con spavalderia, distaccando la massiccia Kratochv\u00edlov\u00e1 di oltre mezzo secondo e togliendo alla Szewi\u0144ska anche il suo record olimpico."}
{"id": "2139468", "revid": "3732", "url": "https://it.wikipedia.org/wiki?curid=2139468", "title": "Atletica leggera ai Giochi della XXII Olimpiade - 800 metri piani femminili", "text": "Gli 800 metri piani hanno fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 24-27 luglio 1980 allo Stadio Lenin di Mosca.\nPresenze ed assenze delle campionesse in carica.\nIl 12 giugno 1980 la sovietica Nade\u017eda Olizarenko ha stabilito il nuovo record mondiale con 1'54\"85.\nLa gara.\nNade\u017eda Olizarenko si presenta con i favori del pronostico come primatista mondiale. In pi\u00f9 corre in casa.\nTutte le sovietiche si mostrano in gran forma: in batteria Tat'jana Providokhina ferma i cronometri su 1'58\u201d44, tempo che viene abbassato dalla connazionale Olga Minejeva nella prima semifinale (1'57\u201d50), quasi imitata dalla Olizarenko nella seconda (1'57\u201d69).\nDopo i primi centro metri di finale, appena le atlete rientrano dal d\u00e9calage la Olizarenko si mette davanti tirando il gruppo ad una folle velocit\u00e0: 27\u201d2 ai 200 metri. Le sovietiche le stanno dietro sperando in un suo passo falso. Invece tiene e sul rettilineo d'arrivo accelera ancora staccando le connazionali. Vince con un distacco di 10 metri stabilendo il nuovo record del mondo. \u00c8 una prestazione impressionante: il precedente primato, che risaliva ad appena un mese e mezzo prima, era 1'54\"85. Il miglioramento \u00e8 stato quindi di 1\"4 secondi.\nAnche la seconda classificata, Olga Minejeva, batte il precedente record mondiale.\nLe prime sei concorrenti migliorano tutte il proprio record personale.\nRisultati.\nFinale.\nStadio Lenin, domenica 27 luglio."}
{"id": "2139469", "revid": "729019", "url": "https://it.wikipedia.org/wiki?curid=2139469", "title": "Coppa del Mondo di sci di fondo 1985", "text": "La Coppa del Mondo di sci di fondo 1985 fu la quarta edizione della manifestazione organizzata dalla Federazione Internazionale Sci. Nel corso della stagione si tennero a Seefeld in Tirol i Campionati mondiali di sci nordico 1985, validi anche ai fini della Coppa del Mondo, il cui calendario non contempl\u00f2 dunque interruzioni.\nLa stagione maschile ebbe inizio il 9 dicembre 1984 a Cogne, in Italia, e si concluse il 17 marzo 1985 a Oslo, in Norvegia. Furono disputate 10 gare individuali e 5 staffette, in 8 diverse localit\u00e0. Lo svedese Gunde Svan si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Svan era il detentore uscente della Coppa generale.\nLa stagione femminile ebbe inizio il 13 dicembre 1984 in Val di Sole, in Italia, e si concluse il 17 marzo 1985 a Oslo. Furono disputate 11 gare individuali e 5 staffette, in 9 diverse localit\u00e0. La norvegese Anette B\u00f8e si aggiudic\u00f2 la coppa di cristallo. Non vennero stilate classifiche di specialit\u00e0; Marja-Liisa Kirvesniemi era la detentrice uscente della Coppa generale."}
{"id": "2139470", "revid": "2091899", "url": "https://it.wikipedia.org/wiki?curid=2139470", "title": "Atletica leggera ai Giochi della XXII Olimpiade - 1500 metri piani femminili", "text": "I 1500 metri piani hanno fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 30 luglio-1\u00ba agosto 1980 allo Stadio Lenin di Mosca.\nLa gara.\nSi mettono subito davanti le sovietiche Kazankina e Smolka e fanno gara tattica. \nA 600 metri dalla fine la Kazankina d\u00e0 uno scossone al gruppo, che si fraziona: poche riescono a tenere il suo ritmo.\nAlla campanella le due sovietiche sono ancora in testa. La Kazankina aumenta ulteriormente il ritmo staccando anche la connazionale. La tedesca dell'est Wartenberg supera la Smolka e si lancia all'inseguimento della testa della corsa. Dalle retrovie rinviene prepotentemente Nadezda Olizarenko che, ad una ad una, supera le avversarie ponendosi in terza posizione.\nLa Kazanzina entra nel rettilineo finale con 10 metri di vantaggio sulla Wartenberg: mantiene il distacco e va a vincere con il nuovo record olimpico.\nGabriella Dorio giunge quarta con 4'00\"30, nuovo record italiano. Ci riprover\u00e0 quattro anni dopo a Los Angeles, dove avr\u00e0 pi\u00f9 fortuna."}
{"id": "2139471", "revid": "6923", "url": "https://it.wikipedia.org/wiki?curid=2139471", "title": "M\u00fcggelturm", "text": "Il M\u00fcggelturm \u00e8 una torre panoramica che si trova a Berlino, nei pressi del quartiere di K\u00f6penick. \u00c8 posta sulle alture dette \"M\u00fcggelberge\", nell'area boscosa intorno al lago M\u00fcggelsee.\nLa torre fu costruita nel 1960-61 su progetto degli architetti J\u00f6rg Streitparth, Siegfried Wagner e Klaus Wei\u00dfhaupt; sostitu\u00ec una torre precedente, in legno, distrutta da un incendio.\nLa torre comprende svariate attrezzature turistiche e gastronomiche; dalla sommit\u00e0 si gode un ampio panorama sul paesaggio del sud-est berlinese; \u00e8 pertanto un'apprezzata meta per turisti e gitanti.\n il \"M\u00fcggelturm\" \u00e8 sotto tutela monumentale (\"Denkmalschutz\")."}
{"id": "2139472", "revid": "2091899", "url": "https://it.wikipedia.org/wiki?curid=2139472", "title": "Atletica leggera ai Giochi della XXII Olimpiade - 100 metri ostacoli", "text": "I 100 metri ostacoli hanno fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 27-28 luglio 1980 allo Stadio Lenin di Mosca.\nLa gara.\nL'atleta di casa Vera Komisova si migliora nei turni eliminatori da 12\u201d84 a 12\u201d67, diventando una minaccia per la campionessa in carica, la tedesca Schaller.\nNella prima semifinale la Komisova vince con 12\u201d78. Nella seconda la primatista mondiale Gra\u017cyna Rabsztyn batte la Schaller 12\u201d64 a 12\u201d77. Le due co-favorite si erano ritrovate anche in batteria ed aveva prevalso sempre la polacca.\nIn finale la Rabsztyn sbaglia completamente la partenza e si autoesclude dalla gara per il titolo. Sono davanti le tedesche dell'est Schaller e Claus. Ma la Komisova \u00e8 in agguato e le raggiunge al quinto ostacolo, poi le sopravanza vincendo con pi\u00f9 di mezzo metro di vantaggio in 12\u201d56, nuovo record olimpico.\nTra la Schiller e la Claus si inserisce la polacca Langer, che giunge terza ad un soffio dall'argento. Le posizioni dalla seconda alla quarta sono raggruppate in soli 3 centesimi. La Rabsztyn giunge quinta con 12\"74.\nRisultati.\nFinale.\nStadio Lenin, luned\u00ec 28 luglio."}
{"id": "2139474", "revid": "3732", "url": "https://it.wikipedia.org/wiki?curid=2139474", "title": "Atletica leggera ai Giochi della XXII Olimpiade - Salto in alto femminile", "text": "Il salto in alto ha fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 25 e 26 luglio 1980 allo Stadio Lenin di Mosca.\nGara.\nIn qualificazione, sono esattamente 12 le atlete che raggiungono la misura richiesta.\nIn finale le favorite per il titolo entrano in gara ad 1,80. A sorpresa, Sara Simeoni passa 1,88 per chiedere la misura successiva. Centra al primo tentativo 1,91, insieme alla polacca Kielan e alla campionessa in carica Rosemarie Ackermann.\nA 1,94 giunge improvviso il cedimento della tedesca est, mentre la Simeoni e la Kielan ce la fanno alla prima prova. Sono raggiunte, al secondo tentativo, dall'altra tedesca dell'Est Jutta Kirst: rimangono in tre.\nLa gara si decide a 1,97: un errore per tutt'e tre, poi al secondo turno sorride solo la Simeoni, che si fregia anche del nuovo record olimpico.\nRisultati.\nTurno eliminatorio.\nVenerd\u00ec 25 luglio 1980, ore 10:40.\nFinale.\nSabato 26 luglio 1980, ore 18:00."}
{"id": "2139475", "revid": "3732", "url": "https://it.wikipedia.org/wiki?curid=2139475", "title": "Atletica leggera ai Giochi della XXII Olimpiade - Salto in lungo femminile", "text": "Il salto in lungo ha fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 30 e 31 luglio 1980 allo Stadio Lenin di Mosca.\nRisultati.\nTurno eliminatorio.\nDieci atlete ottengono la misura richiesta. Ad esse vanno aggiunti i 2 migliori salti, fino a 6,44\u00a0m. Due atlete hanno saltato questa misura, per cui il totale delle finaliste sale a 13.\nLa miglior prestazione appartiene a Lidija Alfejeva (URS) con 6,78\u00a0m.\nFinale.\nLa gara vede protagoniste le sovietiche. Al primo turno di salti Tatiana Skachko va vicino ai 7 metri: 6,96: nuovo record olimpico. Al terzo turno passa la fettuccia: 7,01. I suoi tre salti rimanenti sono di riposo. Invece all'ultimo turno la classifica della gara viene rivoluzionata. La connazionale Kolpakova atterra a 7,06 e la tedesca est le va vicino con 7,04. La Skachko rimane di bronzo."}
{"id": "2139477", "revid": "3732", "url": "https://it.wikipedia.org/wiki?curid=2139477", "title": "Atletica leggera ai Giochi della XXII Olimpiade - Getto del peso femminile", "text": "Il getto del peso ha fatto parte del programma femminile di atletica leggera ai Giochi della XXII Olimpiade. La competizione si \u00e8 svolta il 24 luglio 1980 allo Stadio Lenin di Mosca.\nLa gara.\nVisto il basso numero di iscritte, solo quattordici, si disputa direttamente la finale.\nIlona Slupianek \u00e8 la pi\u00f9 forte pesista al mondo. Se mai qualcuno nutrisse dei dubbi, l'atleta della Germania Est s'incarica di fugarli immediatamente: al primo turno infila un lancio a 22,41, vicino al suo record mondiale, ed uccide subito la gara.\nDopo qualche minuto di annichilimento, alla terza prova la sovietica Kra\u010devskaja scaglia il peso a 21,42 metri conquistando l'argento ad una distanza siderale dall'oro: 99 centimetri.\nRisultati.\nQualificazioni.\nLe atlete iscritte sono solo 14. Tutte vengono ammesse alla finale.\nFinale.\nStadio Lenin di Mosca, gioved\u00ec 24 luglio.\nLe migliori 8 classificate dopo i primi tre lanci accedono ai tre lanci di finale.\n\"Legenda\":"}
{"id": "2139479", "revid": "729019", "url": "https://it.wikipedia.org/wiki?curid=2139479", "title": "Castello di San Giuseppe", "text": "Il Castello di San Giuseppe \u00e8 un antico castello situato presso Chiaverano in Piemonte.\nStoria.\nIl castello ebbe una notevole importanza storica quale punto di osservazione militare - dalla sommit\u00e0 del monte Albagna che prospetta sul lago Sirio - degli antichi romani impegnati nella guerra contro i salassi. La zona in cui si erge \u00e8 ritenuta uno dei pi\u00f9 antichi luoghi di insediamento umano. L'omonimo convento di San Giuseppe - ha ospitato per lungo tempo diversi ordini religiosi.\nTrasformato in dimora signorile fra il XVII secolo ed il XVIII secolo, fu fortificato da Napoleone Bonaparte e nell'Ottocento \u00e8 divenuto luogo di ritrovo per artisti e letterati quali Arrigo Boito, Eleonora Duse e Giuseppe Giacosa, nativo della vicina Colleretto Parella oggi Colleretto Giacosa."}
{"id": "2139480", "revid": "848247", "url": "https://it.wikipedia.org/wiki?curid=2139480", "title": "Castello di Borgomasino", "text": "Delle antiche origini del castello di Borgomasino si hanno notizie attraverso documenti che ne testimoniano l'esistenza fin dall'XI secolo, quando venne edificato da Guido, conte di Pombia. Il castello, situato nel comune di Borgomasino, ha avuto in passato una storia travagliata: di propriet\u00e0 dei conti di Valperga dal XV secolo, fu danneggiato nel 1818 da un crollo. Sui suoi resti, decenni dopo, ad unit\u00e0 d'Italia compiuta (1870) venne edificata una villa gentilizia in pretto stile ottocentesco. Committente dell'architetto Siniscalchi fu l'allora sindaco di Torino, conte Luigi Valperga di Masino. \nDell'antico castello sono stati recuperati la torre a pianta quadra che sovrastava il \"castrum vetus\" e il cortile d'armi e le vicine palazzine rustiche. Il parco antistante porge sul naviglio di Ivrea e in veduta prospettica rispetto alla vicina serra morenica."}
{"id": "2139481", "revid": "3732", "url": "https://it.wikipedia.org/wiki?curid=2139481", "title": "Atletica leggera ai Giochi della XXII Olimpiade - Lancio del disco femminile", "text": "Il lancio del disco ha fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 31 luglio-1\u00ba agosto 1980 allo Stadio Lenin di Mosca.\nRisultati.\nTurno eliminatorio.\nOtto atlete ottengono la misura richiesta. Ad esse vanno aggiunti i 4 migliori lanci, fino a 57,80 m.\nLa miglior prestazione appartiene a Margitta Dr\u00f6se (DDR) 65,52 m.\nFinale.\nStadio Lenin, venerd\u00ec 1\u00ba agosto.\nComincia bene Gisela Beyer, che va in testa con 67,08 al primo lancio.\nAlla seconda prova Evelin Jahl prenota il titolo con un lancio perfetto a 69,76: batte il suo record olimpico. Alla terza fa ancora meglio: 69,96. La bulgara Vergova (primatista mondiale) si issa al secondo posto con 67,66.\nNei tre lanci di finale la Vergova prova ad avvicinare la Jahl (che non si migliora), ma deve guardarsi anche dalla sovietica Lesovaja che si porta a 67,40. Risponde con 67,68 e conclude con 67,90 all'ultimo lancio.\nEvelin Jahl firma i quattro migliori lanci di tutta la gara.\nLa tedesca est Evelin Jahl \u00e8 la prima donna a vincere due ori nel lancio del disco alle Olimpiadi."}
{"id": "2139484", "revid": "3732", "url": "https://it.wikipedia.org/wiki?curid=2139484", "title": "Atletica leggera ai Giochi della XXII Olimpiade - Lancio del giavellotto femminile", "text": "Il lancio del giavellotto ha fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 24-25 luglio 1980 allo Stadio Lenin di Mosca.\nRisultati.\nTurno eliminatorio.\nNove atlete ottengono la misura richiesta. Ad esse vanno aggiunti i 3 migliori salti, fino a 58,76 m.\nLa miglior prestazione appartiene alla tedesca est Ute Richter che, con 66,66 stabilisce il nuovo record olimpico.\nFinale.\nTutti si aspettano la conferma di Ruth Fuchs, vera macchina di vittorie. Invece la tedesca est non ne infila una: un lancio mediocre e un nullo, un altro lancio mediocre ed ancora un nullo. Finisce la gara in un anonimo ottavo posto.\nInvece centra subito un ottimo lancio la cubana Maria Col\u00f3n, ed \u00e8 cos\u00ec indovinato che le vale la vittoria e pure il record olimpico.\nSi classifica solo sesta la primatista mondiale Tatiana Biriulina con 65,08."}
{"id": "2139485", "revid": "3732", "url": "https://it.wikipedia.org/wiki?curid=2139485", "title": "Atletica leggera ai Giochi della XXII Olimpiade - Pentathlon", "text": "Il pentathlon ha fatto parte del programma femminile di atletica leggera ai Giochi della XXII Olimpiade. La competizione si \u00e8 svolta il 24 luglio 1980 allo Stadio Lenin di Mosca.\nRisultati.\nLa sovietica Tka\u010denko stabilisce il proprio primato personale in ben quattro delle cinque prove (non si migliora solo nell'alto, dove ha un personale di 1,86). Grazie alla sua prestazione eccezionale conquista l'oro con il nuovo record del mondo.\nLa Tkachenko viene da una brutta storia di doping. Nel 1978, infatti, si era vista revocare il titolo europeo di Pentathlon per essere risultata positiva. Fu anche sospesa dall'attivit\u00e0 internazionale per 18 mesi."}
{"id": "2139486", "revid": "3732", "url": "https://it.wikipedia.org/wiki?curid=2139486", "title": "Atletica leggera ai Giochi della XXII Olimpiade - Staffetta 4\u00d7100 metri femminile", "text": "La staffetta 4\u00d7100 metri ha fatto parte del programma femminile di atletica leggera ai Giochi della XXII Olimpiade. La competizione si \u00e8 svolta il 1\u00ba agosto 1980 allo Stadio Lenin di Mosca.\nFinale.\nPer Ljudmila Scharkova \u00e8 la terza medaglia olimpica nella specialit\u00e0: aveva gi\u00e0 vinto il bronzo nel 1968 e nel 1976."}
{"id": "2139489", "revid": "3732", "url": "https://it.wikipedia.org/wiki?curid=2139489", "title": "Atletica leggera ai Giochi della XXII Olimpiade - Staffetta 4\u00d7400 metri femminile", "text": "La staffetta 4\u00d7400 metri ha fatto parte del programma femminile di atletica leggera ai Giochi della XXII Olimpiade. La competizione si \u00e8 svolta nei giorni 31 luglio-1\u00ba agosto 1980 allo Stadio Lenin di Mosca."}
{"id": "2139490", "revid": "729019", "url": "https://it.wikipedia.org/wiki?curid=2139490", "title": "Coppa del Mondo di sci di fondo 1984", "text": "La Coppa del Mondo di sci di fondo 1984 fu la terza edizione della manifestazione organizzata dalla Federazione Internazionale Sci; ebbe inizio a Reit im Winkl, in Germania Ovest, e si concluse a Murmansk, in Unione Sovietica. Nel corso della stagione si tennero a Sarajevo i XIV Giochi olimpici invernali, validi anche ai fini della Coppa del Mondo, il cui calendario non contempl\u00f2 dunque interruzioni. Per la prima volta furono inserite nel calendario di Coppa alcune staffette valide ai fini della classifica per nazioni.\nLa stagione maschile ebbe inizio il 10 dicembre 1983 e si concluse il 23 marzo 1984. Furono disputate 10 gare individuali e 4 staffette, in 8 diverse localit\u00e0. Lo svedese Gunde Svan si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Aleksandr Zav'jalov era il detentore uscente della Coppa generale.\nLa stagione femminile ebbe inizio il 9 dicembre 1983 e si concluse il 25 marzo 1984. Furono disputate 10 gare individuali e 4 staffette, in 8 diverse localit\u00e0. La finlandese Marja-Liisa Kirvesniemi si aggiudic\u00f2 la coppa di cristallo. Non vennero stilate classifiche di specialit\u00e0; la Kirvesniemi era la detentrice uscente della Coppa generale."}
{"id": "2139496", "revid": "84184", "url": "https://it.wikipedia.org/wiki?curid=2139496", "title": "Villa Bagatti Valsecchi", "text": "La villa Bagatti Valsecchi \u00e8 una villa settecentesca italiana sita a Varedo, in provincia di Monza e Brianza, vicino al confine con la frazione di Palazzolo Milanese del Comune di Paderno Dugnano, con la quale condivide il lungo viale che si apre alle sue spalle. La villa \u00e8 disabitata da decenni e in stato di forte degrado. Ci\u00f2 nonostante Villa Bagatti Valsecchi rappresenta uno degli esempi pi\u00f9 significativi di ville settecentesche in Lombardia.\nStoria.\nNel 1523, la famiglia Bagatti, esponente della piccola nobilt\u00e0 milanese si stabil\u00ec in campagna per sfuggire alla peste. In questo anno infatti la direzione del monastero S. Maria Maddalena a Milano, decide di cedere i propri terreni di Varedo a \"Paximus de Bagatis\", membro della famiglia Bagatti, che diventer\u00e0 Bagatti Valsecchi, dopo l'unione per via matrimoniale della prima famiglia con i Valsecchi, baroni di Belvignate. Gi\u00e0 nel XVI secolo nei catasti compare la villa. L'edificio che oggi identifichiamo come Villa Bagatti Valsecchi quindi sorgeva gi\u00e0 nel 1721, presentandosi come una piccola dimora non troppo pretenziosa, una cascina settecentesca tipica del panorama lombardo. Nel 1881 Fausto e Giuseppe Bagatti Valsecchi, discendenti della nobile famiglia che nei secoli ha accresciuto il suo patrimonio e guadagnato sempre pi\u00f9 importanza nel panorama sociale milanese, decisero di restaurare la villa rendendola una dimora degna della nuova estrazione sociale, lasciandola come la vediamo oggi. Gli architetti hanno deciso di mantenere alcuni elementi strutturali del passato, come le colonne del monastero, rielaborando la costruzione in chiave barocco-barocchetto lombardo. Nel 1884 iniziano i lavori di sistemazione del parco, ideato secondo il modello del giardino inglese, con vari elementi decorativi. Gi\u00e0 prima dei lavori di sistemazione il possedimento raggruppava diversi edifici di servizio oltre alla dimora principale.\nOggi Villa Bagatti Valsecchi \u00e8 di propriet\u00e0 unica del Comune di Varedo, nel 2018 la villa \u00e8 stata usata come set della trasmissione Bake Off Italia.\nDescrizione.\nLa costruzione si erge in fondo ad un lungo viale costeggiato di pioppi e tigli. Nello spazio antistante alla villa si sviluppa un'ampia corte d'onore con il porticato. La base dell'edificio \u00e8 costituita da un blocco lineare e sulla sua sommit\u00e0 spicca la loggia realizzata grazie al recupero delle colonne dall'ormai demolito convento milanese di Sant'Erasmo di epoca quattrocentesca. Della costruzione precedente, la cascina, la villa mantiene il corpo centrale che viene ampliato notevolmente, a cui sono state poi aggiunte le braccia laterali.\nNel giardino della villa, lungo le mura di confine, \u00e8 inoltre posta una porzione delle mura del lazzaretto di Milano (precisamente la porzione di mura un tempo sita davanti all'odierna via Lecco) ivi trasferita per volere dei proprietari della Villa, durante la sua demolizione alla fine del XIX secolo. \u00c8 l'unica porzione di mura oggi esistente oltre alla breve porzione antistante la Chiesa Russa Ortodossa di via San Gregorio a Milano e alle otto campate trasportate dai Melzi d'Eril nell'omonima villa a Bellagio. L'ingresso alla villa si ha attraverso il cancello di pregiato ferro battuto che si trova tra le due scuderie, una di fronte all'altra. La villa ha una forte vocazione monumentale e scenografica, secondo ingresso si ha dal viale alberato che si stende per oltre un kilometro dall'edificio in direzione Palazzolo. Progettato dall'ingegnere Domenico Laveni, il viale \u00e8 incornicato da oltre duecento pioppi cipressini disposti a filare sui due lati. Gli interni della Villa, seppur mancano di manutenzione da tempo, mostrano soffitti a passaotto di legni pregiati dipinti con motivi floreali, murature affrescate, volte. Nelle sale di rappresentanza sono ancora visibili i dipinti murali a fresco, mentre i pavimenti sono a parquet e lo scalone d'ingresso \u00e8 composto da pregiati ferri battuti.\nIl parco.\nIl vasto parco si divide in due zone con due stili diversi: un giardino all'italiana nella parte retrostante, lungo l'imponente viale prospettico, ed i giardini all'inglese sulle zone laterali della villa. I gruppi scultorei sono in pieno stile settecentesco e al centro dell'aiuola principale vi \u00e8 la statua di Giulio Cesare, che potrebbe essere originale di epoca romana. All'interno dell'ampio giardino vi sono numerose statue, una fontana, un galoppatoio, una collinessa artificiale e diversi orti. All'interno della tenuta di districavano diversi sentieri e numerosi piazzali, oltre a quello di ingresso, che all'epoca erano ricoperti di ghiaietta. Nell'angolo ovest del giardino vi \u00e8 una conserva per il ghiaccio, in dialetto milanese \"\u201cgiazzere\u201d,\" una delle meglio conservate catalogate nella zona. Elemento particolarmente rilevante per architettura e scelta dei materiali \u00e8 la fontana del parco: di forma ellittica, il bordo \u00e8 in pietra di molera, mentre la pavimentazione della vasca presenta un mosaico in bianco e nero, rispettivamente marmo bianco di Carrara e calcare nero. "}
{"id": "2139499", "revid": "729019", "url": "https://it.wikipedia.org/wiki?curid=2139499", "title": "Coppa del Mondo di sci di fondo 1983", "text": "La Coppa del Mondo di sci di fondo 1983 fu la seconda edizione della manifestazione organizzata dalla Federazione Internazionale Sci.\nLa stagione maschile ebbe inizio il 18 dicembre 1982 a Davos, in Svizzera, e si concluse il 27 marzo 1983 a Labrador City, in Canada. Furono disputate 10 gare individuali in 9 diverse localit\u00e0. Il sovietico Aleksandr Zav'jalov si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Bill Koch era il detentore uscente della Coppa generale.\nLa stagione femminile ebbe inizio il 12 dicembre 1982 in Val di Sole, in Italia, e si concluse il 27 marzo 1983 a Labrador City. Furono disputate 10 gare individuali, in altrettante localit\u00e0. La finlandese Marja-Liisa Kirvesniemi si aggiudic\u00f2 la coppa di cristallo. Non vennero stilate classifiche di specialit\u00e0; Berit Aunli era la detentrice uscente della Coppa generale."}
{"id": "2139500", "revid": "124501834", "url": "https://it.wikipedia.org/wiki?curid=2139500", "title": "Goodbye Blue Sky", "text": "Goodbye Blue Sky \u00e8 una canzone dei Pink Floyd contenuta nell'album \"The Wall\", pubblicato nel 1979.\nComposizione.\nIl brano dura circa 2 minuti e 45 secondi.\n\u00c8 introdotto dal suono di alcuni uccelli che cinguettano e dalla frase \"Look mummy, there's an aeroplane up in the sky!\", pronunciato da un bambino (il piccolo Harry Waters, figlio di due anni di Roger). Durante tutta la canzone una chitarra acustica e, in alcune sezioni, un coro accompagnano la voce di David Gilmour.\nLa canzone inizia con un tono tranquillo e sereno, ma, man mano che va avanti, assume un tono sempre pi\u00f9 aspro e sinistro. Durante gli ultimi secondi del brano si sentono distintamente rumori di un aeroporto.\nIl brano presenta alcune somiglianze con la canzone Grantchester Meadows presente nell'album \"Ummagumma\".\nTrama.\nCome le altre canzoni nell'album \"The Wall\", \"Goodbye Blue Sky\" narra una parte della storia di Pink, il protagonista e alter ego di Roger Waters. Nonostante la fine della guerra faccia cessare un periodo di sofferenza non per questo l'infanzia di Pink, orfano di padre e schiacciato da una madre iperprotettiva, diventa pi\u00f9 felice: \"the flames are all long gone, but the pain lingers on\", vale a dire \"le fiamme si sono spente da tempo, ma il dolore continua\".\nI rumori di un aeroporto che si sentono in sottofondo alla fine del brano suggeriscono che Pink stia andando negli Stati Uniti, per cercare di diventare una rock star e dimenticare il passato.\nVideo.\nNel film Pink Floyd The Wall il filmato consiste in una serie di animazioni create da Gerald Scarfe. Solo la prima scena \u00e8 filmata nella realt\u00e0.\nIl filmato inizia con la madre di Pink addormentata sulla panchina di un giardino, mentre il piccolo Pink piange nella culla. Poco dopo, nello stesso giardino appare l'immagine di una colomba che, inseguita da un gatto, vola via. Da questo punto in poi il filmato \u00e8 interamente composto da animazioni. La colomba esplode violentemente nel cielo e viene rimpiazzata da un enorme uccello nero dall'aspetto meccanico, allusione all'aquila simbolo del Terzo Reich (detta \"Reichsadler\"). L'enorme volatile simile ad un aereo sorvola il territorio inglese e chinandosi a terra strappa con gli artigli un pezzo di suolo, dal quale esce del sangue come se fosse una ferita. Nella scena seguente appare un gigantesco verme dal terreno, che si trasforma in un'enorme costruzione a met\u00e0 tra un hangar e una cattedrale dalla quale escono numerosi aerei da combattimento che bombardano Londra. Il video \u00e8 dichiaratamente una citazione del Blitz, la campagna di bombardamenti a tappeto che i tedeschi scatenarono sul suolo inglese dal 7 settembre 1940 al 10 maggio 1941. Gli aerei prendono poi la forma di tante croci volanti, qui viste come simboli di distruzione e morte certa. La scena cambia inquadrando grottesche figure nude che indossano una maschera antigas (\"the frightened ones\" cio\u00e8 \"gli spaventati\") e che cercano di ripararsi dallo sgancio di bombe rifugiandosi nelle gallerie sotterranee.\nNelle scene successive viene sottolineata la distruzione che la guerra ha portato al Regno Unito: la Union Jack si trasforma a sua volta in una croce sanguinante e l'aquila sorvola le rovine della citt\u00e0. Il filmato termina con la colomba che lo ha aperto, che vola tra scheletri in divisa, simbolo degli aviatori inglesi caduti, il cui sangue rifluisce in una fogna.\nSi tratta di una delle sequenze pi\u00f9 drammatiche di tutto il film; contiene un chiaro messaggio pacifista, e forse una velata critica all'incapacit\u00e0 da parte degli Stati (in questo caso l'Inghilterra) di difendere i civili dagli orrori della guerra."}
{"id": "2139505", "revid": "1371684", "url": "https://it.wikipedia.org/wiki?curid=2139505", "title": "Valperga", "text": ""}
{"id": "2139509", "revid": "729019", "url": "https://it.wikipedia.org/wiki?curid=2139509", "title": "Coppa del Mondo di sci di fondo 1982", "text": "La Coppa del Mondo di sci di fondo 1982 fu la prima edizione della manifestazione organizzata dalla Federazione Internazionale Sci. Nel corso della stagione si tennero a Oslo i Campionati mondiali di sci nordico 1982, le cui gare individuali furono ritenute valide anche ai fini della Coppa del Mondo, il cui calendario non contempl\u00f2 dunque interruzioni.\nLa stagione maschile ebbe inizio il 9 gennaio a Reit im Winkl, in Germania Ovest, e si concluse il 27 marzo a Castelrotto, in Italia. Furono disputate 10 gare individuali, in 8 differenti localit\u00e0: 5 a tecnica classica, 3 a tecnica libera. Lo statunitense Bill Koch si aggiudic\u00f2 la coppa di cristallo, il trofeo assegnato al vincitore della classifica generale; non vennero stilate classifiche di specialit\u00e0.\nLa stagione femminile ebbe inizio il 9 gennaio a Klingenthal, in Germania Est, e si concluse il 13 aprile a Kiruna, in Svezia. Furono disputate 10 gare individuali, in 8 differenti localit\u00e0: 6 a tecnica classica, 2 a tecnica libera. La norvegese Berit Aunli si aggiudic\u00f2 la coppa di cristallo; non vennero stilate classifiche di specialit\u00e0.\nUomini.\nRisultati.\nLegenda:\nTC = tecnica classica\nTL = tecnica libera\nDonne.\nRisultati.\nLegenda:\nTC = tecnica classica\nTL = tecnica libera"}
{"id": "2139512", "revid": "767487", "url": "https://it.wikipedia.org/wiki?curid=2139512", "title": "Man lebt nur Einmal!", "text": "Man lebt nur Einmal! (Si vive una volta sola!) op. 167, \u00e8 un valzer in stile \"l\u00e4ndler\" di Johann Strauss (figlio).\nJohann Strauss compose questo valzer in occasione di un concerto organizzato dal compositore stesso al caff\u00e8 \"Sperl\" il 19 febbraio 1855, durante il periodo di Carnevale.\nFin da quando fu resa pubblica la scelta del titolo, ispirato ad una citazione di Goethe, sorsero ben pi\u00f9 di una perplessit\u00e0, per la citt\u00e0 di Vienna e per i suoi abitanti, infatti, era passato troppo poco tempo da quando l'epidemia di colera, che aveva imperversato nella capitale nel precedente autunno era terminata e, ancora vivo, era il dolore per le vittime mietute dalla malattia.\nCinquantaquattro anni pi\u00f9 tardi al valzer di Strauss venne aggiunto un testo scritto da Walter Gericke, e venne cantato nella commedia \"Man lebt nur Einmal!\" dal famoso tenore austriaco Alexander Girardi."}
{"id": "2139513", "revid": "298055", "url": "https://it.wikipedia.org/wiki?curid=2139513", "title": "Sulana", "text": ""}
{"id": "2139514", "revid": "767487", "url": "https://it.wikipedia.org/wiki?curid=2139514", "title": "Guido Sutermeister", "text": "Biografia.\nOriginario di Intra, cominci\u00f2 a lavorare poco pi\u00f9 che ventenne a Legnano presso l'industria meccanica Franco Tosi.\nAppassionato di archeologia, \u00e8 stato animatore della ricerca archeologica nell'Altomilanese. Insieme all'ispettrice della Soprintendenza per i beni archeologici della Lombardia Alda Levi, ha recuperato la Patera di Parabiago. Le sue indagini hanno inoltre messo in luce numerose tombe della cultura di Golasecca. Il recupero da parte di Sutermeister di alcune urne cinerarie a Canegrate nel 1926, portarono al rinvenimento di una vasta necropoli, il cui studio ha permesso di identificare una civilt\u00e0 preistorica a cui fu dato il nome di \"cultura di Canegrate\". Gli scavi sistematici di questa \"facies\" furono poi eseguiti dal 1953 al 1956 da Ferrante Rittatore Vonwiller.\nA lui si devono la trasmissione della storia di molti monumenti cittadini e, in alcuni casi, la loro conservazione. Tra questi vi furono il castello Visconteo di Legnano, sorto nel XIII secolo sulle vestigia di un convento di frati agostiniani e in seguito adibito a sede espositiva, di cui Sutermeister port\u00f2 all'attenzione il suo stato di degrado, che fu tale fino all'inizio del XXI secolo, e la Torre Colombera, piccolo edificio a torre disposto su tre piani utilizzato nella seconda met\u00e0 del XV secolo come residenza di campagna e di caccia della famiglia Lampugnani. Al suo interno sono esposti gli affreschi che la ornavano e i resti della decorazione pittorica di case nobili ed edifici religiosi rinascimentali di Legnano demoliti nei primi anni del XX secolo tra gli anni trenta e gli anni settanta del XX secolo.\nTale sorte tocc\u00f2 anche alla dimora dei Lampugnani, sita originariamente oltre il fiume Olona lungo l'attuale corso Sempione, abbattuta nel 1927 per poter permettere uno degli ampliamenti del vicino Cotonificio Cantoni. Sutermeister recuper\u00f2 e reimpieg\u00f2 i soffitti a cassettone, le colonne del portico e quant'altro era possibile, per la costruzione della sede del museo civico di Legnano, da lui fortemente voluto, che in seguito gli \u00e8 stato intitolato.\nA Sutermeister spetta anche la fondazione, nel 1927, della \"Societ\u00e0 di Arte e Storia\", associazione culturale di Legnano che si occupa della diffusione e della promozione della storia e dell'arte della citt\u00e0."}
{"id": "2139515", "revid": "729019", "url": "https://it.wikipedia.org/wiki?curid=2139515", "title": "Nicolas Mas", "text": "Biografia.\nFin dalle giovanili nell'U.S. Arlequins Perpignanais, club della cittadina pirenaica in cui \u00e8 nato, Nicolas Mas ne milita in prima squadra dal 1999; i migliori risultati sono stati la finale di Heineken Cup 2002/03 (persa contro il Tolosa) e quella di campionato 2003/04 (persa contro lo Stade fran\u00e7ais).\nEsordiente in Nazionale nel corso dei \"test\" di met\u00e0 anno del 2003 (contro la ), Mas vanta la partecipazione, a tutt'oggi, in tre edizioni del Sei Nazioni, con la vittoria nell'edizione del e .\nHa partecipato alla (3 incontri, uno dei quali da titolare), piazzandosi quarto assoluto nel torneo con la sua Nazionale.\nNel 2009 si \u00e8 laureato campione di Francia con il Perpignano e, nel , ha vinto con la il Sei Nazioni conseguendo il Grande Slam."}
{"id": "2139521", "revid": "729019", "url": "https://it.wikipedia.org/wiki?curid=2139521", "title": "Castello di Mazz\u00e8", "text": "Il castello di Mazz\u00e8 \u00e8 un antico castello situato a Mazz\u00e8, in Canavese.\nStoria.\nIl castello \u00e8 stato edificato sui resti di un antico fortilizio di epoca romana subendo nel corso del tempo numerose integrazioni e rimaneggiamenti, a causa anche delle distruzioni e danneggiamenti subiti nel corso dei secoli.I maggiori cambiamenti, in chiave di architettura neogotica, sono dovuto all'opera dell'architetto Giuseppe Velati Bellini e risalgono al XIX secolo.\nIl castello \u00e8 appartenuto alla famiglia dei Valperga per settecento anni, sino all'estinzione della stessa nel 1840. Acquistato da un privato nel 1978, dopo una lunga opera di ristrutturazione e recupero funzionale, \u00e8 stato aperto al pubblico.\nDescrizione.\nIl castello sorge a breve distanza dal corso della Dora Baltea e sopraelevato rispetto alla sottostante pianura padana in una zona di interesse faunistico. \u00c8 composto da due corpi di fabbrica principali: un'ala ovest, detta \"Castello Grande\", e un'ala est.\nI percorsi di visita alla dimora storica sono tre e includono il Castello Grande (dodici stanze), il museo sotterraneo (che presenta le prigioni, strumenti di tortura e una cappella mortuaria) e la contigua Oasi del Bosco Parco."}
{"id": "2139529", "revid": "599013", "url": "https://it.wikipedia.org/wiki?curid=2139529", "title": "Castello di Foglizzo", "text": "Il castello di Foglizzo \u00e8 sede del municipio della cittadina di Foglizzo che lo acquis\u00ec nel 1885.\nStoria.\nCastello di probabile origine tardo-romana, nel periodo medioevale, in virt\u00f9 della sua posizione elevata rispetto al paese e alla pianura sottostante, era adoperato come luogo di difesa e rifugio. Le modifiche in chiave rinascimentale vennero apportate al maniero nel XVI secolo. In particolare venne aggiunto un ampio salone attualmente adibito a sede delle riunioni del consiglio comunale. I novaresi conti di Biandrate sotto cui ricadeva San Giorgio Canavese (vedi sotto) ne disposero, fra il XVII secolo ed il XVIII secolo la trasformazione in dimora signorile, con l'abbattimento dell'annesso ricetto e la costituzione, al suo posto, di un giardino. I saloni interni sono abbelliti da affreschi, emblemi e blasoni, soffitti a cassettoni e volte a vela anch'esse decorate con affreschi."}
{"id": "2139530", "revid": "28592", "url": "https://it.wikipedia.org/wiki?curid=2139530", "title": "Fortilizio", "text": ""}
{"id": "2139532", "revid": "438678", "url": "https://it.wikipedia.org/wiki?curid=2139532", "title": "Afrodisiac (Brandy)", "text": "Afrodisiac \u00e8 un album in studio di Brandy, pubblicato per la Atlantic Records nel 2004."}
{"id": "2139534", "revid": "729019", "url": "https://it.wikipedia.org/wiki?curid=2139534", "title": "Blake Harper", "text": "Biografia.\nInizia a lavorare nel settore della pornografia gay relativamente tardi, nel 1998, quando aveva trent'anni. La sua carriera \u00e8 durata dal 1998 al 2005, partecipando in questi sette anni a oltre trenta film, guadagnandosi diversi premi, tra cui due GayVN Award come miglior attore e miglior performer dell'anno.\nAlto 183\u00a0cm, capelli ricci e fisico scolpito, nel corso della sua carriera ha mutato il suo fisico da longilineo e depilato a pi\u00f9 muscoloso e villoso. Harper \u00e8 stato noto anche per le sue relazioni sentimentali con i colleghi Jason Branch e Colton Ford, entrambi ex porno attori.\nNel 2005, dopo aver partecipato al documentario \"Naked Fame\", si ritira dal mondo della pornografia e torna a Windsor, dove tuttora lavora come infermiere in un ospedale locale."}
{"id": "2139536", "revid": "729019", "url": "https://it.wikipedia.org/wiki?curid=2139536", "title": "Castello di Moncrivello", "text": "Il castello di Moncrivello \u00e8 un antico castello situato a Moncrivello in Piemonte.\nStoria.\nNel XIII secolo Moncrivello gi\u00e0 disponeva di una rocca fortificata e, pur essendo stato venduto al comune di Vercelli, rimaneva sotto le giurisdizione della diocesi vercellese. Nel 1399, dopo un breve periodo di egemonia di Antonio Fieschi - del casato dei Fieschi di Genova - infelice al punto da provocare l'insorgenza della gente del borgo, la giurisdizione pass\u00f2 ai Savoia, nella persona di Amedeo VIII.\nIn quel periodo la roccaforte manteneva essenzialmente un ruolo militare. Di tale epoca si \u00e8 conservato il grande torrione quadrangolare, con finestre ornate in cotto e caditoie, che, attraversato da un passo carraio, immette nel cortile del castello\nFu l'energica Iolanda di Francia, detta anche Jolanda di Savoia, (1436 - 1478), moglie di Amedeo IX di Savoia e figlia di Carlo VII di Francia, a trasformare la roccaforte in una vera e propria residenza signorile. Il castello di Moncrivello divenne la residenza preferita di Jolanda; qui la duchessa si spense nel 1478.\nDerivano da tale trasformazione i muri di cinta ornati da merli a coda di rondine, e, all'interno, lo scalone elicoidale, i soffitti a cassettoni, i camini in cotto.\nLa storia del Castello \u00e8 particolarmente legata ad alcune nobildonne divenute spose dei duchi di Savoia.\nLa ristrutturazione del castello voluta da Jolanda era appena terminata quando vi furono celebrate le nozze tra Carlo I di Savoia e Bianca di Monferrato (1472 - 1519) che, rimasta vedova nel 1490 a soli diciotto anni, fu poi reggente dello Stato Sabaudo.\nCarlo III di Savoia detto il Buono (1504-1553) fece dono del maniero alla sua sposa, Beatrice del Portogallo. Con lei termin\u00f2 il periodo di massimo splendore del castello: le lotte tra Francia e Spagna causarono il suo passaggio nelle mani di uomini d'arme; fu poi a lungo conteso nel corso del XVII secolo tra varie famiglie nobiliari piemontesi.\nPassato definitivamente nel 1692 ai Del Carretto, vi rimase sino al 1817 (o al 1825) quando il castello sub\u00ec un incendio devastante. Cominci\u00f2 allora un lungo periodo di degrado, terminato nel 1972 quando esso venne ricostruito ad opera di privati.\nIl castello \u00e8 oggi visitabile ed \u00e8 utilizzato per iniziative culturali e di promozione turistica."}
{"id": "2139543", "revid": "287204", "url": "https://it.wikipedia.org/wiki?curid=2139543", "title": "Monti Tehachapi", "text": "I monti Tehachapi sono una piccola catena montuosa che corre trasversalmente nel sud della California, negli Stati Uniti\nCon una direzione sudoves-nordest, collega la Catena Costiera Pacifica a ovest con la parte meridionale della Sierra Nevada ad est. La catena si estende per circa 64 km dal sud della contea di Kern alle regioni sud-est di Bakersfield, compresa fra un'altezza che varia dai 1.200 ai 2.440 metri sul livello del mare."}
{"id": "2139546", "revid": "729019", "url": "https://it.wikipedia.org/wiki?curid=2139546", "title": "Castello di Montalto Dora", "text": "Il castello di Montalto Dora, che si erge a 405 metri di quota sul monte Crovero e si rispecchia nel lago Pistono, nell'Anfiteatro morenico di Ivrea, risale alla met\u00e0 del XII secolo. Appartiene alla famiglia Ramezzana dal 1956.\nDescrizione.\nEsso ha subito nei secoli molteplici distruzioni, riedificazioni e ristrutturazioni, sino ad assumere, nel 1890, con il restauro progettato da Alfredo D'Andrade, l'aspetto che, grosso modo, ha conservato sino ad oggi.\nDi propriet\u00e0 privata, il castello \u00e8 parte integrante del borgo di epoca romana su cui sorge ed ha pianta quadrata irregolare con una doppia cinta. Un'alta torre (il mastio) domina la parte interna, in cui si trovano l'annessa cappella, gli ambienti in parte visitabili e il camminamento di guardia.\nNell'antichit\u00e0 funzionava da fortezza lungo la via Francigena, a guardia della strada che da Ivrea conduce in Valle d'Aosta.\nStoria.\nIl castello di Montalto Dora risale alla prima met\u00e0 del XII secolo (se ne fa cenno in un documento del 1140 circa che lo menziona come \"castrum monsalti\") con una torre ed una cinta muraria che avevano funzione di rocca difensiva. \nNel corso del XIV e XV secolo il castello venne sottoposto ad ampliamenti e rimaneggiamenti volti a irrobustire le sue capacit\u00e0 di difesa che hanno condotto all'imponente struttura che ha poi mantenuto nel tempo.\nMolteplici furono le casate che tennero in possesso il maniero. Affidato in giurisdizione al vescovado di Ivrea che concesse in feudo l'intera valle di Montalto ai signori di Settimo Vittone nel XII secolo,di seguito il castello pass\u00f2 nel XIV secolo a far parte dei possedimenti dei Savoia che nel 1403 lo infeudarono alla casa dei de Jordano di Bard con consignoria dei conti Enrico che ne continuarono i lavori di edificazione.\nIl castello sub\u00ec, nel corso della sua storia molteplici attacchi, a volte devastanti. Tra essi va ricordato quello avvenuto durante l'assedio di Ivrea del 1641 da parte delle truppe francesi del marchese d'Harcourt, in guerra contro il ducato di Savoia: in quella occasione infatti l'interno dell'edificio venne smantellato, mentre rimasero in larga parte intatte le strutture esterne.\nAll'inizio del XVIII secolo il castello pass\u00f2 in propriet\u00e0 alla famiglia Vallesa che lo tenne sino al principio dell'Ottocento, quando la casata si estinse. Divenne poi patrimonio del conte Severino dei baroni di Casana che inizi\u00f2 a restaurarlo ed a valorizzarlo. Per i lavori di restauro e recupero dell'intero complesso architettonico vennero interessati gli architetti Carlo Nigra e Alfredo D'Andrade, ideatori del borgo medievale di Torino\nLa struttura.\nPosto in posizione strategica sul monte Crovero, il maniero si presenta in forma di quadrilatero irregolare (che si sviluppa lungo un perimetro di circa 175 metri), con torri angolari rotonde e con alte mura merlate lungo le quali si sviluppa il camminamento di guardia, con una lunghezza di circa 160 metri. La massiccia torre quadrata (il mastio), posta all'interno delle mura, rappresentava il caposaldo difensivo: da essa era possibile esercitare il controllo della piana lacustre di Ivrea e della strada che conduce in Valle d'Aosta.\nNel cortile del castello trovano posto una costruzione relativamente bassa, che presumibilmente costituiva il posto di guardia, e la cappella castrense con affreschi del XV secolo. Sulla facciata di quest'ultima, ad opera di Giacomino da Ivrea, \u00e8 rappresentato un \"San Cristoforo\", protettore dei pellegrini che percorrevano la via Francigena; altri affreschi, tra i quali una \"Santa Liberata\", sono conservati all'interno della cappella.\nGli ambienti della dimora nobiliare, risistemati ed arredati in stile d'epoca, comprendono, tra l'altro, la grande sala baronale ove il signore riceveva gli ospiti di riguardo.\nNella cultura di massa.\nIl castello \u00e8 stato scelto, nel 2006, come \"location\" per la nuova edizione del popolare sceneggiato televisivo RAI, \"La freccia nera\", tratto dal romanzo di Robert Louis Stevenson, con la regia di Anton Giulio Majano le cui riprese furono effettuate nel Castello Ducale di Agli\u00e9.\nIl castello \u00e8 stato utilizzato dal regista Dario Argento per le riprese del film \"Dracula 3D\".\nProtezione della natura.\nIl castello si trova nel territorio del sito di interesse comunitario denominato \"Laghi di Ivrea\" (cod.IT1110021), istituito nell'ambito della Direttiva 92/43/CEE (\"Direttiva Habitat\") e designato inoltre come \"Zona Speciale di Conservazione\".."}
{"id": "2139550", "revid": "1305772", "url": "https://it.wikipedia.org/wiki?curid=2139550", "title": "Schnellpost", "text": "Schnellpost (Posta celere) op.159, \u00e8 una polka veloce di Johann Strauss II.\nLa polka \"Schnellpost\" vanta il primato di essere stata la prima fra tutte le composizioni della famiglia Strauss a venire classificata col nome di polka veloce (in tedesco \"polka schnell\").\nLo scatenato e frenetico \"galopp\", assai popolare nelle sale da ballo di Vienna durante gli anni 1830 e 1840, infatti, era stato classificato troppo dannoso per la salute, poich\u00e9 richiedeva una buona resistenza fisica da parte dei ballerini, e venne perci\u00f2 bandito dalle autorit\u00e0 competenti. I compositori di musica da ballo furono cos\u00ec obbligati a rispettare questa sentenza, e fu solo negli anni 50 dell'Ottocento che Johann Strauss cominci\u00f2 a introdurre la meno frenetica (ma pur sempre veloce) \"polka-schnell\". \nTuttavia, la \"Schnellpost-Polka\" dest\u00f2 ben poco interesse quando Strauss la esegu\u00ec per la prima volta durante un ballo il 27 novembre 1854 in uno stabilimento nel sobborgo di \"Rudolfsheim\". \nAnalogamente ad altre composizioni che Strauss compose durante l'autunno di quell'anno, la nuova polka si scontr\u00f2 con l'indifferenza del pubblico, molto pi\u00f9 preoccupato alle devastazioni portate dall'epidemia di colera."}
{"id": "2139551", "revid": "188323", "url": "https://it.wikipedia.org/wiki?curid=2139551", "title": "Moltiplicatore di cilindrata", "text": ""}
{"id": "2139552", "revid": "1494169", "url": "https://it.wikipedia.org/wiki?curid=2139552", "title": "Tarik", "text": ""}
{"id": "2139554", "revid": "729019", "url": "https://it.wikipedia.org/wiki?curid=2139554", "title": "Castello di San Giorgio Canavese", "text": "Il castello di San Giorgio Canavese \u00e8 un antico castello situato a San Giorgio Canavese in Piemonte.\nStoria e descrizione.\nIl gi\u00e0 esistente castello di San Giorgio Canavese presidiava con scopi difensivi gi\u00e0 nel X secolo il \"castrum\" locale. Solo nel XII secolo fu ricostruito sotto forma di insieme di edifici dai conti di Biandrate. Il castello \u00e8 composto da due distinte parti, collegate da un ponte sopraelevato in muratura:\nLa funzione attuale del Castello \u00e8 di spazio per eventi culturali, matrimoni e convention.\nQuesta parte, in seguito ai rifacimenti settecenteschi, venne riutilizzata come stalla e fienile, mantenendo cos\u00ec l'architettura medioevale originale.\nAttualmente un attento restauro ha restituito l'aspetto altomedioevale, riscoprendo tutte le finestre gotiche che erano state murate, gli eleganti soffitti a cassettoni in legno e gli elementi decorativi in cotto.\nAttualmente negli spazi altomedioevali del Castel Vecchio \u00e8 stato aperto un Resort, costituito da 10 stanze da letto a tema, saloni e sale da pranzo con arredi d'epoca.\nUn parco ed un elegante giardino all'italiana - realizzato nel XVII secolo - fanno da contorno al maniero.\nL'uso del castello nella fiction \"Elisa di Rivombrosa\".\nDal 2002 al 2003, il castello ha ospitato parte delle riprese della fiction Mediaset \"Elisa di Rivombrosa\". Nella narrazione il castello \u00e8 conosciuto come il palazzo in cui risiede la marchesa Lucrezia Van Necker, nemica storica della famiglia Ristori. Gli interni del castello presentano diverse stanze arredate in stile settecentesco, nel film figura anche una sala con porta finestra sul parco, in cui si evidenzia una fontana d'acqua interna, vicino a un piccolo ripostiglio in cui la marchesa Van Necker nasconde delle boccette di veleno. Nella seconda serie, la villa \u00e8 riutilizzata come abitazione del marchese Ercole Salvati di Cerreto l'arredamento cambia, si evince che il castello sia stato acquistato dal marchese dopo la frettolosa fuga di Lucrezia da Torino. Nella terza serie, nonostante il ritorno della Van Necker, il castello non compare neanche in un episodio."}
{"id": "2139556", "revid": "6923", "url": "https://it.wikipedia.org/wiki?curid=2139556", "title": "Sandro Sinigaglia", "text": "Biografia.\nSandro (Alessandro) Sinigaglia nasce il 28 aprile 1921 a Oleggio Castello, in provincia di Novara, da padre lombardo e madre piemontese. Compie gli studi ginnasiali ad Arona e liceali a Novara. Si iscrive alla Facolt\u00e0 di Lettere e Filosofia dell'Universit\u00e0 Statale di Milano, che abbandona allo scoppio della guerra.\nAntifascista, negli anni 1943-44 partecipa alla guerra di liberazione dell'Ossola militando nelle Brigate Matteotti. Nel 1944 ripara in Svizzera dopo aver messo in salvo dai fascisti la biblioteca di Gianfranco Contini \u2014 conosciuto l'anno prima \u2014 presso il Collegio dei Padri Rosminiani, di fronte a casa sua, allora in via Vagna, di Domodossola.\nNel 1947, accantonata l'idea di una tesi su Piero Gobetti suggeritagli da Contini, si laurea in Estetica con Antonio Banfi su Italo Svevo, quindi entra nell'industria di gemme sintetiche per orologi diretta dal padre Luigi assumendo la direzione di uno degli stabilimenti, a Premosello. Nel 1954, con la mediazione di Contini, pubblica nella \u00abBiblioteca di Paragone\u00bb, diretta da Roberto Longhi e Anna Banti, la sua prima raccolta, \"Il flauto e la bricolla\". Insegna italiano e latino al Liceo scientifico del Collegio Mellerio-Rosmini di Domodossola fino al 1960.\nNel 1968 la sua azienda subisce un tracollo e Sinigaglia si trasferisce con la famiglia a Milano, dove trova un impiego prima nella redazione della De Agostini, poi, nel 1974, alla casa editrice Ricciardi di Raffaele Mattioli, in cui lavora alla collana dei \u00abClassici italiani\u00bb, nonch\u00e9 al Folengo e al Pascoli curati rispettivamente da Carlo Cordi\u00e8 e Maurizio Perugi. Nel 1979 si dimette per stabilirsi definitivamente ad Arona, dove muore il 12 settembre 1990."}
{"id": "2139558", "revid": "729019", "url": "https://it.wikipedia.org/wiki?curid=2139558", "title": "Castello di Pavone Canavese", "text": "Il Castello di Pavone Canavese \u00e8 un antico castello situato presso Pavone Canavese in Piemonte.\nStoria.\nIl castello viene edificato fra il IX secolo e l'XI secolo; esso era in origine una fortezza posta in mezzo a diversi ricetti in una zona collinare sotto la giurisdizione del vescovado d'Ivrea.\nNel 1888 ha inizio il restauro a cura di Alfredo d'Andrade, portato a termine dal figlio Ruy d'Andrade solo dopo la morte del celebre architetto.\nNel 1981 viene dichiarato monumento nazionale.\nNel 1991 viene acquistato dalla societ\u00e0 Medic, diretta e fondata dal dott. Antonio Giodice, che lo restaura e adibisce a sede della societ\u00e0 Medic, laboratorio per corsi di aggiornamento dei medici alle nuove tecnologie diagnostiche e struttura ricettiva (albergo e ristorante) e centro congressi.\nLa struttura fa anche suggestivamente da sfondo a rievocazioni storiche, come le ferie medioevali che si tengono a giugno.\nDescrizione.\nAnche in questo, come in altri manieri del Canavese, ad essere evocata maggiormente \u00e8 la figura di Arduino re dell'Italia medioevale. In questo caso, il nome del sovrano \u00e8 lo stesso attribuito al soffitto a cassettoni che decora gli interni, che proviene dal castello di Strambino. Vi sono ritratti personaggi e figure di animali. Interna al castello, a lato della corte, \u00e8 una piccola chiesa coeva dell'edificazione originaria.\nFondazione Alfredo d'Andrade.\nSotto al castello, nel centro storico di Pavone C.se, ha sede la Fondazione d'Andrade, che gestisce il museo, l'archivio e il centro studi.\nL'esposizione museale presenta le sale dalla I alla IV al pianterreno, le sale V e VI al primo piano, lo spazio per le esposizioni temporanee al secondo piano."}
{"id": "2139560", "revid": "767487", "url": "https://it.wikipedia.org/wiki?curid=2139560", "title": "Ordine di Ernesto Augusto", "text": "L'Ordine di Ernesto Augusto venne creato il 15 dicembre 1865 dal Re Giorgio V di Hannover per commemorare la figura del padre Ernesto Augusto I. Esso era suddiviso in cinque classi di merito:\nEsso poteva essere concesso a militari e civili indistintamente."}
{"id": "2139561", "revid": "767487", "url": "https://it.wikipedia.org/wiki?curid=2139561", "title": "Marie Keyrouz", "text": "Biografia.\nNata a Deir-El-Ahmar, nei pressi di Baalbek, nel 1963, in una famiglia maronita, fin dalla pi\u00f9 tenera et\u00e0 ha intrapreso diverse discipline di studio contemporaneamente ed intrapreso studi in musicologia e antropologia alla Sorbona nel 1991.\nOrdinata suora nella chiesa greco-melkita, ha raccolto una serie di cosiddetti canti cristiani \"orientali\", in gran parte conservati manoscritti in greco e in arabo o attraverso la tradizione orale.\nIl suo album di debutto \"Chant byzantin\" ha subito sorpreso alla sua uscita nel 1989, non solo per il repertorio antico, ma anche per il suo virtuosismo e raffinatezza. Nella sua esecuzione dei vari canti liturgici \u00e8 accompagnata da L'Ensemble de la Paix, un piccolo ensemble di musicisti con strumenti della tradizione araba.\nMarie Keyrouz \u00e8 fondatrice dell'Instituit International du Chant Sacr\u00e9 a Parigi, che promuove la ricerca di antichi canti sacri. Ha anche scritto diversi libri.\nCollegamenti esterni.\n Sito ufficiale"}
{"id": "2139562", "revid": "28592", "url": "https://it.wikipedia.org/wiki?curid=2139562", "title": "Castello di Pavone", "text": ""}
{"id": "2139564", "revid": "1494169", "url": "https://it.wikipedia.org/wiki?curid=2139564", "title": "Castello di Montalto", "text": ""}
{"id": "2139570", "revid": "486946", "url": "https://it.wikipedia.org/wiki?curid=2139570", "title": "Castello San Giuseppe", "text": ""}
{"id": "2139575", "revid": "254059", "url": "https://it.wikipedia.org/wiki?curid=2139575", "title": "Castello di Malgr\u00e0", "text": "Il castello di Malgr\u00e0 si trova a Rivarolo Canavese e si presenta come una dimora signorile con parco.\nStoria.\nIl castello fu costruito tra il 1333 ed il 1336 dal feudatario Martino di San Martino.\nRimase ai conti di San Martino sino alla met\u00e0 del XVII secolo e fu poi soggetto a vari cambi di propriet\u00e0. Ampliato a pi\u00f9 riprese nei secoli successivi la sua edificazione, nel 1982 \u00e8 stato acquisito dal Comune che lo ha destinato a sede di mostre, concerti ed eventi culturali. Dal 1993, In collaborazione con l'Amministrazione Comunale, l'Associazione Amici del Castello Malgr\u00e0 cura l'apertura e le visite guidate da maggio a ottobre.\nIn origine i corpi di fabbrica dell'edificio erano due, uniti da un muro di cinta e da una torre circolare tuttora esistente. Il portico a due arcate venne aggiunto nel secolo successivo l'edificazione, il medesimo in cui furono affrescate con soggetti religiosi le pareti delle varie sale. L'architetto Alfredo d'Andrade inizi\u00f2 nel 1884 un poderoso lavoro di restauro riguardante in particolare dell'ala occidentale del castello; l'opera fu completata nel 1926 da Carlo Nigra.\nUna breve galleria consentiva alla ferrovia Rivarolo-Castellamonte, attivata nel 1887 di sottopassare il castello e il relativo parco. L'impianto rimase in esercizio fino al 1986.\nCollegamenti esterni.\nAmicicastellomalgra: approfondimento su castello"}
{"id": "2139576", "revid": "28592", "url": "https://it.wikipedia.org/wiki?curid=2139576", "title": "Castello di Rivarolo Canavese", "text": ""}
{"id": "2139577", "revid": "729019", "url": "https://it.wikipedia.org/wiki?curid=2139577", "title": "Castello di Parella", "text": "Il castello di Parella sorge nel comune omonimo.\nStoria.\nIl castello risale al XIII secolo e presenta rimaneggiamenti del XVII secolo. Gi\u00e0 appartenente al casato dei San Martino e poi dei marchesi d'Ivrea, fu edificato sui resti di una struttura dell'alto medioevo.\nNel 2011 \u00e8 stato battuto all'asta, come il castello di Mazz\u00e8 e, successivamente, il castello di Cesnola. \u00c8 stato acquistato dalla Societ\u00e0 Manital con l'intento di recuperare la struttura e i terreni circostanti, i Vivai Canavesani e i vigneti gi\u00e0 in passato DOCG, questi ultimi per produrre l'Erbaluce DOCG.\n\u00c8 adibito a polo museale privato.\nDescrizione.\nStrutturato su tre ali, ha altrettanti cortili interni prospicienti vari edifici e attorniati da un parco; al secolo successivo risale la torre di forma tonda ornata con fregi in cotto. Gli interni sono decorati con preziosi affreschi e finte architetture. La sala di Giove ha una sontuosa volta a carena di nave e affreschi di tema storico-mitologico e contiene una galleria di uomini illustri dell'epoca medioevale. La quadreria ha invece la volta decorata con sei scene allegoriche che rievocano vari temi: amore, giustizia, fede, forza, virt\u00f9 e valore."}
{"id": "2139584", "revid": "28592", "url": "https://it.wikipedia.org/wiki?curid=2139584", "title": "Malgr\u00e0", "text": ""}
{"id": "2139587", "revid": "6923", "url": "https://it.wikipedia.org/wiki?curid=2139587", "title": "ItalDesign", "text": ""}
{"id": "2139589", "revid": "28592", "url": "https://it.wikipedia.org/wiki?curid=2139589", "title": "Castello Malgr\u00e0", "text": ""}
{"id": "2139590", "revid": "196390", "url": "https://it.wikipedia.org/wiki?curid=2139590", "title": "Jurij Sedykh", "text": ""}
{"id": "2139600", "revid": "1305772", "url": "https://it.wikipedia.org/wiki?curid=2139600", "title": "Marvel Super Heroes (videogioco)", "text": " \u00e8 un videogioco della Capcom per macchine da sala giochi coin-op prodotto nel 1995. Si tratta di un picchiaduro a incontri nel quale possono essere usati alcuni personaggi della Marvel Comics in un gameplay derivato da anni di esperienza da Capcom in street fighter.\nLa storia ruota attorno a Thanos che cerca le gemme per completare il suo Guanto dell'Infinito.\n\"Marvel Super Heroes\" fa parte anche della collezione pubblicata con il nome di \"\" per Sony PSN e Xbox LIVE nel settembre 2012 ma successivamente rimosso nel dicembre 2014.\nIl Gioco \u00e8 dedicato alla memoria da Jack kirby, come scritto nei titoli di coda.\nModalit\u00e0 di gioco.\nIl gioco consiste nell'affrontare diversi sconti 1 vs 1 tramite un gameplay fedele ai giochi di combattimento di capcom si hanno 6 tasti: 3 pugni e 3 calci pi\u00f9 il tasto [select]. si prosegue vincendo gli scontri fino ad arrivare al boss finale Thanos e il suo guanto dell'Infinito.\nNel procedere del gioco si viene in possesso delle gemme dell'infinito o si cerca di far cadere quelle dell'avversario procurandogli un danno critico prima che le usi.\nLe gemme danno vari aiuti temporanei quando attivate, se il giocatore ha pi\u00f9 di una gemma pu\u00f2 scegliere quale usare premendo il tasto [select], per attivarle si deve ruotare il tasto direzionale da gi\u00f9 verso dietro e premere i tre tasti pugno. Le gemme dopo essere state usate svaniscono.\nPersonaggi giocabili segreti.\nFanno un cameo nel gioco i seguenti personaggi: Thor, Adam Warlock, She-Hulk, Scarlet Witch, Vision, Iron Fist, Terraxia."}
{"id": "2139603", "revid": "9", "url": "https://it.wikipedia.org/wiki?curid=2139603", "title": "Berit Aunli Kvello", "text": ""}
{"id": "2139604", "revid": "6923", "url": "https://it.wikipedia.org/wiki?curid=2139604", "title": "Earle Dickson", "text": "Dickson era un impiegato alla Johnson &amp; Johnson. Sua moglie, Josephine Knight, spesso si tagliava rassettando casa e cucinando. Dickson constat\u00f2 che la garza applicata sulle ferite con un nastro si distaccava. Nel 1920, posizion\u00f2 la garza al centro del nastro e la ricopr\u00ec con crinolina per mantenerla sterile e sicura. A James Johnson, il suo capo, piacque quest'idea specialmente perch\u00e9 poteva essere realizzata in 30 secondi, e cos\u00ec decise di metterla in produzione. Nel 1924, la Johnson &amp; Johnson install\u00f2 macchine per la produzione di massa delle bende fatte in casa da Dickson. In seguito al successo commerciale della sua invenzione, Dickson venne promosso a vicepresidente della societ\u00e0."}
{"id": "2139605", "revid": "287204", "url": "https://it.wikipedia.org/wiki?curid=2139605", "title": "Jukka Leino", "text": "Biografia.\nCarriera sciistica.\nStagioni 1995-2007.\nAttivo in gare FIS dal gennaio del 1995, Leino esord\u00ec in Coppa Europa il 18 marzo 2000 a Kappl in slalom gigante (36\u00ba) e in Coppa del Mondo il 10 dicembre dello stesso anno a Val-d'Is\u00e8re nella medesima specialit\u00e0, senza qualificarsi per la seconda manche; per ottenere i primi punti nel circuito dovette aspettare due stagioni, fino al 19 gennaio 2003 quando, nello slalom speciale di Wengen, si piazz\u00f2 23\u00ba. Poco dopo debutt\u00f2 ai Campionati mondiali: nella rassegna iridata di Sankt Moritz 2003 si classific\u00f2 27\u00ba nello slalom speciale e non complet\u00f2 lo slalom gigante.\nIl 2 dicembre 2003 ottenne a \u00c5re in slalom speciale il suo primo podio in Coppa Europa (3\u00ba) e il 18 gennaio 2004 colse a Wengen nella medesima specialit\u00e0 il miglior risultato della sua carriera in Coppa del Mondo (11\u00ba). Ai Mondiali di Bormio/Santa Caterina Valfurva 2005 si classific\u00f2 29\u00ba nello slalom speciale, mentre nella successiva rassegna iridata di \u00c5re 2007 non complet\u00f2 lo slalom speciale.\nStagioni 2008-2012.\nIl 4 e il 5 dicembre 2007 ottenne a Geilo in slalom gigante le sue uniche due vittorie in Coppa Europa (3\u00ba); in quella stagione 2007-2008 si aggiudic\u00f2 la classifica di slalom gigante di Coppa Europa, chiudendo al 5\u00ba posto nella classifica generale. Ai Mondiali di Val-d'Is\u00e8re 2009, sua ultima presenza iridata, si classific\u00f2 17\u00ba nello slalom gigante e non complet\u00f2 lo slalom speciale; il 13 marzo 2009 ottenne a Crans-Montana in slalom gigante il suo ultimo podio in Coppa Europa (2\u00ba).\nNell'aprile del 2010 annunci\u00f2 il proprio ritiro dalle competizioni agonistiche, dopo aver in totale disputate 88 gare in Coppa del Mondo (l'ultima fu lo slalom speciale di Kranjska Gora del 31 gennaio, non completato da Leino) e 98 in Coppa Europa. Continu\u00f2 tuttavia a prendere parte a competizioni minori (gare FIS, Campionati nazionali) in Svezia e in Finlandia fino al definitivo ritiro avvenuto in occasione dello slalom gigante dei Campionati finlandesi 2012, disputato il 13 aprile a Levi e chiuso da Leino al 16\u00ba posto.\nCarriera da allenatore.\nDopo il ritiro \u00e8 divenuto allenatore nei quadri della Federazione sciistica della Finlandia.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "2139607", "revid": "155634", "url": "https://it.wikipedia.org/wiki?curid=2139607", "title": "Coppa Italia 2006-2007 (rugby a 15)", "text": "La Coppa Italia 2006-07 fu la 19\u00aa edizione della Coppa Italia di rugby a 15. Per esigenze di sponsorizzazione fu nota come AAMS Coppa Italia 2007 dopo l'accordo commerciale tra Lega Italiana Rugby d'Eccellenza, organizzatrice del torneo, e l'Amministrazione autonoma dei monopoli di Stato.\nBench\u00e9 formalmente ascritta alla stagione sportiva 2006-07 si tenne interamente nei mesi di febbraio e marzo del 2007, durante il Sei Nazioni; come da regolamento, infatti, alle squadre partecipanti non era permesso schierare i giocatori convocati in Nazionale maggiore e Under-21, quindi l'attivit\u00e0 internazionale non pregiudic\u00f2 lo svolgimento della competizione di club. Le stesse partite non furono giocate in concomitanza con un incontro ufficiale della Nazionale maggiore.\nAl fine di favorire la diffusione ed il radicamento sul territorio, i club poterono disputare le partite di Coppa Italia anche in sedi diverse da quelle di campionato, purch\u00e9 i terreni ottemperino alle norme di omologazione previste dalla FIR.\nAd aggiudicarsi la coppa fu il , alla sua terza affermazione nel torneo, che super\u00f2 in finale il per 16 a 9.\nFormula.\nI club del Super 10 furono ripartiti in due gironi all'italiana da cinque squadre ciascuno, considerando la classifica finale della stagione regolare 2005-06 come criterio di suddivisione.\nAl termine della prima fase, da disputarsi tra il 2 febbraio e il 4 marzo con partite di sola andata, le prime due classificate di ogni girone si sarebbero affrontate nelle semifinali \"play-off\" in gara unica nel fine settimana compreso tra il 9 e l'11 marzo. Ad ospitare la finale del 18 marzo fu destinato per la quarta volta consecutiva lo stadio Armando Picchi di Jesolo."}
{"id": "2139608", "revid": "2034231", "url": "https://it.wikipedia.org/wiki?curid=2139608", "title": "Alda Levi", "text": "Biografia.\nNata in una famiglia della media borghesia, frequent\u00f2 il liceo classico Tito Livio di Padova.\nConseguita la laurea in Filologia classica e il diploma della facolt\u00e0 di Magistero presso l'Universit\u00e0 degli Studi di Padova nel 1913, inizi\u00f2 la sua carriera come ispettrice nel 1915 presso la Soprintendenza Archeologica di Napoli, dove conobbe Vittorio Spinazzola, oppositore del fascismo, che spos\u00f2 nel 1932.\nTrasferita a Bologna (1924) e poi a Milano (1925) diviene responsabile dell'ufficio distaccato della Soprintendenza alle antichit\u00e0 di Torino prima e di Padova poi. Fu l'unico funzionario responsabile della tutela archeologica in tutto il territorio lombardo, durante anni di grande sviluppo edilizio. I numerosi rinvenimenti effettuati sotto la sua direzione sono stati editi in varie riviste tra cui: \"Historia\", \"Rivista Archeologica dell'Antica Provincia e diocesi di Como\", \"Notizie degli Scavi di Antichit\u00e0\" e \"Bullettino di Paleontologia Italiana\".\nAlla studiosa si deve la pubblicazione della Patera di Parabiago e il fondamentale \"Catalogo delle sculture greche e romane del Palazzo Ducale di Mantova\".\nA causa delle leggi razziali, Alda Levi perse il posto e trascorre il periodo dell'occupazione nazista a Roma sotto la minaccia della deportazione. Reintegrata nel 1945 cur\u00f2 le pubblicazioni del marito sugli scavi della via dell'Abbondanza di Pompei. Dopo essersi convertita al cattolicesimo, mor\u00ec a Roma nel 1950."}
{"id": "2139609", "revid": "2066040", "url": "https://it.wikipedia.org/wiki?curid=2139609", "title": "Havant &amp; Waterlooville Football Club", "text": "Il Havant &amp; Waterlooville Football Club \u00e8 una societ\u00e0 calcistica di Havant, Hampshire. Milita nella National League, la quinta divisione del campionato nazionale inglese.\nHavant Town F.C..\nL'Havant Town F.C. fu fondato nel 1883 e giocava nella \"Portsmouth Football League\". Un giocatore celebre degli anni cinquanta fu Bobby Tambling, passato successivamente al , che gioc\u00f2 anche nella nazionale inglese. Nel 1969 il club si fuse con il \"Leigh Park F.C.\" cambiando nome in Havant &amp; Leigh Park. Il club vinse la Portsmouth League l'anno successivo alla fusione e nel 1970 si trasfer\u00ec nella quarta divisione della \"Hampshire League\". Dopo tre promozioni, il club gioc\u00f2 nella prima divisione dal 1977. Il \"Front Lawn ground\", utilizzato fino ad allora, era inadeguato per accogliere la prima divisione, cos\u00ec il club si trasfer\u00ec in un nuovo impianto inaugurato nell'agosto 1982 e il club fu rinominato in Havant Town F.C..\nWaterlooville F.C..\nIl Waterlooville F.C. fu fondato nel 1905. Inizialmente giocavano in Waterlooville, District League. Appena prima della II Guerra Mondiale giocavano nella Portsmouth League, vincendo il titolo di terza divisione. Dopo la guerra ha vinto il titolo di seconda divisione e, dopo alcuni anni di prima divisione, sono riusciti a vincere tre titoli di seguito.\nHavant &amp; Waterlooville F.C..\nNel 1998 lHavant Town F.C.\" e il \"Waterlooville F.C.\" si fusero dando origine al Havant &amp; Waterlooville F.C.\"'. Come stadio fu utilizzato il West Leigh Park di Havant (capacit\u00e0 5250 spettatori). Nella prima stagione dopo la fusione vinsero la Southern Football League. Milita nella Conference South.\nCuriosit\u00e0.\nCharlie Oatway, centrocampista nonch\u00e9 vice-allenatore della squadra, si chiama in realt\u00e0 \"Anthony Philip David Terry Frank Donald Stanley Gerry Gordon Stephen James Oatway\". I genitori, grandi tifosi dei Queens Park Rangers, decisero di chiamarlo con tutti i nomi della formazione della squadra. \u00c8 conosciuto semplicemente con il nome di Charlie."}
{"id": "2139612", "revid": "729019", "url": "https://it.wikipedia.org/wiki?curid=2139612", "title": "Stefania Montorsi", "text": "Biografia.\nNata a Bari, nel quartiere di Carbonara-Santa Rita, ha per\u00f2 vissuto da sempre a Roma; dopo una formazione teatrale, debutta in televisione ed in seguito nel cinema, dove recita, tra l'altro, in \"Mille bolle blu\" (1993), regia di Leone Pompucci, \"Il cielo \u00e8 sempre pi\u00f9 blu\" (1995), regia di Antonello Grimaldi, e \"Altri uomini\" (1997), regia di Claudio Bonivento.\nDel 1993 \u00e8 il film di Daniele Luchetti, \"Arriva la bufera\", che segna l'inizio di un sodalizio artistico e sentimentale, diventando sua moglie. Con Luchetti recita ne \"I piccoli maestri\" e in \"Dillo con parole mie\", film nato da un suo soggetto e di cui cura anche la sceneggiatura assieme a Ivan Cotroneo. Nel 2000 recita nella produzione internazionale \"Nora\", con Ewan McGregor e Susan Lynch.\nTra le sue produzioni per il piccolo schermo, ricordiamo i film tv \"La casa dell'orco\", regia di Lamberto Bava, e \"Cuore in gola\", regia di Stefania Casini, entrambi del 1988, la miniserie tv \"Classe di ferro\" (1989), diretta da Bruno Corbucci, e il film tv \"Mos\u00e8\" (1995), diretto da Roger Young.\nNell'ottobre 2010 esce il suo primo romanzo \"Amori fuoricorso\" per l'editore Sonzogno RCS."}
{"id": "2139614", "revid": "767487", "url": "https://it.wikipedia.org/wiki?curid=2139614", "title": "Tracey Thorn", "text": "Biografia.\nLa sua carriera musicale inizia nelle Marine Girls, gruppo da lei fondato agli inizi degli anni '80, esordendo successivamente come solista e pubblicando a intervalli irregolari, nell\u2019arco di 30 anni, quattro album. Le sue canzoni sono caratterizzate da uno stile intimista e da un impianto musicale di matrice folk, che si pu\u00f2 ricollegare ad autori come Nick Drake.\nVita privata.\nNel 2009 ha sposato Ben Watt, suo compagno artistico negli Everything But The Girl."}
{"id": "2139616", "revid": "2018574", "url": "https://it.wikipedia.org/wiki?curid=2139616", "title": "Hippocrepis", "text": "Sferra cavallo (Hippocrepis) \u00e8 un genere di piante erbacee, suffruticose e talvolta cespugliose appartenenti alla famiglia delle Fabacee (o Leguminose)\nDescrizione.\n\"Hippocrepis\", nota comunemente col nome di \"sferracavallo\" o \"ferro di cavallo minore\", \u00e8 un genere botanico di piante a portamento erretto o ascendente, d'aspetto assai gracile (aspetto molto comune tra le leguminose), la cui altezza media varia dai 20 ai 40\u00a0cm. Presentano fusti eretti o ascendenti, talvolta leggermente arcuati e protesi verso il basso, di colore verde chiaro, quasi completamente privi di peli.\nLe foglie sono composte, imparipennate, con foglioline a margine intero, e possono presentarsi con 7-13 segmenti, lunghi anche fino a 5\u00a0mm, da lineari a obovati.\nI fiori, con la tipica corolla papilionacea, sono di un colore giallo vivo. Sono altres\u00ec lunghi circa 4\u00a0mm, e possono essere singoli o appaiati, inseriti su peduncoli ascellari lunghi al massimo 5\u00a0mm. Il numero dei fiori presenti sui peduncoli, \u00e8 spesso un carattere distintivo tra le differenti specie, come lo \u00e8 pure la presenza o assenza di ciglia e papille sui margini del lomento.\nLa fioritura avviene quasi sempre nei mesi di marzo, aprile e maggio.\nIl frutto, dalla curiosa struttura, \u00e8 un lomento lineare, mediamente lungo 2\u20133\u00a0cm, laterincompresso, \u00e8 costituito da articoli concatenati a forma di ferro di cavallo, carattere quest'ultimo, a cui si deve il nome popolare del genere. Detti frutti, a maturit\u00e0 si staccano singolarmente, disperdendosi nell'ambiente come dissemuli.\nDistribuzione e habitat.\n\"Hippocrepis\" ha una distribuzione tipicamente circummediterranea: \u00e8 presente in tutta Europa, particolarmente nell'Europa meridionale, nel Nordafrica, comprese le isole Canarie e Capo Verde e in Medio Oriente fino al Pakistan. vegeta bene sui suoli a bassa competizione, sia calcarei che in ambiente arido, nei pascoli e nelle garighe.\nNote-La specie Hippocrepis comosa \u00e8 la principale fonte alimentare del bruco della farfalla conosciuta col nome di Bellargo o Adone blu, assai amata dai fotografi naturalisti per la livrea di colore azzurro brillante.\nTassonomia.\nIl genere comprende le seguenti specie:"}
{"id": "2139617", "revid": "247222", "url": "https://it.wikipedia.org/wiki?curid=2139617", "title": "Magic shop", "text": ""}
{"id": "2139619", "revid": "30610", "url": "https://it.wikipedia.org/wiki?curid=2139619", "title": "Head over Heels (Tears for Fears)", "text": "Head over Heels \u00e8 una canzone del gruppo inglese Tears for Fears, pubblicata come quarto singolo estratto dall'album \"Songs from the Big Chair\" nel 1985. Negli Stati Uniti il singolo \u00e8 stato invece il terzo estratto, ed \u00e8 riuscito ad arrivare alla terza posizione della Billboard Hot 100.\nCover.\nNel corso degli anni il brano \u00e8 stato registrato numerose volte da diversi artisti, come:"}
{"id": "2139620", "revid": "767487", "url": "https://it.wikipedia.org/wiki?curid=2139620", "title": "Andrew Vowles", "text": "Musica.\nPrima dei Massive Attack, \"Vowles\", assieme a Robert Del Naja, Grant Marshall, Nellee Hooper ed altri, sono stati parte del \"The Wild Bunch\", noto sound system di Bristol che prende il nome dall'omonimo film western (\"Il mucchio selvaggio\" nella versione in italiano) di Sam Peckinpah.\nDal The Wild Bunch si scollegano alcuni dei membri che divengono i Massive Attack, dei quali Vowles rimane membro fino a poco dopo l'uscita dei loro terzo album, \"Mezzanine\", nel 1998. Durante un'intervista con i membri sono state sottolineate le divergenze di opinioni che hanno portato alla separazione dei membri: mentre Del Naja e Daddy G puntavano pi\u00f9 ad un'elettronica cupa, Vowles era maggiormente direzionato verso l'hip hop.\nOltre al suo contributo nel \"progetto\" Massive Attack, Vowles ha anche partecipato alla produzione del primo album di Neneh Cherry, \"Raw Like Sushi\" (1989)."}
{"id": "2139622", "revid": "104458", "url": "https://it.wikipedia.org/wiki?curid=2139622", "title": "Olivier Brand", "text": "Biografia.\nBrand, originario di Corsier, inizi\u00f2 a disputare gare FIS nel dicembre del 1995 ed esord\u00ec in Coppa Europa il 7 gennaio 1999 a Kranjska Gora in slalom gigante, senza completare la prova. Il 2 dicembre 2004 a Levi ottenne nella medesima specialit\u00e0 il suo primo podio nel circuito continentale (3\u00ba), mentre l'esordio in Coppa del Mondo avvenne l'11 dicembre 2004 nella discesa libera di Val-d'Is\u00e8re, in cui si piazz\u00f2 49\u00ba.\nI primi punti nel massimo circuito internazionale arrivarono due anni pi\u00f9 tardi, il 20 dicembre 2006, con il 26\u00ba posto ottenuto nel supergigante di Hinterstoder. Il 2 febbraio 2007 a Tignes vinse la sua prima gara di Coppa Europa, un supergigante, e a fine stagione risult\u00f2 vincitore della classifica di quella specialit\u00e0, successo bissato nella stagione seguente durante la quale colse anche la sua ultima vittoria nel circuito, il 19 gennaio a Crans-Montana sempre in supergigante.\nIn Coppa del Mondo ottenne il suo miglior risultato, un 22\u00ba posto, nel supergigante di Lake Louise il 30 novembre 2008 e la sua ultima gara fu il supergigante di Kitzb\u00fchel del 23 gennaio successivo, che non complet\u00f2. In Coppa Europa invece, sempre in supergigante, colse il suo ultimo podio 30 gennaio dello stesso anno a Les Orres (2\u00ba) e disput\u00f2 l'ultima gara della sua attivit\u00e0 agonistica, il 12 marzo seguente a Crans-Montana, classificandosi al 5\u00ba posto. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:SG = supergigante"}
{"id": "2139633", "revid": "834", "url": "https://it.wikipedia.org/wiki?curid=2139633", "title": "Stai zitto! Non rompere", "text": ""}
{"id": "2139646", "revid": "1305772", "url": "https://it.wikipedia.org/wiki?curid=2139646", "title": "Vaso (disambigua)", "text": ""}
{"id": "2139648", "revid": "1566286", "url": "https://it.wikipedia.org/wiki?curid=2139648", "title": "Javed Jaffrey", "text": "Si tratta di uno dei volti pi\u00f9 famosi di Bollywood. Ha ricevuta una nomination ai Filmfare Awards per la migliore interpretazione in un ruolo comico per il film \"Salaam Namaste\" nel 2006."}
{"id": "2139653", "revid": "729019", "url": "https://it.wikipedia.org/wiki?curid=2139653", "title": "Taboo (gioco di societ\u00e0)", "text": "Taboo \u00e8 un gioco di societ\u00e0 ideato da Brian Hersch e pubblicato nel 1989 dalla Milton Bradley Company, famosa societ\u00e0 produttrice di giochi da tavolo.\nModalit\u00e0 di gioco.\nScopo del gioco \u00e8 far indovinare ai membri della propria squadra una parola, senza per\u00f2 pronunciare una delle cosiddette parole tab\u00f9, ossia un elenco di cinque parole correlate a quella da indovinare. Ad esempio, per far indovinare la parola \"Arresto\", non si potranno utilizzare \"Polizia\", \"Stop\", \"Liberare\", \"Imprigionare\" e \"Manette\".\nIl gioco si sviluppa in questo modo:\nVince chi raggiunge prima il traguardo."}
{"id": "2139662", "revid": "1924342", "url": "https://it.wikipedia.org/wiki?curid=2139662", "title": "Goodbye Yellow Brick Road (singolo)", "text": "Goodbye Yellow Brick Road \u00e8 un brano scritto ed interpretato dall'artista britannico Elton John; il testo \u00e8 di Bernie Taupin. Proveniente dall'omonimo album del 1973, rappresenta uno dei maggiori successi della superstar.\nDescrizione.\nIl titolo \u00e8 una palese citazione da Il mago di Oz, celebre film di Victor Fleming, e si riferisce all'addio all'innocenza e alla spensieratezza e al passaggio a una fase pi\u00f9 matura e pi\u00f9 consapevole della vita. In effetti, Bernie Taupin aveva avuto modo di condurre una vita decisamente agiata, forte degli ultimi successi commerciali di Elton, ma presto si sent\u00ec a disagio; il brano \u00e8 quindi una sorta di nostalgico ritorno alle origini e allo stile di vita tranquillo di un tempo. La melodia, dall'andatura lenta, malinconica ma soave, \u00e8 influenzata dal glam rock degli anni '70 e mette in evidenza il pianoforte, oltre che la voce di Elton in falsetto; \u00e8 facile notare inoltre la Elton John Band (Davey Johnstone alla chitarra, Dee Murray al basso e Nigel Olsson alla batteria) cimentarsi nei cori che permeano tutto il brano. Il superbo e appropriato arrangiamento orchestrale di Del Newman completa il tutto. \"Goodbye Yellow Brick Road\" \u00e8 citata nel romanzo di Stephen King \"Uscita per l'inferno\" ed era una delle canzoni preferite dal musicista Elliot Smith; pare che proprio dopo averla ascoltata per diciotto ore egli abbia creato il brano \"Waltz #1\". Esiste anche una cover dei Keane, inserita nella compilation \"Help: A Day In The Life\".\nAccoglienza.\n\"Goodbye yellow Brick Road\" ha sempre ricevuto un ottimo responso da parte della critica; molti critici l'hanno lodata come la migliore canzone mai composta da Elton John, \"All Music Guide\" la defin\u00ec, per esempio, un \"trionfo vocale\" e \"il picco qualitativo nel suo stile\". Per Janis Schacht del \"Circus Magazine\" essa era \"delicata e bellissima\", mentre la rivista \"Rolling Stone\" l'ha inserita al 380\u00ba posto nella sua lista delle 500 canzoni migliori di tutti i tempi. Inoltre, la compagnia statunitense Ben &amp; Jerry's ha creato il gelato \"Goodbye Yellow Brickle Road\" per celebrare il primo concerto di Elton nello Stato americano del Vermont (per mezzo di questa performance John ha conseguito un suo importante risultato: quello di essersi esibito in tutti gli Stati facenti parte degli U.S.A.).\nClassifiche.\nIl singolo, distribuito il 15 ottobre 1973, debutt\u00f2 al 62\u00ba posto nella classifica statunitense (la pi\u00f9 alta posizione di quella settimana). In sette settimane, l'8 dicembre, raggiunse il secondo posto e ci rimase per tre settimane, battendo in popolarit\u00e0 il precedente singolo di Elton \"Saturday Night's Alright for Fighting\". Nel Regno Unito, \"Goodbye Yellow Brick Road\" raggiunse la sesta posizione, mentre in Irlanda raggiunse il quarto posto."}
{"id": "2139663", "revid": "767487", "url": "https://it.wikipedia.org/wiki?curid=2139663", "title": "Big Cartoon DataBase", "text": "Il sito Big Cartoon DataBase, abbreviato in BCDB, \u00e8 un database online che fornisce informazioni su cartoni animati, film d'animazione, corti animati e altro materiale che concerne prodotti audiovisivi d'animazione.\nGrazie alla costante espansione del sito, \u00e8 stato deciso di creare schede su registi, sceneggiatori, doppiatori, animatori e altri lavoratori e collaboratori esclusivi al campo del cinema d'animazione.\nStoria.\nIl sito viene costruito nel 1996 inizialmente come contenitore di schede sui film d'animazione Disney da Dave Koch. \nSull'onda di richieste sempre pi\u00f9 frequenti su ulteriori prodotti d'animazione, il sito \u00e8 stato esteso in versione commerciale con la possibilit\u00e0 di registrarsi per creare schede su tutti i film d'animazione.\nUtenza.\nUtilizzando qualsiasi browser che sia abilitato a supportare cookie \u00e8 possibile registrarsi, contribuire e votare ogni film.\nClassifiche.\nPrendendo spunto dall'Internet Movie Database, anche su BCDB \u00e8 disponibile la funzionalit\u00e0 per gli utenti registrati di votare da 1 a 10 il film d'animazione preferito. I voti andranno poi ad influire sulla \"Top Rated\" annuale dei migliori 25 film animati formulata non attraverso la media aritmetica ma tramite uno speciale metodo di calcolo proprio del sito. Al contrario, \u00e8 anche presente una classifica per i peggiori 20 film animati, stilata con regole analoghe."}
{"id": "2139666", "revid": "282466", "url": "https://it.wikipedia.org/wiki?curid=2139666", "title": "Wu Tang Clan", "text": ""}
{"id": "2139669", "revid": "12420", "url": "https://it.wikipedia.org/wiki?curid=2139669", "title": "Sombrero Vueltiao", "text": "Il sombrero vueltiao \u00e8 un tradizionale cappello Colombiano, nonch\u00e9 uno dei simboli della nazione.\n\u00c8 tradizionalmente realizzato in Gynerium sagittatum, conosciuta nel luogo come \"ca\u00f1a flecha\", un tipo di pianta che cresce nella regione. La parola \"vueltiao\" \u00e8 un regionalismo colombiano della regione caraibica e della zona intorno al fiume Magdalena derivato dalla parola \"vuelta\" (in italiano \"giro\"), ed \u00e8 un riferimento alla tecnica con cui il cappello viene realizzato. La qualit\u00e0 del cappello \u00e8 infatti determinata proprio dal numero di giri usati nella realizzazione e dalla sua flessibilit\u00e0. La paternit\u00e0 del sombrero vueltiao viene generalmente attribuita alle popolazioni zen\u00f9 della Colombia. \nNel 2004 i partecipanti colombiani ai giochi olimpici hanno indossato il sombrero vueltiao come simbolo nazionale durante la cerimonia d'apertura. Viene anche tradizionalmente indossato dai danzatori cumbia e dai musicisti di vallenato."}
{"id": "2139673", "revid": "217591", "url": "https://it.wikipedia.org/wiki?curid=2139673", "title": "Santuario della Madonna della Bassa", "text": "Il santuario della Madonna della Bassa \u00e8 un piccolo santuario dedicato alla Vergine Addolorata, nel comune piemontese di Rubiana, ubicato nella bassa Valle di Susa in provincia di Torino. \nL'edificio religioso \u00e8 situato in corrispondenza di un colle (\"bassa\" in dialetto locale) a quota 1.152 m sullo spartiacque tra Valle di Susa e Val Casternone. \u00c8 raggiungibile in auto seguendo una stradina che si diparte dalla la SP 197 \"del Colle del Lys\", poco a valle del valico salendo da Rubiana, oppure a piedi per un sentiero che comincia a monte della borgata Lucco in comune di Val della Torre.\nStoria.\nLa fondazione viene collegata a un episodio miracoloso accaduto, secondo la tradizione, nel 1713 a un abitante della frazione di Mompellato, Lorenzo Nicol, che rottosi una gamba in un luogo solitario, invoc\u00f2 l'aiuto della Madonna, facendo voto che, se fosse riuscito a ritornare salvo a casa, avrebbe costruito sul posto una cappella. \nL'uomo fu esaudito e guar\u00ec all'istante, ma si scord\u00f2 poi del voto. L'anno seguente egli si ruppe nuovamente la gamba nello stesso luogo e, invocato sempre il soccorso della Madonna, fu ancora esaudito: questa volta l'uomo non venne meno alla promessa fatta, e cominci\u00f2 a costruire un pilone votivo.\nIn seguito gli abitanti della zona costruirono sul luogo una piccola cappella, \nche venne successivamente ampliata. La prima messa fu celebrata nel 1721. \nSi svilupp\u00f2 la devozione locale, cosicch\u00e9 accanto alla chiesa fu costruito un fabbricato per ospitare i numerosi pellegrini che si recavano al santuario. In seguito furono aggiunti un porticato e un nuovo edificio per dare ricovero ai sacerdoti che officiavano le celebrazioni.\nSul posto \u00e8 presente una ricca collezione di ex voto, alcune sculture e affreschi che rappresentano la vicenda. \nGli edifici del complesso religioso furono utilizzati durante la Resistenza come quartier generale per i partigiani che operavano nella zona.\nDal 2004 la zona a monte della strada di accesso al santuario \u00e8 stata inclusa nel Parco Naturale di interesse provinciale del Col del Lys.\nTradizioni.\nAl santuario salgono annualmente tre processioni, a giugno, agosto e settembre. \nQuella di agosto parte da Mompellato ed \u00e8 la pi\u00f9 importante."}
{"id": "2139675", "revid": "1305772", "url": "https://it.wikipedia.org/wiki?curid=2139675", "title": "Kira", "text": " "}
{"id": "2139676", "revid": "1632387", "url": "https://it.wikipedia.org/wiki?curid=2139676", "title": "Sunrise in Eden", "text": "Sunrise in Eden \u00e8 l'album di debutto degli Edenbridge, pubblicato nel 2000."}
{"id": "2139678", "revid": "155634", "url": "https://it.wikipedia.org/wiki?curid=2139678", "title": "Coppa Italia 2005-2006 (rugby a 15)", "text": "La Coppa Italia 2005-06 fu la 18\u00aa edizione della Coppa Italia di rugby a 15. Per esigenze di sponsorizzazione fu nota come \u0160koda Cup 2005-06 grazie all'accordo commerciale siglato nel 2002 tra Lega Italiana Rugby d'Eccellenza, organizzatrice del torneo, e il marchio automobilistico \u0160koda.\nSi tenne tra il 18 novembre 2005 e il 12 marzo 2006 e vide protagoniste le 10 squadre del massimo campionato nazionale, il Super 10.\nA vincere la coppa fu il , alla sua prima affermazione nel torneo, che batt\u00e9 in finale il .\nFormula.\nLe dieci squadre furono ripartite in tre gironi in base al piazzamento di ciascuna di esse in classifica al termine del girone d'andata del campionato; un girone fu composto di 4 squadre e gli altri due da tre.\nAi fini della composizione degli accoppiamenti di semifinale, si qualificarono le prime due del girone da quattro e la prima di ogni girone da tre; ad ospitare la finale fu destinato per la terza volta consecutiva lo stadio stadio Armando Picchi di Jesolo."}
{"id": "2139679", "revid": "1573940", "url": "https://it.wikipedia.org/wiki?curid=2139679", "title": "Blephariceromorpha", "text": "I Blephariceromorpha , sono un infraordine di ditteri nematoceri associati ad ambienti acquatici d'acqua dolce. Accanto ad alcune ricorrenti analogie biologiche ed ecologiche, questo raggruppamento presenta una sostanziale eterogeneit\u00e0 che ne rende dubbio l'inquadramento tassonomico.\nDescrizione.\nAdulto.\nGli adulti mostrano una sostanziale eterogeneit\u00e0 che contraddistingue le tre famiglie dell'infraordine e, in particolare, quella dei Nymphomyiidae. I caratteri morfologici ricorrenti sono il marcato sviluppo in lunghezza delle ali e la conformazione sottile e slanciata delle zampe, tali da rendere questi ditteri apparente simili alle tipule. Da queste si distinguono facilmente per l'assenza, sul torace, della sutura trasversa conformata a V. Il corpo \u00e8 sottile e slanciato, di piccole o medio-piccole dimenstioni: la lunghezza varia da 1-3 mm a circa 1 cm, ma le dimensioni maggiori, dell'ordine di 8\u201312\u00a0mm si riscontrano solo in alcuni Blephariceridae.\nIl capo \u00e8 libero, ben evidente nei Nymphomyiidae e nei Blephariceridae, in parte nascosto dalla proiezione in avanti del torace nei Deuterophlebiidae. Gli occhi sono generalmente ben sviluppati, spesso con singolari conformazioni. I Nymphomyiidae hanno un capo oloptico, ovvero i loro occhi si estendono fino a fondersi ma, a differenza di tutti gli altri ditteri oloptici, la fusione degli occhi avviene sulla faccia ventrale del capo, mentre dorsalmente sono separati. Nei Blephariceridae, invece, gli occhi mostrano una differenziazione in due regioni: una inferiore, formata da ommatidi di normale sviluppo, una superiore formata da ommatidi particolarmente grossi (macrommatidi). Gli ocelli sono assenti nei Deuterophlebiidae, in numero di tre nei Blephariceridae; nei Nymphomyiidae la morfologia degli ocelli \u00e8 singolare e unica nell'ambito dell'intero ordine dei Ditteri: sono infatti in numero di due, grandi, disposti lateralmente dietro gli occhi. Le antenne hanno varie conformazioni. Nei Blephariceridae sono visibilmente lunghe, ma pi\u00f9 brevi del corpo. Nei Deuterophlebiidae sono notevolmente lunghe, tranne poche eccezioni, formate da sei soli antennomeri filiformi, con uno sviluppo in lunghezza che supera nettamente quello del corpo. Nei Nymphomyiidae sono invece piuttosto brevi e apparentemente simili a quelle dei Brachiceri, di forma clavata e composte da tre articoli apparenti. L'apparato boccale \u00e8 atrofico nella generalit\u00e0 dei Nymphomyiidae e dei Deuterophlebiidae. Nei Blephariceridae \u00e8 in genere di tipo succhiante; in alcune specie, le femmine hanno invece apparato boccale pungente-succhiante per lo sviluppo di mandibole perforanti.\nIl torace \u00e8 relativamente corto nei Blephariceridae e nei Deuterophlebiidae; in questi ultimi \u00e8 fortemente convesso e proteso in avanti fino a nascondere il capo. Nei Nymphomyiidae \u00e8 invece notevolmente allungato e di forma cilindrica, carattere alquanto singolare fra i Ditteri; conseguenza di questa morfologia \u00e8 il marcato distanziamento dei bilancieri dall'attacco delle ali anteriori. Le zampe sono esili in tutti i gruppi, relativamente brevi e con tarsi piuttosto lunghi nei Nymphomyiidae, notevolmente allungate nelle altre due famiglie, che mostrano una morfologia delle zampe analoga a quella dei Tipulomorpha.\nLe ali sono particolarmente sviluppate in lunghezza, tenute verticalmente in posizione di riposo. Quelle dei Blephariceridae mostrano un lobo anale ben evidente e una nervatura relativamente semplificata, con nervature anteriori robuste; caratteristica \u00e8 la presenza di una reticolatura secondaria determinata da numerose pieghettature nella regione anale e in quella remigante posteriore. Le ali dei Deuterophlebiidae hanno una nervatura molto ridotta e sostituita da pieghettature che si sviluppano longitudinalmente e trasversalmente simulando la griglia di una ventola. Quelle dei Nymphomyiidae sono infine caratterizzate da una robusta venatura lungo il margine costale e dallo sviluppo di numerose setole, di varia lunghezza, lungo l'intero margine; nei Nymphomyiidae, inoltre, manca la regione anale e le ali vengono perse prima dell'ovideposizione.\nL'addome \u00e8 sottile e allungato, pi\u00f9 largo nella porzione prossimale. Nei Nymphomyiidae sono assenti gli stigmi addominali.\nLarva.\nLe larve sono apode ed eucefale, con tegumento robusto nella parte dorsale. Nei Deuterophlebidae e nei Nymphomyiidae, il capo \u00e8 nettamente distinto dal torace e quest'ultimo mostra in modo evidente la suddivisione nei tre segmenti; nei Blephariceridae, invece, capo, torace e primo urite si fondono in un'unica struttura (cefalotorace), priva di metameria apparente, visibilmente differenziata dal resto dell'addome.\nIl torace \u00e8 privo di appendici, mentre l'addome \u00e8 provvisto di un numero variabile di pseudopodi o espansioni lateroventrali assimilabili a pseudopodi. Gli stigmi sono assenti in tutti i gruppi (larve apneustiche) e gli scambi gassosi avvengono tramite strutture tegumentali assimilabili a branchie o a tracheobranchie. L'apparato boccale \u00e8 di tipo masticatore, pi\u00f9 o meno modificato. Le larve dei Deuterophlebiidae sono caratterizzate dalla conformazione delle antenne, che sono lunghe e, in genere, biforcate.\nL'addome \u00e8 formato da nove uriti nei Nymphomyiidae, da otto uriti apparenti nei Deuterophlebiidae e da 5-6 uriti apparenti nei Blephariceridae, per la fusione di quelli distali. Presenta, in genere, strutture morfologiche singolari che permettono l'adattamento all'habitat abituale di questi insetti. Le larve dei Deuterophlebiidae sono fornite di 7 paia di pseudopodi che all'apice portano delle ventose circolari. Quelle dei Blephariceridae sono fornite di 6 paia di pseudopodi, terminanti con branchie tracheali; sulla faccia ventrale del cefalotorace e dell'addome, sono allineate, in posizione mediana, 6 ventose circolari. La funzione delle ventose, nelle due famiglie \u00e8 quella di permettere l'ancoraggio della larva ai fondi rocciosi dei torrenti, habitat tipico di questi ditteri.\nPupa.\nLa pupa \u00e8 mobile ed ha una forma allungata nei Nymphomyiidae. Nelle altre due famiglie \u00e8 invece immobile e di forma ovale, depressa in senso dorso-ventrale. In tutti i gruppi la cuticola \u00e8 fortemente sclerotizzata sulla parte dorsale. Singolare \u00e8 la conformazione del capo nelle pupe dei Nymphomyiidae: il capo \u00e8 infatti allungato e prognato, contrariamente alla generalit\u00e0 dei Ditteri, nei quali l'apparato boccale \u00e8 diretto ventralmente. Nei Deuterophlebiidae e nei Blephariceridae sono presenti organi adesivi che permettono l'ancoraggio al substrato.\nBiologia.\nLo sviluppo postembrionale \u00e8 di tipo olometabolico, con 4 stadi di larva e uno di pupa. Rispetto alla morfologia, la biologia dell'infraordine presenta una sostanziale omogeneit\u00e0 in relazione al comportamento delle larve e degli adulti. L'habitat tipico \u00e8 quello dei torrenti montani, con corsi d'acqua anche impetuosi.\nIn generale, le larve dei Blephariceromorpha vivono, \"pascolando\", sui fondali rocciosi, nutrendosi di alghe e protozoi associati a questi microambienti. Gli adulti vivono in prossimit\u00e0 dei corsi d'acqua ma spesso in ambienti sterili e rocciosi e poveri di risorse alimentari.\n (1974) ipotizzarono una correlazione evolutiva, tra il comportamento delle larve e quello degli adulti, che si traduce sulla durata della vita di questi ultimi in conseguenza della perdita della capacit\u00e0 di alimentarsi. Questo processo evolutivo ha avuto inizio nel Mesozoico ed \u00e8 associato alla colonizzazione di ambienti relitti da parte di una fauna, in buona parte estinta, che si era insediata sulla Terra fra il Triassico superiore e il Giurassico medio. Le specie che si sono adattate a condizioni ambientali difficili e povere di risorse alimentari, hanno sviluppato una efficienza alimentare delle larve in associazione con una regressione morfologica e/o funzionale degli adulti, limitando a questi ultimi la sola funzione riproduttiva. Le larve presentano perci\u00f2 un capo libero, mobile, in grado di svolgere bene la funzione del \"pascolamento\". Gli adulti, invece, perdono la capacit\u00e0 di alimentarsi ed hanno vita brevissima. Queste caratteristiche sono evidenti nei Nymphomyiidae e nei Deuterophlebiidae. Nei Blephariceridae il processo evolutivo si \u00e8 concentrato sulla funzionalit\u00e0 dell'adulto, mantenendo nel complesso le caratteristiche morfologiche e fisiologiche dei progenitori ancestrali; nel contempo, la larva non ha sviluppato una particolare efficienza alimentare, come dimostra la conformazione del cefalotorace, inadatta a permettere ampi movimenti del capo.\nGli adulti dei Blephariceridae hanno perci\u00f2 vita pi\u00f9 lunga e si nutrono generalmente di nettare. Le femmine provviste di apparato boccale pungente-succhiante sono anche entomofaghe e predano generalmente altri ditteri.\nI Deuterophlebiidae e i Blephariceridae sono utili indicatori della qualit\u00e0 dell'ambiente e tendono a scomparire dai corsi d'acqua inquinati o interessati da alterazioni idrogeologiche: l'eutrofizzazione \u00e8 causa dello sviluppo di una mucillagine, sui fondali rocciosi, che ostacola la funzionalit\u00e0 delle ventose; nel contempo, le pi\u00f9 frequenti riduzioni del livello delle acque espongono le pupe all'azione dei predatori, incrementandone la mortalit\u00e0.\nDistribuzione.\nLe tre famiglie hanno differenti distribuzioni, probabilmente in relazione anche alla mobilit\u00e0 degli adulti e alla durata della loro vita.\nNymphomyiidae e Deuterophlebiidae hanno areali circoscritti. Della prima famiglia, fino agli anni settanta, si conosceva una sola specie presente in ambienti montani del Giappone. Attualmente si conoscono altre specie e la famiglia occupa, con differenti specie, un areale che comprende la Regione paleartica orientale e la regione neartica. Due specie sono inoltre presenti ai margini settentrionali della Regione orientale, nel nordest dell'India e ad Hong Kong. I Deuterophlebidae hanno una distribuzione analoga ma pi\u00f9 ampia, estendendosi anche all'Asia centrale.\nI Blephariceridae hanno invece un areale che si estende, secondo i gruppi sistematici, all'intero pianeta, essendo presenti in tutte le regioni zoogeografiche, ma con un maggior numero di specie nella Regione orientale e in quella neotropicale.\nSistematica.\nLa sistematica dei Blephariceromorpha \u00e8 incerta e gli Autori concordano sulla necessit\u00e0 di una revisione. A prescindere dalle analogie morfologiche e/o etologiche, \u00e8 accertato che il raggruppamento \u00e8 parafiletico, per quanto ci siano ancora molti dubbi da risolvere in merito alle relazioni filogenetiche. In particolare \u00e8 dubbia la posizione sistematica dei Nymphomyiidae, che, secondo diversi Autori, andrebbero collocati in un \"taxon\" proprio da inquadrare al rango di subordine. \nNel 1974 proposero, per i Ditteri, un albero tassonomico che adottava la sostanziale separazione dei Nymphomyiidae. La tassonomia suddivideva l'ordine in due sottordini, gli Archidiptera, comprendente l'infraordine Nymphomyiomorpha, con il solo genere \"Nymphomyiia\", e gli Eudiptera, comprendente tutti gli altri ditteri esistenti. Nell'ambito degli Eudiptera, separarono Deuterophlebiidae e Blephariceridae in due distinti infraordini denominati, rispettivamente, Deuterophlebiomorpha e Blephariceromorpha.\nI Nymphomyiionidae presentano indubbiamente caratteri primitivi, non ricorrenti in nessun altro dittero attualmente vivente, ed \u00e8 opinione frequente, anche se non pienamente condivisa, che questa famiglia andrebbe separata dal resto degli altri ditteri. Allo stato attuale, tuttavia, in assenza di far piena luce sulla filogenesi dei Ditteri, viene ancora mantenuta, in molte fonti, la tradizionale suddivisione fra Nematoceri e Brachiceri oppure lo scorporo del raggruppamento dei Nematoceri in infraordini elevati al rango di sottordine, in ogni modo inquadrando i Nymphomyiidae all'interno dei Blephariceromorpha.\nSulla base di questa interpretazione, l'infraordine avrebbe la seguente suddivisione sistematica:"}
{"id": "2139681", "revid": "599013", "url": "https://it.wikipedia.org/wiki?curid=2139681", "title": "Parco naturale del Colle del Lys", "text": "Il parco naturale del Colle del Lys \u00e8 un'area naturale protetta situata nei comuni di Rubiana e di Vi\u00f9, nella citt\u00e0 metropolitana di Torino, in Piemonte.\nTerritorio.\nIl parco naturale comprende i versanti nord-occidentale e sud occidentale dal monte Arpone, a est del Colle del Lis (1.310 m) e a monte della strada di accesso al santuario della Madonna della Bassa (1.157 m), che ne rappresenta l'estremo limite meridionale. La riserva si estende su una superficie di 361,70 ha a quote comprese tra i 1.013 e i 1.602 m.\nIl parco naturale \u00e8 stato istituito nel 2004 ed \u00e8 amministrato dalla citt\u00e0 metropolitana di Torino. In borgata Favella di Rubiana \u00e8 situato il centro visite (o \"Casa del Parco\"). Il suo inserimento nel sistema delle aree protette regionali del Piemonte ha recepito una politica di tutela avviata con l'istituzione, da parte della provincia di Torino, di un parco pubblico montano.\nMorfologia e vegetazione.\nLe pendici del monte Arpone incluse nel parco si presentano piuttosto ampie e arrotondate e sono cosparse di massi. Il substrato roccioso, composto da rocce ultrabasiche, \u00e8 colonizzato da brughiere e bassi cespuglieti alternati a boschi non troppo fitti in cui predominano il larice, l'abete rosso e il faggio (alle quote meno elevate). Altre conifere presenti sono il pino silvestre e numerose colonie di pino mugo in forma di arbusti. Tra le latifoglie non mancano la betulla, il maggiociondolo, il sorbo montano e il sorbo degli uccellatori.\nLa zona fu interessata nel corso del Novecento da lavori di rimboschimento e miglioramento forestale operati dal Corpo forestale dello Stato con estesi piantamenti di conifere, in particolare di pino nero.\nFlora e fauna.\nNella zona settentrionale del parco si trova una delle pochissime stazioni note di un raro endemismo vegetale, l'Euphorbia gibelliana Peola, presente anche nella non lontana Riserva naturale integrale della Madonna della Neve sul Monte Lera.\nLa fauna \u00e8 quella tipica della zona montana con la vistosa presenza di ungulati quali caprioli, cinghiali e camosci. I mufloni sono una presenza occasionale, trattandosi di una specie originaria della Sardegna che \u00e8 stata introdotta negli anni Ottanta nelle Valli di Lanzo. \nL'avifauna \u00e8 particolarmente ricca in quanto il sito \u00e8 attraversato da un'importante rotta migratoria.\nStoria.\nLa zona ha avuto una particolare importanza per la Resistenza italiana durante la seconda guerra mondiale. In particolare, attorno al Colle del Lis si \u00e8 svolta, tra il 1\u00ba e il 2 luglio 1944, una battaglia tra i partigiani della 17\u00aa Brigata Garibaldi e le truppe nazifasciste, al termine della quale ventisei giovani partigiani vennero catturati, torturati e trucidati sul posto.\nNel 2000, in un edificio accanto al bar posto sul piazzale del Colle, \u00e8 stato allestito l'ecomuseo della Resistenza, visitabile nei periodi primaverile ed estivo.\nTutti gli anni, la prima domenica di luglio, c'\u00e8 una manifestazione al Colle del Lys in memoria dei 2024 partigiani caduti durante il rastrellamento dei nazifascisti il 2 luglio del 1944. \nTradizioni.\nAl santuario della Madonna della Bassa salgono annualmente tre processioni, a giugno, agosto e settembre; quella di agosto parte da Mompellato ed \u00e8 la pi\u00f9 importante.\nFruizione.\nNel territorio del parco insistono alcuni itinerari escursionistici e una breve pista da fondo che dal Colle del Lis si dirige verso il Colle della Portia. La salita al monte Arpone, con neve abbondante e bene assestata, \u00e8 facilmente effettuabile con le ciaspole."}
{"id": "2139683", "revid": "104458", "url": "https://it.wikipedia.org/wiki?curid=2139683", "title": "Battaglia di Kadesh", "text": ""}
{"id": "2139687", "revid": "146092", "url": "https://it.wikipedia.org/wiki?curid=2139687", "title": "Palazzo Sifola", "text": "Il palazzo Sifola \u00e8 un palazzo d'interesse architettonico di Napoli ubicato nell'omonima via al civico 46, di fianco alla chiesa di Santa Teresella degli Spagnoli.\nStoria e descrizione.\nL'edificio risale alle prime edificazioni cinquecentesche di \"case palazziate\", costituite dall'accorpamento di diverse unit\u00e0 in un unico blocco edilizio. Nei due secoli successivi fu acquistato dai carmelitani per trasformarlo in una specie di struttura conventuale. Nel 1873 vi fu aperto l'oratorio e nei primi anni del XX secolo venne radicalmente modificato e trasformato in palazzo per abitazioni. Il cortile centrale venne coperto da un solaio, creando un vasto locale adibito attualmente ad autofficina. \nLa facciata, in stile eclettico novecentesco, \u00e8 caratterizzata da bugnato a \"diamante\" al primo piano e inserti con grandi medaglioni decorativi tra le aperture. L'interno, dopo aver attraversato il vestibolo, decorato da stucchi, si giunge al cavedio coperto che ospita una scala dall'andamento articolato tipicamente eclettico.\nLa struttura \u00e8 stata recentemente restaurata (2009) ed ha riacquistato il suo fascino originario."}
{"id": "2139693", "revid": "599013", "url": "https://it.wikipedia.org/wiki?curid=2139693", "title": "Passo della Croce", "text": "Il passo della Croce \u00e8 un valico alpino delle Alpi Graie situato in Provincia di Torino che collega la val Ceronda con la valle di Vi\u00f9, pi\u00f9 precisamente il comune di Vallo Torinese con quelli di Germagnano e di Vi\u00f9.\nDescrizione.\nIl passo si apre tra Il Turu e il monte Druina e si trova alla testata dei valloni del Rio Tronta (lato val Ceronda) e del rio Maddalene (lato valle di Vi\u00f9). \nL'accesso avviene per sentiero da Vallo Torinese o da Colbeltramo; in questo caso occorre seguire lo sterrato di servizio dei ripetitori del Turu e svoltare a destra poco prima della cima della montagna. \nLa salita da Colbeltramo \u00e8 anche percorribile in MTB.\nIn corrispondenza del valico sorgono una croce ed una statua della Madonna, nonch\u00e9 un punto di appoggio costruito nel 2003 che permette di trovare riparo in caso di maltempo.\nStoria.\nDurante la Resistenza il valico fu usato dal contingente partigiano attivo \nin val Ceronda per consentire l'approvvigionamento dei reparti insediati all'interno delle valli di Lanzo.\nEscursionismo.\nIl valico pu\u00f2 essere raggiunto per sentiero da Vallo Torinese o da Monbas, dal versante che d\u00e0 sulle Valli di Lanzo. Dal passo \u00e8 comodamente raggiungibile Il Turu, dal quale si gode di un vastissimo panorama, per un largo sentiero che poi confluisce sullo sterrato di servizio delle antenne presenti sulla vetta. La salita al monte Druina \u00e8 meno agevole e avviene per una cresta a tratti ingombra di affioramenti rocciosi e pietrame."}
{"id": "2139696", "revid": "287204", "url": "https://it.wikipedia.org/wiki?curid=2139696", "title": "Battaglia di Qades", "text": ""}
{"id": "2139702", "revid": "767487", "url": "https://it.wikipedia.org/wiki?curid=2139702", "title": "Dieci martiri di Creta", "text": "I Dieci martiri di Creta sono un gruppo di santi, menzionati nel Martirologio Romano, vissuti nel III secolo e uccisi durante la persecuzione dell'imperatore Decio (249-251). \nVita e martirio.\nFonti storiche abbastanza attendibili hanno sostenuto la vera esistenza di questi santi: oltre ad una \"passio\" greca molto antica, anche una solida tradizione locale diffusa a Gortina testimonia il loro culto ben radicato da secoli.\nIl racconto della passio si apre con la cattura, a Gortina, sull'isola di Creta, di dieci uomini, esplicitamente nominati; i prigionieri erano Teodulo, Saturnino, Euporo, Gelasio, Euniciano, Zotico, Ponzio, Agatopo, Basilide ed Evaristo (nomi citati anche nel Martirologio Romano). Riconosciuti come cristiani, probabilmente in seguito ad un editto contro di essi promulgato da Decio, i dieci vennero rinchiusi in carcere. In prigione, essi vennero picchiati crudelmente e presi a sassate e, trascinati di fronte al governatore del posto, costretti a compiere un sacrificio all'interno del tempio della dea Fortuna, dato che in quel giorno ricorreva la sua festivit\u00e0.\nAl loro ennesimo rifiuto, i dieci vennero sottoposti a nuovi tormenti finch\u00e9 la folla, mossa a compassione dalle loro ferite e torture, li invit\u00f2 ad obbedire al governatore. Anzich\u00e9 temere, i santi diedero una prova tangibile della loro fermezza, rispondendo: \"Piuttosto moriremmo mille volte.\" \nIl governatore non vide quindi altra soluzione se non nella pena capitale: sicch\u00e9 il gruppo venne condotto verso luogo del martirio, mentre pregava Dio di avere piet\u00e0 del genere umano e di concedere l'abbandono dell'idolatria da parte dei loro concittadini. Al termine delle loro preghiere, vennero tutti decapitati.\nCulto.\nI corpi dei dieci santi vennero probabilmente trasferiti a Roma, capitale dell'impero.\nIl giorno dedicato alla loro memoria liturgica \u00e8 il 23 dicembre. \nDal Martirologio Romano: \"A G\u00f3rtina nell'isola di Creta, santi dieci martiri, Teod\u00falo, Saturnino, Eup\u00f3ro, Gelasio, Euniciano, Z\u00f3tico, Ponzio, Agat\u00f3po, Bas\u00edlide ed Evaristo, che, durante la persecuzione dell'imperatore Decio, per essersi rifiutati pubblicamente di obbedire all'ordine di offrire sacrifici nel giorno della dedicazione del Tempio della Fortuna patirono i supplizi e morirono, infine, decapitati\"."}
{"id": "2139717", "revid": "547034", "url": "https://it.wikipedia.org/wiki?curid=2139717", "title": "Special Herbs, Vols. 9 &amp; 0", "text": "Special Herbs, Vols. 9 &amp; 0 \u00e8 un album strumentale realizzato da Daniel Dumile sotto lo pseudonimo Metal Fingers. Come tutti i volume della serie \"Special Herbs\", ogni traccia ha il nome di un'erba o di una pianta (con l'eccezione di \"Untitled (Meditation)\").\nNonostante sia un album strumentale, alcune tracce contengono samples parlati, come in \"Food... we need food!\", \"Vervain\", \"Peach fuzz!\" e \"Peach Extract\"."}
{"id": "2139723", "revid": "729019", "url": "https://it.wikipedia.org/wiki?curid=2139723", "title": "Blackburn Iris", "text": "Il Blackburn Iris era un idrovolante biplano a scafo centrale da ricognizione marittima prodotto dall'azienda britannica Blackburn Aeroplane &amp; Motor Company (poi Blackburn Aircraft Limited) negli anni venti ed utilizzato dalla Royal Air Force nel periodo interbellico.\nL'ultima versione, l'Iris Mark V, verr\u00e0 utilizzata come base per sviluppare il successivo Blackburn Perth.\nTecnica.\nIl Blackburn Iris era un idrovolante a scafo centrale caratterizzato da un abitacolo di pilotaggio aperto in posizione avanzata.\nLa configurazione alare era biplana, con ala superiore ed inferiore di ugual misura collegate tra loro da una serie di montanti e tiranti in filo d'acciaio, e con l'inferiore dotata di galleggianti equilibratori posti in prossimit\u00e0 dall'estremit\u00e0 alare.\nLa coda, anch'essa biplana, era dotata di piani orizzontali a semisbalzo collegati tra loro da un impennaggio bideriva. L'apparato di propulsione, affidato nelle diverse versioni a differenti tipi di motorizzazione, era affidato a tre motori posizionati tra le ali in configurazione traente."}
{"id": "2139725", "revid": "72396", "url": "https://it.wikipedia.org/wiki?curid=2139725", "title": "International Catch Wrestling Alliance", "text": "L'International Catch Wrestling Alliance (ICWA) \u00e8 una federazione di wrestling francese.\nStoria.\nLa federazione nasce nel 2002 con l'intento di risollevare le sorti della tradizione del catch transalpino.\nIngaggia fin dall'inizio alcune tra le principali stelle del wrestling europeo, diventando una delle principali promotions del vecchio continente."}
{"id": "2139728", "revid": "125330613", "url": "https://it.wikipedia.org/wiki?curid=2139728", "title": "Mirella Levi D'Ancona", "text": "Biografia.\nEra figlia di Ezio Levi e Flora Aghib, la quale aveva per prozio materno Alessandro D'Ancona e Vito D'Ancona.\nInsegn\u00f2 storia dell'arte moderna dal 1959 al 1986 alla City University di New York. Esperta di storia della miniatura e iconologia, si occup\u00f2 in particolare di simbologia delle piante nella pittura italiana del Rinascimento.\nCritica d'arte.\n\u00c8 importante la sua interpretazione della \"Primavera\" di Sandro Botticelli come allegoria del matrimonio tra Lorenzo di Pierfrancesco de' Medici e Semiramide Appiani: il quadro, secondo la studiosa, fu realizzato nel 1477-78, in previsione della nascita del figlio di Giuliano de' Medici."}
{"id": "2139732", "revid": "33689", "url": "https://it.wikipedia.org/wiki?curid=2139732", "title": "Scotchlite", "text": "Lo Scotchlite \u00e8 un materiale rifrangente realizzato dalla 3M per la segnaletica stradale e per indumenti ad alta visibilit\u00e0.\nGrazie alla sua particolare struttura a microsfere in vetro, e ad uno strato riflettente sul retro, \u00e8 in grado di rimandare la luce emessa dai fari verso l'osservatore.\nQuesti materiali nascono negli anni '40 ed hanno avuto un notevole sviluppo tecnologico per renderli pi\u00f9 efficienti nel restituire la luce.\nIl marchio registrato Scotchlite \u00e8 di propriet\u00e0 di 3M Company."}
{"id": "2139734", "revid": "828781", "url": "https://it.wikipedia.org/wiki?curid=2139734", "title": "Piergiorgio Negrisolo", "text": "Carriera.\nDopo il primo campionato con la in Serie B, dove venne premiato con il Trofeo Luciano Marmo, esord\u00ec in Serie A nella , disputando complessivamente 5 stagioni dal 1968 al 1973, per poi passare alla per tre stagioni.\nNel 1976 pass\u00f2 al Verona con cui disput\u00f2 tre campionati di massima serie fino al 1979, anno della retrocessione fra i cadetti degli scaligeri, mentre nella stagione 1979-1980 milit\u00f2 nel , patendo la seconda retrocessione consecutiva in Serie B.\nNello stesso anno fu coinvolto nello scandalo del \"Totonero\", subendo una squalifica di cinque mesi.\nDopo un paio di stagioni al Pescara in Serie B, rimase nella serie cadetta passando al Rimini, dove viene ricordato anche per la doppietta che consent\u00ec ai biancorossi di espugnare lo Stadio Olimpico contro la Lazio per 2-1. Prosegu\u00ec poi la carriera in Serie C concludendo nel 1986 con il . Ha totalizzato complessivamente con 256 presenze e 13 reti in Serie A e 69 presenze e 4 reti in Serie B.\nHa collezionato inoltre, durante la sua militanza nella Sampdoria, 3 presenze nella Nazionale Under-21 e 3 nella Nazionale Under-23."}
{"id": "2139741", "revid": "121438007", "url": "https://it.wikipedia.org/wiki?curid=2139741", "title": "Filippo Beltrami", "text": "Biografia.\nLa formazione.\nNato a Cireggio (oggi in comune di Omegna), durante la formazione liceale, fece amicizia con due esponenti dell'ambiente filosofico contemporaneo: Eugenio Colorni e Piero Martinetti. Il primo, filosofo socialista, fu tra i fondatori del Movimento Federalista Europeo, mentre il secondo fu un filosofo d'indirizzo neokantiano. I due, probabilmente influenzarono il suo pensiero e furono fondamentali per la sua maturazione. Dal 1932, dopo la laurea in architettura, Beltrami si afferm\u00f2 professionalmente nel capoluogo lombardo seguendo le orme del prozio paterno, l'architetto Luca Beltrami, e nel 1936, dopo nemmeno tre mesi di fidanzamento, spos\u00f2 Giuliana Gadola, da cui ebbe tre figli: Luca, Giovanna e Michele. Giuliana, figlia di un noto costruttore milanese, fu anch'essa impegnata nella resistenza e successivamente nell'ANPI milanese fino al 2005. I coniugi Beltrami appartenevano alla buona borghesia lombarda di tradizioni progressiste.\nLa guerra.\nDurante il periodo di guerra, Beltrami mostr\u00f2 la propria riluttanza per il servizio militare, svolto come artigliere a cavallo a Lucca e Piacenza, periodo di particolare sofferenza, tanto che all'atto del richiamo, durante la guerra, cerc\u00f2 in ogni modo di rimanere di stanza a Milano, colpita duramente dai bombardamenti angloamericani. La vista continua delle sofferenze della popolazione, per\u00f2, lo convinse della necessit\u00e0 dell'impegno personale e della catastrofe imminente. Nel 1943, durante i quaranta giorni del periodo badogliano, Beltrami fu promosso a capitano del 27\u00ba Artiglieria di Baggio del Regio Esercito.\nLa Resistenza.\nDopo l'armistizio dell'8 settembre 1943 Beltrami si trasfer\u00ec, con moglie e figli, da Milano a Cireggio, in una villa di famiglia. Noto nella zona per le sue idee antifasciste, l'architetto fu ben presto avvicinato da alcuni giovani comunisti e riusc\u00ec in breve tempo a prendere il comando di un gruppo di militari sfuggiti ai tedeschi, costituendo una formazione partigiana, nella zona di Quarna, in Valle Strona; gi\u00e0 a dicembre il gruppo conta circa 200 partigiani. Dopo gli scontri di fine gennaio 1944, la banda \u00e8 molto provata. Attaccati con insistenza dai nazifascisti, Beltrami e una parte dei suoi, abbandonata la Valle Strona, si schierano intorno a Megolo (frazione di Pieve Vergonte), nell'Ossola. Beltrami respinge in un colloquio con un ufficiale del comando tedesco di Meina la profferta di un salvacondotto in cambio dell'abbandono della lotta. Il 13 febbraio il nemico attacca e i partigiani soccombono infine al numero degli avversari, esaurite tutte le munizioni. Assieme a Beltrami muoiono altri 12 partigiani, tra i quali Gianni Citterio, Antonio Di Dio e Gaspare Pajetta.\nIl capitano Beltrami \u00e8 un esempio dei combattenti dei primi mesi della resistenza: ha voluto sperimentare una nuova forma di guerra, la guerriglia condotta tra i muri di casa senza esclusione di colpi, e riusc\u00ec a diventare un leader popolare ben al di l\u00e0 dei gradi di ex ufficiale dell'esercito nazionale che si era disgregato. Dopo la sua morte in suo onore gli viene intitolata la Brigata Alpina \"Beltrami\", comandata da Bruno Rutto, ufficiale alpino del 3\u00ba Reggimento Alpini. Tuttora da riscoprire \u00e8 la posizione di Beltrami riguardo alle autorit\u00e0 fasciste con le quali - mediatore il vescovo di Novara - cerc\u00f2 di instaurare contatti per preservare la popolazione civile da rappresaglie, per esempio in un incontro ad Armeno (NO) pochi giorni prima della sua morte.\nBeltrami nella cultura di massa.\nLa figura di Beltrami \u00e8 al centro del film \"Giuliana e il capitano\" (2011, regia di Vanni Vallino), ispirato al libro di Giuliana Gadola Beltrami \"Il capitano\", pubblicato nel 1946, nonch\u00e9 del documentario \"Non c'\u00e8 tenente n\u00e9 capitano\" (1994), realizzato da Paolo Gobetti e Claudio Cormio, con testimonianze di Giuliana Gadola Beltrami."}
{"id": "2139742", "revid": "287204", "url": "https://it.wikipedia.org/wiki?curid=2139742", "title": "Mantovano", "text": ""}
{"id": "2139760", "revid": "123721786", "url": "https://it.wikipedia.org/wiki?curid=2139760", "title": "Mark Farner", "text": "Carriera.\nIncomincia la sua carriera suonando in gruppi come i Terry Knight and The Pack (1965-1966), The Bossmen (1966), The Pack (aka The Fabulous Pack) (1967-1968), fino a quando non forma i Grand Funk Railroad (pi\u00f9 tardi conosciuti come Grand Funk) con Don Brewer e Mel Schacher nel 1969."}
{"id": "2139762", "revid": "767487", "url": "https://it.wikipedia.org/wiki?curid=2139762", "title": "Love Is War", "text": "Love Is War \u00e8 il quinto album in studio della band femminile pop rock estone Vanilla Ninja."}
{"id": "2139766", "revid": "124847603", "url": "https://it.wikipedia.org/wiki?curid=2139766", "title": "Mia Sara", "text": "\u00c8 nota soprattutto per il ruolo di Sloane Peterson, ragazza di Ferris Bueller, in \"Una pazza giornata di vacanza\" (1986), e di Melissa Walker, moglie di Jean-Claude Van Damme, nel film \"Timecop - Indagine dal futuro\" (1994).\nBiografia.\nFiglia di un fotografo e di una stilista italoamericani, entra a far parte della St. Ann's School a Brooklyn, in cui frequenta la scuola elementare e media. Il suo primo ruolo di rilievo \u00e8 nel film \"Legend\" (1985), al fianco di Tom Cruise, ma \u00e8 conosciuta soprattutto per l'interpretazione di Sloane Peterson nel film \"Una pazza giornata di vacanza\" (1986).\nAppare poi in alcune miniserie televisive, tra cui \"Queenie - La stella di Calcutta\" (1987), che ricostruisce in maniera romanzata l'ascesa hollywoodiana dell'attrice Merle Oberon, e recita nei film \"Timecop - Indagine dal futuro\" (1994), vincendo il premio Saturn Award come \"miglior attrice non protagonista\", e \"All'inseguimento della morte rossa\" (1995), con Michael Caine.\nVita privata.\nNel 1996 sposa Jason Connery (figlio di Sean Connery), con cui recita nel film televisivo \"All'inseguimento della morte rossa\", e dal quale ha un figlio, Dashiell Quinn, nato nel 1997. I due attori divorziano nel 2002. Dal 2010 \u00e8 sposata con Brian Henson (figlio di Jim Henson creatore dei Muppets). La coppia ha una figlia, Amelia.\nDoppiatrici italiane.\nNelle versioni in italiano dei suoi film, Mia Sara \u00e8 stata doppiata da:"}
{"id": "2139773", "revid": "767487", "url": "https://it.wikipedia.org/wiki?curid=2139773", "title": "Earth (film)", "text": "Earth (dall'inglese \"terra\") \u00e8 un film del 1998, diretto da Deepa Mehta.\n\u00c8 la seconda parte della trilogia iniziata con \"Fire\" e conclusa con \"Water - Il coraggio di amare\". Tratto dal romanzo di Bapsi Sidhwa \u00e8 ambientato nel 1947 a Lahore, racconta delle violenze interreligiose che seguirono alla \"partition\" la divisione del sub continente indiano tra India e Pakistan.\nIl cast \u00e8 internazionale, con la presenza di qualche star di Hollywood.I dialoghi sono in Hindi."}
{"id": "2139777", "revid": "116637535", "url": "https://it.wikipedia.org/wiki?curid=2139777", "title": "Recount", "text": "Recount \u00e8 un film per la televisione statunitense del 2008 scritto da Danny Strong e diretto da Jay Roach messo in onda per la prima volta il 25 maggio 2008 sul circuito televisivo statunitense della HBO.\nTrama.\nIl film TV \u00e8 incentrato sui momenti cruciali delle Elezioni presidenziali statunitensi del 2000, quando l'allora Governatore del Texas George W. Bush e il Vice Presidente Al Gore concorrevano per un posto alla Casa Bianca, soprattutto viene posta l'attenzione sui sospetti di errate valutazioni del voto, quando in Florida fu necessario il riconteggio delle schede per stabilire il vincitore.\nPremi.\nIl film \u00e8 stato candidato a 8 Emmy (vincendo la statuetta come migliore film tv e migliore regia), 4 Golden Globe e 2 Screen Actors Guild Awards 2008 ed \u00e8 stato trasmesso per la prima volta in Italia il 23 dicembre 2008 sul canale satellitare Sky Cinema."}
{"id": "2139786", "revid": "34971", "url": "https://it.wikipedia.org/wiki?curid=2139786", "title": "Lavec", "text": "Il lavec \u00e8 una pentola tipica della Valtellina. Viene costruita con la pietra ollare lavorata al tornio, cerchiata, per aumentare la resistenza e reggere il manico, con lamiera di rame. Il lavec ha diametro tra 20 e 30\u00a0cm con il fondo piatto, le pareti alte leggermente svasate, manico semicircolare in tondo di rame incernierato, \u00e8 correlato di coperchio con pomolo ricavato da un unico pezzo di pietra.\nPer le sue caratteristiche la pietra si riscalda lentamente, ma quando ha raggiunto la temperatura desiderata, la mantiene costante con una modesta fonte di calore e si raffredda altrettanto lentamente, mantenendo caldo il contenuto a lungo (oltre un'ora). Inoltre i cibi non si attaccano sul fondo. \u00c8 adatta particolarmente per le preparazioni che richiedono cotture lunghe e regolari come: trippa, brasato, stracotto, cacciagione in salm\u00ec, minestre, zuppe e sughi vari.\nLa costruzione di pentole con la pietra ollare \u00e8 documentata in Valtellina fin dall'et\u00e0 del ferro, e continua nel tempo, con alterne vicende fino ad oggi. Queste pentole che furono, nei secoli passati, le uniche a disposizione di contadini e montanari sono diventate oggetti di lusso, per l'alto costo, o amatoriali.\nLo stuin \u00e8 una pentola in pietra ollare di dimensioni pi\u00f9 piccole del lavec, usato per cuocere cibi stufati. La sua caratteristica \u00e8 di avere un rilievo circolare sul coperchio in cui si mette dell'acqua durante la cottura."}
{"id": "2139788", "revid": "125764068", "url": "https://it.wikipedia.org/wiki?curid=2139788", "title": "D\u00f4mes de Miage", "text": "I D\u00f4mes de Miage (3.673 ) sono una montagna delle Alpi del Monte Bianco nelle Alpi Graie. Si trova lungo la linea di confine tra l'Italia e la Francia.\nCaratteristiche.\nLa montagna \u00e8 composta di cinque vette che si dipanano su una cresta lunga circa tre chilometri. Partendo da est e dal confine con l'Italia si trova la vetta pi\u00f9 alta; andando verso ovest si incontra una seconda elevazione (3.672\u00a0m). In seguito, dopo il \"Col des D\u00f4mes\" (3.564\u00a0m), si trovano altre tre elevazioni di altezza 3.633\u00a0m, 3.666\u00a0m e 3.670\u00a0m. Talvolta l'Aiguille de la B\u00e9rang\u00e8re (3.425\u00a0m) che si trova proseguendo la cresta viene considerata come sesta vetta dei D\u00f4mes.\nSalita alla vetta.\nLa via normale di salita parte dal Rifugio des Conscrits (2.580\u00a0m) nel versante francese."}
{"id": "2139790", "revid": "125078319", "url": "https://it.wikipedia.org/wiki?curid=2139790", "title": "Valeria Ciangottini", "text": "Biografia.\nValeria Ciangottini nasce a Roma il 5 agosto 1945 da genitori umbri, originari di Citt\u00e0 di Castello (la madre) e di Umbertide (il padre). Da qui il grande amore per la campagna e per gli animali, che l'ha portata a tornare a vivere nelle zone limitrofe ai due comuni.\nCinema.\nFormatasi all'Actor's Studio, debutta al cinema a soli quattordici anni di et\u00e0, nel 1959, nel ruolo dell'adolescente \"Paola\" in \"La dolce vita\" di Federico Fellini. Nel medesimo anno \u00e8 apparsa anche in \"La giornata balorda\" di Mauro Bolognini. Successivamente nella sua carriera cinematografica, concentrata tra gli anni sessanta e gli ottanta, la Ciangottini ha affrontato vari generi, dai film drammatici ai polizieschi, dalle commedie ai film di parodia, tra cui si segnalano \"Cronaca familiare\" (1962) di Valerio Zurlini, \"Il treno del sabato\" (1964) di Vittorio Sala, \"Per qualche dollaro in meno\" (1966) di Mario Mattoli, \"Caroline ch\u00e9rie\" (1968) di Denys de La Patelli\u00e8re, \"Contronatura\" (1976) di Amasi Damiani e \"Appuntamento a Liverpool\" (1988) di Marco Tullio Giordana.\nL'attrice \u00e8 molto attiva anche nelle produzioni televisive, a cui ha preso parte sin dal 1962, con un ruolo nella miniserie \"I Giacobini\" di Edmo Fenoglio.\nTeatro.\nSecondo il \"Dizionario dello spettacolo\", con il passare degli anni ha tralasciato la partecipazione a lavori cinematografici e televisivi per privilegiare il teatro, con l'interpretazione di lavori di genere brillante. Si ricordano le sue partecipazioni al fianco di Carlo Simoni in \"Tredici a tavola\" (per la regia di Luigi Bonori) e ne \"Il pensionante\", di Raffaella Battaglini (regia di Walter Manfr\u00e8), e con Gianrico Tedeschi ne \"La rigenerazione\", di Italo Svevo. Da anni dirige la Scuola di Teatro e Associazione \"Ottobre\"."}
{"id": "2139791", "revid": "830939", "url": "https://it.wikipedia.org/wiki?curid=2139791", "title": "Nandita Das", "text": "Ha raggiunto fama internazionale grazie ai due film di Deepa Mehta \"Fire\" ed \"Earth\".\nIn patria ha recitato in numerose pellicole di Bollywood. Da ricordare anche la sua interpretazione in \"Provoked\", accanto ad attrici del calibro di Aishwarya Rai e Miranda Richardson."}
{"id": "2139792", "revid": "436907", "url": "https://it.wikipedia.org/wiki?curid=2139792", "title": "Discografia dei Sunn O)))", "text": "Questa voce contiene l'intera discografia dei Sun O))), gruppo musicale drone metal statunitense attivo dal 1998."}
{"id": "2139793", "revid": "287204", "url": "https://it.wikipedia.org/wiki?curid=2139793", "title": "Gr\u00eamio Barueri Futebol", "text": "Il Gr\u00eamio Barueri Futebol, noto anche semplicemente come Gr\u00eamio Barueri, \u00e8 una societ\u00e0 calcistica brasiliana con sede nella citt\u00e0 di Barueri, nello stato di San Paolo.\nStoria.\nIl club fu fondato nel 1989, sebbene sia entrato nel calcio professionistico nel 2001, quando disput\u00f2 e vinse la Copa S\u00e3o Paulo de Futebol J\u00fanior (con il nome di Roma). Nello stesso anno, gi\u00e0 con il nome attuale, gioc\u00f2 in S\u00e9rie B-3 (la sesta divisione del Campeonato Paulista), chiudendo al quattordicesimo posto. Nel 2002, sempre in B-3, centr\u00f2 la promozione in B-2. Nel 2003, in B-2, venne promosso in B-1, e gi\u00e0 nel 2004, venne ulteriormente promosso, raggiungendo l'A-3. Nel 2005 vinse il campionato arrivando in seconda divisione. Nel 2006 venne promosso nella prima divisione statale battendo il Sert\u00e3ozinho per 4 a 1 nel vecchio stadio Municipal Orlando Baptista Novelli.\nNel 2006, il Barueri partecip\u00f2 al Campeonato Brasileiro S\u00e9rie C e venne promosso in S\u00e9rie B nel 2007.\nNel 2008, il club conquista la promozione nel Campeonato Brasileiro S\u00e9rie A, il 22 novembre 2008, grazie alla vittoria sull'Am\u00e9rica-RN per 3 a 0, prendendosi 4 punti di vantaggio sul Bragantino e guadagnando la prima divisione con una giornata d'anticipo, venendo poi raggiunto dal Corinthians, campione, dall'Ava\u00ed e dal Santo Andr\u00e9\nIl 26 febbraio 2010 il club si trasferisce nella citt\u00e0 di Presidente Prudente e cambia nome in Gr\u00eamio Prudente Futebol. Nell'ottobre 2010 dopo una clamorosa rimonta da 2-0 a 2-3 il Gr\u00eamio Prudente espugna il campo del Santos. L'11 maggio 2011 la sede del club \u00e8 ritornata a Barueri, ritornando a chiamarsi Gr\u00eamio Barueri Futebol."}
{"id": "2139801", "revid": "547034", "url": "https://it.wikipedia.org/wiki?curid=2139801", "title": "Volere volare (singolo)", "text": "Volere volare \u00e8 una canzone scritta e composta da Bungaro e Claudio Passavanti, pubblicata dalle Edizioni musicali Scommessa ed interpretata da Anna Tatangelo e Federico Strag\u00e0.\n\u00c8 stata pubblicata nel 2003 dalla EMI Italiana su CD singolo (numero di catalogo 5520302), contenente lo stesso brano in versione strumentale come seconda traccia.\nLa canzone ha partecipato al Festival di Sanremo 2003, classificandosi al diciassettesimo posto.\nIn autunno la versione cantata \u00e8 stata inclusa in \"Attimo x attimo\", l'album di debutto della Tatangelo."}
{"id": "2139803", "revid": "599013", "url": "https://it.wikipedia.org/wiki?curid=2139803", "title": "S\u00edlvio C\u00e9sar Ferreira da Costa", "text": "Carriera.\nClub.\nDopo l'inizio di carriera con il Fluminense, si trasfer\u00ec al Bragantino e fece parte della squadra che vinse il Campeonato Paulista 1990, guidata dal futuro vincitore della Bola de Ouro Mauro Silva. Nel 1995 pass\u00f2 al Paran\u00e1 Clube, inaugurando un ciclo nel quale vinse quattro campionati statali consecutivi, tutti con squadre diverse di stati diversi. Nel 2000 vinse il Campeonato Brasiliense, campionato dell'area del Distrito Federal con il Gama, che fu il suo ultimo titolo della carriera. Nel 2004 si ritir\u00f2 con la maglia dell'Olympic Beirut. Ha giocato in tutto 133 partite nel campionato di calcio brasiliano, segnando 34 volte.\nNazionale.\nHa giocato 2 partite con la Nazionale brasiliana, ed \u00e8 stato incluso nella rosa dei convocati per la Copa Am\u00e9rica 1991."}
{"id": "2139805", "revid": "729019", "url": "https://it.wikipedia.org/wiki?curid=2139805", "title": "Blackburn Aircraft", "text": "La Blackburn Aircraft Limited, gi\u00e0 Blackburn Aeroplane &amp; Motor Company, era un'azienda aeronautica britannica specializzata nella produzione di idrovolanti e successivamente aerei civili e militari attiva nella prima parte del XX secolo.\nStoria.\nL'origine dell'azienda si deve al pioniere dell'aviazione Robert Blackburn il quale costru\u00ec il suo primo velivolo nel 1908.\nLa Blackburn Aeroplane &amp; Motor Company venne fondata nel 1914. Nel 1916 venne costruito un nuovo stabilimento a Brough, nella contea dell'East Riding of Yorkshire. Grazie all'acquisizione della Cirrus-Hermes company nel 1937, la Blackburn inizi\u00f2 anche la produzione di motori aeronautici, la serie Blackburn Cirrus. La ragione sociale dell'azienda venne cambiata in Blackburn Aircraft Limited nel 1939, e successivamente, nel 1949, si uni\u00ec alla General Aircraft Limited formando la Blackburn and General Aircraft Limited. Dal 1958 la denominazione aziendale torn\u00f2 ad essere Blackburn Aircraft Limited. La produzione venne assorbita dalla Hawker Siddeley Group nel 1960 mentre quella relativa alla produzione dei motori dalla Bristol Siddeley, come parte della razionalizzazione della produzione aeronautica stabilita dal governo britannico, ed il marchio Blackburn venne completamente abbandonato nel 1963.\nProduzione.\nBlackburn General Purpose"}
{"id": "2139810", "revid": "339392", "url": "https://it.wikipedia.org/wiki?curid=2139810", "title": "Blackburn Aeroplane &amp; Motor Company", "text": ""}
{"id": "2139811", "revid": "339392", "url": "https://it.wikipedia.org/wiki?curid=2139811", "title": "Blackburn and General Aircraft Limited", "text": ""}
{"id": "2139812", "revid": "486946", "url": "https://it.wikipedia.org/wiki?curid=2139812", "title": "Palazzo in Via Santa Teresella degli Spagnoli", "text": ""}
{"id": "2139814", "revid": "110157", "url": "https://it.wikipedia.org/wiki?curid=2139814", "title": "Galleria dei dipinti antichi della Cassa di risparmio di Cesena", "text": "La Galleria dei dipinti antichi della Fondazione e della Cassa di Risparmio di Cesena \u00e8 una collezione che conserva dipinti principalmente di scuola emiliana e romagnola riuniti dalla Fondazione e dalla Cassa di Risparmio di Cesena, nel corso di pi\u00f9 decenni di attivit\u00e0 collezionistica. \u00c8 costituita da oltre ottanta opere, che dal Rinascimento romagnolo, rappresentato dalle tavole di Marco Palmezzano, giungono al barocchetto bolognese di Nicola Bertuzzi, passando attraverso l'et\u00e0 raffaellesca dei Bagnacavallo, di Girolamo Marchesi da Cotignola e Luca Longhi, il manierismo emiliano di Prospero Fontana, della figlia Lavinia e di Bastianino, il Seicento di Lionello Spada, Lanfranco, Guercino e Cagnacci fino all'et\u00e0 barocca di Canuti, Viani, Creti e Crespi. Altri dipinti documentano le relazioni della pittura emiliana con altre aree geografiche, quali la Toscana e il Veneto.\nAlcune linee guida l'hanno ispirata. In primo luogo il progetto di dare vita ad una collezione di pittura antica che illustri momenti significativi della tradizione artistica in Emilia e in Romagna,dal Quattrocento al Settecento; inoltre l'intenzione di recuperare opere importanti, che antiche e moderne vicende dispersive avevano allontanato dai luoghi di produzione; infine l'istituzione di un autentico museo pubblico, di libero accesso a tutte le persone interessate. Dal 1991 \u00e8 infatti aperto al pubblico un percorso museale al primo piano della sede centrale della Cassa di Risparmio di Cesena."}
{"id": "2139815", "revid": "110157", "url": "https://it.wikipedia.org/wiki?curid=2139815", "title": "Special Herbs, Vols. 7 &amp; 8", "text": "Special Herbs, Vols. 7 &amp; 8 \u00e8 un album strumentale pubblicato da Daniel Dumile sotto lo pseudonimo Metal Fingers. Come tutti i volumi di Special Herbs ogni traccia porta il nome di un'erba, nonostante siano presenti alcuni sample vocali."}
{"id": "2139817", "revid": "125888783", "url": "https://it.wikipedia.org/wiki?curid=2139817", "title": "Marco Tullio Cicerone", "text": "Esponente di un'agiata famiglia dell'ordine equestre, fu una delle figure pi\u00f9 rilevanti di tutta l'antichit\u00e0 romana. La sua vastissima produzione letteraria, che va dalle orazioni politiche agli scritti di filosofia e retorica, oltre a offrire un prezioso ritratto della societ\u00e0 romana negli ultimi travagliati anni della repubblica, rimase come esempio per tutti gli autori del I secolo a.C., tanto da poter essere considerata il modello della letteratura latina classica.\nGrande ammiratore della cultura greca, attraverso la sua opera i Romani poterono anche acquisire una migliore conoscenza della filosofia. Tra i suoi maggiori contributi alla cultura latina ci fu, senza dubbio, la creazione di un lessico filosofico latino: Cicerone si impegn\u00f2, infatti, a trovare il corrispondente vocabolo in latino per tutti i termini specifici del linguaggio filosofico greco. Tra le opere fondamentali per la comprensione del mondo latino si collocano, invece, le \"Lettere\" (\"Epistulae\", in particolar modo quelle all'amico Tito Pomponio Attico) che offrono numerosissime riflessioni su ogni avvenimento, permettendo di comprendere quali fossero le reali linee politiche dell'aristocrazia romana.\nCicerone occup\u00f2 per molti anni anche un ruolo di primaria importanza nel mondo della politica romana: dopo aver salvato la repubblica dal tentativo eversivo di Lucio Sergio Catilina e aver cos\u00ec ottenuto l'appellativo di \"pater patriae\" (padre della patria), ricopr\u00ec un ruolo di primissima importanza all'interno della fazione degli \"Optimates\". Fu, infatti, Cicerone che, negli anni delle guerre civili, difese strenuamente, fino alla morte, una repubblica giunta ormai all'ultimo respiro e destinata a trasformarsi nel \"principatus\" augusteo.\nBiografia.\nGiovinezza.\nL'infanzia e la famiglia.\nMarco Tullio Cicerone nacque il 3 gennaio del 106 a.C. in localit\u00e0 Ponte Olmo, in prossimit\u00e0 della confluenza del fiume Fibreno nel Liri, nell'area attualmente occupata dall'Abbazia di San Domenico, oggi nel territorio di Sora ma all'epoca nel comune di Arpinum, antica citt\u00e0 di collina fondata dai Volsci 100 chilometri a sud-est di Roma. Gli Arpinati avevano ricevuto la \"civitas sine suffragio\" gi\u00e0 nel IV secolo a.C., e i pieni diritti di cittadinanza nel 188 a.C.; in seguito la citt\u00e0 aveva ottenuto anche lo \"status\" di \"municipium\". La lingua latina vi era in uso gi\u00e0 da lungo tempo. Ad Arpino, tuttavia, era diffuso anche l'insegnamento della lingua greca, che l'\u00e9lite senatoriale romana preferiva spesso a quella latina, riconoscendone la maggiore raffinatezza e precisione. L'assimilazione da parte dei Romani delle comunit\u00e0 italiche nelle vicinanze di Roma, avvenuta tra il II e il I secolo a.C., rese possibile il futuro di Cicerone come scrittore, statista e oratore.\nCicerone apparteneva alla classe equestre, la piccola nobilt\u00e0 locale, e, anche se lontanamente imparentato con Gaio Mario, il corif\u00e8o dei \"Populares\" durante la guerra civile contro gli \"optimates\" di Lucio Cornelio Silla, non aveva alcun legame con l'oligarchia senatoriale romana; era dunque un \"homo novus\". La famiglia era composta dal padre Marco Tullio Cicerone il Vecchio, uomo colto ma di origine sconosciuta, dalla madre Elvia, di nobile casato e integri costumi, e dal fratello Quinto.\nIl \"cognomen\" \"Cicero\" era il soprannome di un suo antenato abbastanza noto, che aveva un'escrescenza carnosa sul naso (presumibilmente una verruca), che ricordava nella forma un cece (\"cicer, ciceris\" \u00e8 il termine latino per cece). Quando Marco present\u00f2 per la prima volta la sua candidatura a un ufficio pubblico, alcuni amici gli sconsigliarono l'utilizzo del suo \"cognomen\", ma lui rispose che \u00abavrebbe fatto s\u00ec che esso diventasse pi\u00f9 noto di quello degli Scauri e dei Catuli.\u00bb\nStudi.\nCicerone si rivel\u00f2 subito un fanciullo dotato di straordinaria intelligenza, distinguendosi tra i suoi coetanei a scuola e accumulando fama e onore.\nIl padre, auspicando per i figli una brillante carriera forense e politica, li condusse a Roma dove Marco venne introdotto nel circolo dei migliori oratori del suo tempo, protettori della sua famiglia, Lucio Licinio Crasso e Marco Antonio. Particolare influenza la ebbe il primo su Cicerone, per cui rimase sempre modello di oratore e di statista. A Roma Cicerone pot\u00e9 anche formarsi nella giurisprudenza, grazie alla scuola di Quinto Mucio Scevola, eminente giurista. Tra i compagni di Cicerone c'erano Gaio Mario il Giovane, Servio Sulpicio Rufo (destinato a divenire un celebre avvocato, uno dei pochi che Cicerone consider\u00f2 superiori a s\u00e9 stesso) e Tito Pomponio, che prese poi il \"cognomen\" di Attico dopo una lunga permanenza ad Atene e che divenne intimo amico di Cicerone. In una lettera, infatti, gli scrisse: \u00abSei per me come un secondo fratello, un \"alter ego\" al quale posso dire ogni cosa\u00bb.\nIn questo periodo Cicerone si avvicin\u00f2 anche alla poesia cimentandosi nella traduzione di Omero e dei \"Fenomeni\" di Arato, che influenzarono, pi\u00f9 tardi, le \"Georgiche\" di Virgilio.\nParticolarmente attratto dalla filosofia, alla quale avrebbe dato grandi contributi, tra i quali la creazione del primo vocabolario filosofico in lingua latina, nel 91 a.C. incontr\u00f2, assieme all'amico Tito Pomponio (Attico), il filosofo epicureo Fedro in visita a Roma. I due ne furono affascinati, ma solo Attico rimase per tutta la vita seguace della dottrina epicurea. Tra il 79 e il 77 conobbe il maestro di retorica Apollonio Molone (che istru\u00ec, pochi anni dopo, anche Gaio Giulio Cesare) e l'accademico Filone di Larissa, che esercit\u00f2 in lui un'influenza profonda. Questi era, infatti, a capo dell'Accademia che Platone aveva fondato ad Atene circa trecento anni prima e Cicerone, grazie alla sua influenza, assimil\u00f2 la filosofia platonica - pur rigettando, ad esempio, la \"teoria delle idee\" - arrivando spesso a definire Platone come il suo dio.\nPoco tempo dopo, Cicerone incontr\u00f2 Diodoto, esponente dello stoicismo. Lo stoicismo era gi\u00e0 stato precedentemente introdotto a Roma, dove aveva ricevuto larghi consensi grazie all'enfasi posta sul controllo delle emozioni e sulla forza di volont\u00e0, che sposava gli ideali romani. Cicerone non adott\u00f2 completamente l'austera filosofia stoica, ma prefer\u00ec uno stoicismo modificato. Diodoto divenne poi un protetto di Cicerone, dal quale fu ospitato fino alla morte. Il filosofo, dimostrando la sua piena adozione dello stoicismo, continu\u00f2 a insegnare anche dopo la perdita della vista.\n\"Cursus honorum\".\nPrime esperienze.\nIl sogno di infanzia di Marco Tullio Cicerone era quello di \"essere sempre il migliore ed eccellere sugli altri\", in linea con gli ideali omerici. Cicerone desiderava \"dignitas\" e \"auctoritas\", simboleggiati dalla toga pretesta e dalla verga dei littori. C'era un solo modo per ottenerli: percorrere i gradini del \"cursus honorum\". Nel 90 a.C., tuttavia, Cicerone era troppo giovane per approdare a qualsiasi carica del \"cursus honorum\", ma non per acquisire l'esperienza preliminare in guerra che una carriera politica richiedeva. Tra il 90 a.C. e l'88 a.C., Cicerone serv\u00ec sotto Gneo Pompeo Strabone e Lucio Cornelio Silla durante le campagne della guerra sociale, sebbene lui non provasse alcuna attrazione per la vita militare. Era prima di tutto un intellettuale. Infatti, molti anni dopo scrisse al suo amico Attico, che stava raccogliendo statue marmoree per le ville di Cicerone: \"Perch\u00e9 mi spedisci una statua di Marte? Sai che io sono un pacifista!\"\nL'ingresso di Cicerone nella carriera forense avvenne ufficialmente nell'81 a.C. con la sua prima orazione pubblica, la \"Pro Quinctio\", per una causa in cui ebbe come avversario il pi\u00f9 celebre oratore del tempo, Quinto Ortensio Ortalo. Ma il suo vero esordio nell'oratoria a carattere politico, almeno secondo le testimonianze scritte a noi disponibili, si ebbe con la \"Pro Roscio Amerino\", molto concitata e a tratti enfatica, che conserva molto di scolastico nello stile esuberante. Qui Cicerone difese con successo un figlio ingiustamente accusato di parricidio, dimostrando grande coraggio nell'assumersene la difesa: il parricidio era considerato tra i crimini peggiori, e i veri colpevoli dell'omicidio erano sostenuti dal liberto di Silla, Lucio Cornelio Crisogono. Se Silla avesse voluto, sarebbe stato fin troppo facile eliminare Cicerone, proprio alla sua prima apparizione nei tribunali.\nCicerone divise le sue argomentazioni in tre parti: nella prima, difese Roscio e tent\u00f2 di provare che non era stato lui a commettere l'assassinio; nella seconda, attacc\u00f2 quelli che avevano realmente commesso il crimine - tra cui anche un parente dello stesso Roscio - e dimostr\u00f2 come l'assassinio favoriva pi\u00f9 quelli che Roscio; nella terza, attacc\u00f2 direttamente Crisogono, affermando che il padre di Roscio era stato assassinato per ottenere i suoi terreni a un prezzo conveniente, una volta messi all'asta. In forza di queste argomentazioni, Roscio fu assolto.\nPer sfuggire a una probabile vendetta di Silla, tra il 79 e il 77 a.C. Cicerone si rec\u00f2, accompagnato dal fratello Quinto, dal cugino Lucio e probabilmente anche dall'amico Servio Sulpicio Rufo, in Grecia e in Asia Minore. Particolarmente significativa fu la sua permanenza ad Atene. Qui incontr\u00f2 nuovamente l'amico Attico che, fuggito da un'Italia sconvolta dalle guerre, si era rifugiato in Grecia. Egli era poi diventato cittadino onorario di Atene e pot\u00e9 presentare a Cicerone alcune tra le pi\u00f9 importanti personalit\u00e0 ateniesi del tempo. Ad Atene, inoltre, Cicerone visit\u00f2 quelli che erano i luoghi sacri della filosofia, a cominciare dall'Accademia di Platone, di cui era allora capo Antioco di Ascalona. Di quest'ultimo Cicerone ammir\u00f2 la facilit\u00e0 di parola, senza tuttavia condividerne le idee filosofiche, ben differenti da quelle di Filone, delle quali era convinto ammiratore. Dopo un breve soggiorno a Rodi, dove conobbe lo stoico Posidonio, Cicerone torn\u00f2 in Grecia, dove fu iniziato ai misteri eleusini, che lo impressionarono molto, e dove pot\u00e9 visitare l'Oracolo di Delfi. Qui domand\u00f2 alla Pizia in quale modo avrebbe potuto raggiungere la gloria, ed ella gli rispose che avrebbe dovuto seguire il suo istinto, e non i suggerimenti che riceveva.\nIngresso in politica.\nTornato a Roma dopo la morte di Silla (78 a.C.), Cicerone diede inizio alla sua vera e propria carriera politica, in un ambiente sostanzialmente favorevole: nel 76 a.C. si present\u00f2 come candidato alla questura, la prima magistratura del \"cursus honorum\". I questori, eletti in numero di venti, si occupavano della gestione finanziaria, o assistevano propretori e proconsoli nel governo delle province. Eletto alla carica per la citt\u00e0 di Lilibeo (l'odierna Marsala), nella Sicilia occidentale, svolse il lavoro con scrupolo e onest\u00e0 tanto da guadagnarsi la fiducia degli abitanti del luogo. Durante la sua permanenza in Sicilia visit\u00f2, a Siracusa, la tomba di Archimede. Grazie all'interesse di Cicerone per lo scienziato siracusano sono in nostro possesso alcune importanti informazioni su di lui e in particolare la migliore testimonianza sul suo planetario. Al termine del mandato, i Siciliani gli affidarono la causa contro il propretore Verre, reo di aver tiranneggiato l'isola nel triennio 73-71 a.C. Cicerone raccolse con zelo le prove della colpevolezza, pronunci\u00f2 due orazioni preliminari (\"Divinatio in Quintum Caecilium\" e \"Actio prima in Verrem\") e l'ex governatore, oberato da prove schiaccianti, scelse l'esilio volontario. Le cinque orazioni preparate per le successive fasi del processo (che costituiscono l\"Actio secunda\") furono pubblicate pi\u00f9 tardi e costituiscono un'importante prova del malgoverno che l'oligarchia senatoria esercitava a seguito delle riforme sillane. Attaccando Verre, Cicerone attacc\u00f2 la prepotenza della nobilt\u00e0 corrotta, ma non l'istituzione senatoria, anzi fece proprio appello alla dignit\u00e0 di tale ordine perch\u00e9 estromettesse i membri indegni. Acquis\u00ec, inoltre, un enorme prestigio perch\u00e9 a difendere Verre era Quinto Ortensio Ortalo, considerato il pi\u00f9 grande avvocato dell'epoca: \"sconfitto\", Ortensio dovette accettare che il suo posto venisse preso da Cicerone il quale si guadagn\u00f2 il titolo di principe del foro. Nonostante l'episodio, i due strinsero poi un buon legame di amicizia. A Ortensio, anzi, che elogi\u00f2 anche nel \"Brutus\", Cicerone dedic\u00f2 un'intera opera, non pervenutaci, l\"Hortensius\".\nL'oratoria e l'attivit\u00e0 forense erano, a Roma, uno dei principali mezzi di propaganda per i politici emergenti, in quanto non esistevano documenti scritti di argomento politico, con l'eccezione degli \"Acta Diurna\", che godevano di scarsa diffusione.\nContro Cicerone, per\u00f2, rimaneva la naturale diffidenza dei nobili verso chi era un \"homo novus\", accresciuta dal fatto che l'ultimo \"homo novus\" ad acquisire rilevante peso politico era stato il concittadino dello stesso Cicerone, Gaio Mario. Anche lo stesso Silla, tuttavia, fiero oppositore di Mario, aveva preso alcuni provvedimenti che permettevano e facilitavano l'ingresso degli \"equites\" alla vita politica, dando cos\u00ec a Cicerone la possibilit\u00e0 di raggiungere le vette del \"cursus honorum\".\nIl successo ottenuto da quelle orazioni (che vennero poi chiamate \"Verrine\"), anticipatrici dei principi di un governo umano e ispirato a onest\u00e0 e filantropia, port\u00f2 Cicerone in primo piano sulla scena politica: nel 69 a.C. venne eletto alla carica di edile curule (all'et\u00e0 di 37 anni), nel 66 a.C. divent\u00f2 pretore con una elezione all'unanimit\u00e0 (a 40 anni). Nello stesso anno pronunci\u00f2 il suo primo discorso politico, \"Pro lege Manilia de imperio Cn. Pompei\", in favore del conferimento dei pieni poteri a Pompeo per la guerra mitridatica. In questa occasione Pompeo era appoggiato dai cavalieri, interessati alla rapida risoluzione della guerra in Asia, mentre gli era contraria la maggioranza del Senato. Il motivo dell'impegno di Cicerone in una causa ostile all'alta aristocrazia (che d'altronde era rest\u00eca ad accoglierlo tra le proprie file) sta probabilmente nell'importanza che essa aveva per i pubblicani (titolari degli appalti pubblici e della riscossione delle imposte) e gli affaristi, minacciati nei loro interessi da Mitridate VI. La provincia dell'Asia Minore, minacciata dal sovrano del Ponto, era, infatti, particolarmente attiva dal punto di vista dell'economia e del commercio.\nConsolato.\nNel 65 a.C. Cicerone present\u00f2 la candidatura al consolato. Nel 64 venne eletto console per l'anno successivo (ossia il 63 a.C.). La sua posizione venne illustrata dal fratello Quinto in un'opera (di dubbia attribuzione: la scrisse lo stesso Cicerone?), \"Commentariolum petitionis\", scritta per consigliarlo nella campagna elettorale. Per un gioco delle classi, Cicerone risult\u00f2 eletto con il voto di tutte le centurie. Assieme a lui risult\u00f2 eletto il patrizio Gaio Antonio Ibrida, zio di Marco Antonio, futuro triumviro e acerrimo nemico dell'arpinate, accusato dallo stesso Cicerone (\"In toga candida\", orazione - pervenutaci in condizioni frammentarie - tenuta in Senato come candidato poco prima delle elezioni del 64) di essere collusore di Lucio Sergio Catilina. La fiducia riposta in Cicerone dalla classe equestre venne ripagata gi\u00e0 all'inizio del consolato con la pronuncia di quattro orazioni (\"De lege agraria\") contro la proposta di redistribuzione delle terre del tribuno Publio Servilio Rullo.\nDurante il proprio consolato Cicerone dovette contrastare il tentativo di congiura messo in atto da Catilina. Questi era un nobile impoverito che, dopo aver combattuto insieme a Silla e aver completato il cursus honorum, aspirava a diventare console. Catilina si candid\u00f2 a console tre volte e tre volte venne fermato con processi dubbi o con probabili brogli elettorali e infine ord\u00ec una congiura per rovesciare la repubblica. Catilina contava soprattutto sull'appoggio della plebe, a cui prometteva radicali riforme, e sugli altri nobili decaduti, ai quali prospettava un vantaggioso sovvertimento dell'ordine costituito, che lo avrebbe probabilmente portato ad assumere un potere monarchico o quasi, inoltre sembrerebbe fosse stato supportato politicamente da Gaio Giulio Cesare che venne per\u00f2 tenuto fuori dallo stesso Cicerone e non ebbe conseguenze. Venuto a conoscenza del pericolo che la Repubblica correva grazie alla soffiata di Fulvia, amante del congiurato Quinto Curio, Cicerone fece promulgare dal Senato un \"senatus consultum ultimum de re publica defendenda\", cio\u00e8 un provvedimento con cui si attribuivano, come era previsto in situazioni di particolare gravit\u00e0, poteri speciali ai consoli. Sfuggito poi a un attentato da parte dei congiurati, Cicerone convoc\u00f2 il Senato nel tempio di Giove Statore, dove pronunci\u00f2 una violenta accusa a Catilina, con il discorso noto come Prima Catilinaria, che si apre con il celebre incipit\n Catilina, visti i suoi piani svelati, fu costretto a lasciare Roma per ritirarsi in Etruria presso il suo sostenitore Gaio Manlio, lasciando la guida della congiura ad alcuni uomini di fiducia, Lentulo Sura e Cetego.\nGrazie alla collaborazione con una delegazione di ambasciatori inviati a Roma dai Galli Allobrogi, Cicerone pot\u00e9 per\u00f2 trascinare anche Lentulo e Cetego davanti al Senato: gli ambasciatori, incontratisi con i congiurati, che avevano dato loro documenti scritti in cui promettevano grandi benefici se avessero appoggiato Catilina, furono arrestati in modo del tutto fittizio, e i documenti caddero nelle mani di Cicerone. Questi port\u00f2 Cetego, Lentulo e gli altri davanti al Senato, ma nel decidere quale pena dovesse essere applicata, si scaten\u00f2 un acceso dibattito: dopo che molti avevano sostenuto la pena capitale, Gaio Giulio Cesare propose di punire i congiurati con il confino e la confisca dei beni. Il discorso di Cesare provoc\u00f2 scalpore, e avrebbe probabilmente convinto i senatori se Marco Porcio Catone Uticense non avesse pronunciato un altrettanto acceso discorso in favore della pena di morte. I congiurati furono quindi giustiziati, e Cicerone annunzi\u00f2 la loro morte al popolo con la formula:\npoich\u00e9 era considerato di cattivo auspicio pronunciare la parola \"morte\" (ed espressioni di significato affine come \"sono morti\") nel foro. Catilina fu poi sconfitto, nel gennaio 62, in battaglia assieme al suo esercito.\nCicerone, che non smise mai di vantare il proprio ruolo determinante per la salvezza dello Stato (si ricordi il famoso verso di Cicerone sul suo consolato: \"Cedant arma togae\", trad: \"che le armi lascino il posto alla toga [del magistrato]\"), grazie al ruolo svolto nel reprimere la congiura, ottenne un prestigio incredibile, che gli valse addirittura l'appellativo di \"pater patriae\". Nonostante ci\u00f2, la scelta di autorizzare la condanna a morte dei congiurati senza concedere loro la \"provocatio ad populum\" (ovvero l'appello al popolo, che poteva decretare la commutazione della pena capitale in una pena detentiva) gli sarebbe costata cara soltanto pochi anni dopo.\nDurante la guerra civile.\nDal primo triumvirato alle Idi di Marzo.\nA seguito del riemergere dei contrasti tra senatori e populares, e dell'accordo tra Cesare e Pompeo ai danni dell'oligarchia senatoria, Cicerone scivol\u00f2 da parte. L'ultima possibilit\u00e0 di rientrare nel gioco politico gli fu offerta nel 60 a.C. dai tre pi\u00f9 potenti uomini del momento, ovvero Pompeo, Cesare e Crasso, alla conclusione dell'accordo per il primo triumvirato: essi chiesero a Cicerone di appoggiare la legge agraria a favore dei veterani di Pompeo e della plebe meno abbiente. Cicerone, tuttavia, rifiut\u00f2 non solo per non apparire un traditore dell'aristocrazia, ma anche per l'attaccamento all'ordine legale e sociale di cui gli ottimati si proclamavano difensori.\nDopo questo rifiuto e la costituzione del primo triumvirato, Cicerone si tenne fuori dalla politica ma ci\u00f2 non bast\u00f2 a salvarlo dalle vendette dei \"populares\": all'inizio del 58 a.C. il tribuno della plebe Clodio Pulcro, nemico di Cicerone per un precedente processo per sacrilegio, fece approvare una legge con valore retroattivo che condannava all'esilio chiunque avesse mandato a morte un cittadino romano senza concedergli la \"provocatio ad populum\". Si trattava, in realt\u00e0, di un'abilissima mossa politica di Cesare (che per l'appunto prima di partire per la Gallia attese che Cicerone fosse fuggito da Roma) che, attraverso il suo alleato Clodio, eliminava cos\u00ec dalla scena politica uno dei suoi avversari pi\u00f9 tenaci, che avrebbero potuto osteggiarlo durante la sua ascesa al potere. Cicerone fu dunque processato per la sua condotta durante il processo ai Catilinari Lentulo e Cetego ma, costretto all'esilio, non si diede pace, implorando le sue conoscenze perch\u00e9 favorissero il suo ritorno. Clodio, per\u00f2, fece approvare anche una serie di altre leggi che prevedevano che Cicerone non si potesse neppure avvicinare al confine dell'Italia, e che le sue propriet\u00e0 venissero confiscate. In realt\u00e0 la villa sul Colle Palatino fu addirittura distrutta, e una sorte simile tocc\u00f2 poco dopo a quelle di Formia e di Tusculum. Nel 57 a.C. la situazione a Roma miglior\u00f2, allorch\u00e9 i nobili e Pompeo posero un freno alle iniziative di Clodio Pulcro, permettendo a Cicerone di tornare e ricominciare la sua lotta contro il tribuno della plebe.\nSimpatizzante degli optimates per via anche della sua personale amicizia con Milone, uno dei capi della fazione tenne tre orazioni in difesa di tre optimates. Nel 56 a.C. Cicerone pronunci\u00f2 l'orazione \"Pro Sestio\" in cui allargava il suo precedente ideale politico: l'alleanza tra cavalieri e senatori a suo avviso non era pi\u00f9 sufficiente per stabilizzare la situazione politica. Occorreva, quindi, un fronte comune di tutti i possidenti per opporsi alla sovversione tentata dai \"populares\": tale proposta prende il nome di consensus omnium bonorum. Sempre lo stesso anno tenne l\u2019orazione Pro Caelio con cui Cicerone si trova a difendere Marco Celio Rufo dall\u2019accusa di tentato avvelenamento della sua amante, Clodia sorella del tribuno della plebe Clodio Pulcro e Lesbia di Catullo. Nonostante la donna venne dipinta come colei che per prima aveva tentato di uccidere l\u2019amante in quanto avversario politico del fratello le accuse erano inconsistenti e Cicerone spieg\u00f2 il gesto compiuto da Marco Celio Rufo come uno sbaglio di giovent\u00f9. Nel 55 a.C. scrive In Pisonem, orazione contro il governatore di Macedonia Lucio Calpurnio Pisone, suocero di Cesare. Patrizi e plebe si scontravano con l'uso di bande armate, e in uno di questi scontri, pi\u00f9 precisamente sulla via Appia, Milone, organizzatore delle bande dei possidenti, uccise il tribuno Clodio. Al processo per omicidio, tenutosi nel 52 a.C., Cicerone difese Milone improntando la sua orazione sulla differenza tra tirannicidio e omicidio; in questo caso sarebbe stato tirannicidio e per tanto giustificabile. Ma, non riuscendo a pronunciare il suo discorso con la giusta forza per il clamore della folla e per il timore che gli incutevano i partigiani di Clodio nel foro, Milone venne condannato all'esilio a Marsiglia (una versione della \"Pro Milone\" venne pubblicata solo successivamente, dando modo di verificare come fosse un'orazione tra le pi\u00f9 abili e sottili sul piano giuridico).\nDopo essere stato nominato augure nel 53 a.C. al posto di Crasso, nel 51 a.C. come proconsole si rec\u00f2 in Cilicia, proprio mentre i rapporti tra Cesare e Pompeo si inasprivano. Durante il soggiorno lontano da Roma, i pensieri dell'oratore furono rivolti alla minaccia della guerra civile. Tornato in patria, non cess\u00f2 di invitare le parti alla moderazione ed alla conciliazione, ma i suoi inviti caddero nel vuoto anche a causa del fanatismo che spingeva Pompeo all'intransigenza nei confronti delle richieste di Cesare. Quando Cesare varc\u00f2 il Rubicone, Cicerone cerc\u00f2 di accattivarsene il favore, ma poi decise ugualmente di lasciare l'Italia per unirsi a Pompeo. Sbarc\u00f2, dunque, a Dyrrachium, ma, raggiunti i Pompeiani, si accorse di quanto le speranze che egli riponeva in loro quali salvatori della repubblica fossero infondate: ognuno di loro era l\u00ec non in difesa degli ideali, ma soltanto per tentare di trarre profitto dalla guerra. Dopo la grande vittoria di Cesare nella battaglia di Farsalo, nel 48 a.C., Cicerone decise di tornare a Roma, dove ottenne il perdono dello stesso Cesare nel 47 a.C.\nCicerone rivelava nelle sue opere ed in lettere ad amici come Cornelio Nepote, riguardo alla personalit\u00e0 di Cesare: \nLa speranza di Cicerone di collaborare al governo di Cesare venne troncata dalla piega assolutistica e monarchica presa dal potere. L'oratore si ritir\u00f2, iniziando la stesura di opere di carattere filosofico ed oratorio. A questo si aggiunse il divorzio dalla moglie Terenzia e la morte della figlia Tullia, seguita dalla separazione dalla seconda moglie Publilia, una giovinetta.\nQuando Cesare fu ucciso, il 15 marzo del 44 a.C., a seguito della congiura ordita da Marco Giunio Bruto e Gaio Cassio Longino, per Roma, e per lo stesso Cicerone, si avvi\u00f2 una nuova fase politica, che avrebbe avuto termine solo con l'avvento dell'impero.\nL'opposizione ad Antonio e la morte.\nCicerone non fu, certamente, colto di sorpresa dall'assassinio, da parte dei \"Liberatores\", di Giulio Cesare: era sicuramente al corrente della congiura che si andava tessendo, ma decise sempre di tenersene al di fuori, pur manifestando una grande ammirazione per l'uomo che era destinato a divenire il simbolo stesso della congiura, Bruto. E lo stesso Bruto, infatti, con il pugnale sporco del sangue di Cesare ancora in mano, addit\u00f2 Cicerone definendolo l'uomo che avrebbe ristabilito l'ordine nella repubblica.\nScrisse a Lucio Minucio Basilo, uno dei cesaricidi, una lettera per congratularsi dell'assassinio di Cesare:\nLa data della missiva non \u00e8 conosciuta, ma viene solitamente ritenuta vicinissima o coincidente alla congiura. L'espressione \u00ab quid agas quidque agatur \u00bb la indicherebbe come scritta prima che Cicerone si recasse al Campidoglio, dove i cospiratori avevano trovato rifugio dopo l'assassinio, asserragliati nel tempio capitolino e protetti dai gladiatori di Bruto.\nCicerone, infatti, torn\u00f2 ad essere anche di fatto uno dei maggiori rappresentanti della fazione degli \"optimates\", mentre Marco Antonio, luogotenente e \"magister equitum\" di Cesare, prendeva le redini della fazione dei \"populares\". Antonio tent\u00f2 di fare in modo che il senato decidesse di organizzare una spedizione contro i \"Liberatores\" (che intanto si erano trasferiti nella penisola balcanica), ma Cicerone fu promotore di un accordo che, assicurando il riconoscimento di tutti i provvedimenti presi da Cesare nel corso della sua dittatura, garantiva l'impunit\u00e0 a Bruto e Cassio. Poco dopo, i due, assieme agli altri congiurati, fuggirono verso la penisola ellenica.\nTra Cicerone ed Antonio, comunque, i rapporti non erano dei migliori, e i due, d'altra parte, si trovavano all'esatto opposto in ambito politico: Cicerone era il difensore degli interessi dell'oligarchia senatoriale, convinto sostenitore della repubblica monopolizzata dai ricchi, mentre Antonio avrebbe voluto fare suoi i progetti di Cesare ed assumere gradualmente un potere monocratico. Intanto, un'altra figura si andava affermando dal nulla nel panorama politico di Roma, la figura del giovane Ottaviano (destinato a diventare Augusto), pronipote di Cesare e suo erede designato nel testamento. Ottaviano decise di adottare una politica filosenatoriale, senza mostrare nessuna volont\u00e0 di imitare le mosse di Cesare.\nCicerone, allora, si schier\u00f2 ancora pi\u00f9 apertamente contro Antonio, definendo Ottaviano come vero erede politico di Cesare, e come uomo mandato dagli d\u00e8i per ristabilire l'ordine. Cicerone sperava, infatti, nell'affermazione di un giovane \"princeps in re publica\" che, assistito da un membro del senato di grande esperienza, come lo stesso Cicerone, riportasse la pace e riformasse la repubblica. Inizi\u00f2, inoltre, tra il 44 a.C. e il 43 a.C., a pronunciare contro Antonio una serie di orazioni, note con il nome di \"Filippiche\" in quanto richiamavano quelle omonime pronunciate da Demostene contro Filippo II di Macedonia. Intanto, Antonio, nella volont\u00e0 di condurre una nuova guerra in Gallia per accrescere il proprio prestigio, decise di marciare contro Decimo Giunio Bruto Albino, governatore della Gallia Cisalpina, e lo assedi\u00f2 nella citt\u00e0 di Modena. Qui Antonio fu per\u00f2 raggiunto dagli eserciti consolari guidati da Aulo Irzio, Gaio Vibio Pansa e dallo stesso Ottaviano, che lo sconfissero.\nTornato a Roma, Ottaviano si trov\u00f2 nella situazione di dover scegliere tra il totale abbandono della politica cesariana, che avrebbe tenuto in vita l'agonizzante repubblica, e l'allontanamento dal Senato, al quale rischiava di asservirsi totalmente. Scelse di proseguire almeno in parte la politica cesariana, e costitu\u00ec, assieme ad Antonio e a Marco Emilio Lepido, il secondo triumvirato, un accordo politico secondo il quale i tre uomini avrebbero dovuto compiere una profonda opera di riforma della repubblica. Cicerone fu costretto ad accettare che sarebbe ora stato impossibile attuare il suo piano di un \"princeps\", ma non per questo ritir\u00f2 le severe accuse rivolte ad Antonio nelle \"Filippiche\". Quest'ultimo, allora, nonostante la fievole opposizione di Ottaviano, decise di inserire Cicerone nelle liste di proscrizione, decretando, cos\u00ec, la sua condanna a morte.\nCicerone lasci\u00f2 allora Roma e si ritir\u00f2 nella sua villa di Formia, che aveva ricostruito dopo gli episodi legati a Clodio. A Formia, per\u00f2, fu raggiunto da alcuni sicari inviati da Antonio, che, aiutati da un liberto di nome Filologo, poterono trovarlo fin troppo facilmente. Cicerone, accortosi dell'arrivo dei suoi assassini, non tent\u00f2 di difendersi, ma si rassegn\u00f2 alla sua sorte, e venne decapitato. Tale localit\u00e0 prese il nome di Vindicio (dal latino \"vindicta\", vendetta), attuale frazione di Formia. Una volta ucciso, per ordine di Antonio, gli furono tagliate anche le mani (o forse soltanto la mano destra, usata per scrivere ed indicare durante i discorsi), con cui aveva scritto le \"Filippiche\", che furono esposte in senato insieme alla testa, appese ai rostri che si trovavano sopra la tribuna da cui i senatori tenevano le loro orazioni, come monito per gli oppositori del triumvirato.\nUna volta sconfitto Antonio, Ottaviano scelse Marco, figlio di Cicerone, come collega per il consolato, e proprio Marco commin\u00f2 le pene di Antonio, facendone abbattere le statue e decretando che nessun membro della \"gens Antonia\" avrebbe pi\u00f9 potuto essere chiamato Marco.\nPlutarco racconta che quando, tempo dopo, insignito del titolo di Augusto, Ottaviano trov\u00f2 un nipote che leggeva le opere di Cicerone, gli prese il libro, e ne lesse una parte. Una volta che glielo ebbe restituito, disse: \"Era un saggio, ragazzo mio, un saggio, e amava la patria\".\nVita privata.\nMatrimoni.\nCicerone probabilmente spos\u00f2 Terenzia all'et\u00e0 di 29 anni, nel 77 a.C. Il matrimonio - di convenienza - fu piuttosto armonioso per 30 anni. Terenzia era di famiglia patrizia ed era una ricca ereditiera, entrambi fattori particolarmente importanti per il giovane ambizioso che era Cicerone. Da Terenzia Cicerone avr\u00e0 due figli: il primo Marco Tullio Cicerone, che come il padre diventer\u00e0 un politico a Roma, la seconda Tullia o \u00abla dolce Tulliola\u00bb, come appunto viene descritta da Cicerone in una delle sue innumerevoli lettere; ella si spos\u00f2 prima con un Pisone Frugi e poi in seconde nozze con Publio Cornelio Dolabella dal quale divorzier\u00e0 perch\u00e9 il padre sosteneva la fazione degli ottimati mentre Dolabella era luogotenente di Cesare, infine morir\u00e0 molto giovane all'et\u00e0 di 34 anni. Una delle sorelle o cugina di Terenzia era stata scelta come vergine Vestale, il che costituiva un grandissimo onore. Terenzia era una donna dal carattere forte e prese parte alla carriera politica di suo marito pi\u00f9 di quanto permise a lui di prenderne negli affari di famiglia. Non condivise, tuttavia, gli interessi intellettuali di Cicerone n\u00e9 il suo agnosticismo. Cicerone lamenta a Terenzia in una lettera scritta durante il suo esilio in Grecia che \u00ab...n\u00e9 gli dei che Lei ha adorato con tale devozione n\u00e9 gli uomini che io ho servito hanno mostrato il pi\u00f9 piccolo segno di gratitudine nei nostri confronti\u00bb. Terenzia era una donna devota e probabilmente piuttosto materialista.\nAlla fine del 47 a.C. o all'inizio del 46 a.C. Cicerone ripudi\u00f2 Terenzia. I motivi del distacco sono ignoti, ma Cicerone accus\u00f2 la moglie di averlo trascurato durante la guerra, di non essere neppure venuta ad accoglierlo al suo ritorno e di avergli restituito la casa gravata di forti debiti.\nVerso la fine del 46 a.C. Cicerone spos\u00f2 Publilia, giovane e ricca fanciulla orfana di padre, che viveva sola con la madre. Secondo Terenzia (che accusava Publilia di essere la causa del suo divorzio), la giovinezza della fanciulla avrebbe causato l'innamoramento di Cicerone, mentre secondo Tirone, liberto dell'oratore, dietro la decisione ci sarebbe stato il desiderio di usufruire dei beni della giovane; Cicerone peraltro era gi\u00e0 stato nominato tutore di Publilia, e ne amministrava le ricchezze. Poco dopo il matrimonio, Tullia, figlia di Cicerone, mor\u00ec di parto. Egli rimase fortemente colpito e nel luglio del 45 a.C., mentre gli amici gli recavano conforto, decise di ripudiare Publilia colpevole di essersi rallegrata della morte di Tullia, dopo soli sette mesi di matrimonio.\nIl divorzio dalla storica consorte Terenzia e le seconde nozze con Publilia, destinate anch'esse alla rottura, resero Cicerone oggetto di feroci critiche, come quelle rivoltegli da Antonio nelle repliche alle Filippiche.\nEntrambe le mogli di Cicerone morirono in tardissima et\u00e0, cosa insolita per quei tempi (Terenzia addirittura centenaria; in quanto a Publilia, era ancora viva durante l'impero di Tiberio, avendo sposato in seconde nozze il console Gaio Vibio Rufo, secondo quanto afferma Cassio Dione).\nProle.\n\u00c8 universalmente noto l'amore di Cicerone per la figlia Tullia, sebbene il matrimonio con Terenzia, da cui lei era nata, fosse stato un matrimonio di convenienza. Tullia era l'unica persona che Cicerone non critic\u00f2 mai. La descrive cos\u00ec in una lettera al fratello Quinto: \u00abCom'\u00e8 affettuosa, com'\u00e8 modesta, com'\u00e8 intelligente!\u00bb Quando lei si ammal\u00f2 improvvisamente nel febbraio del 45 a.C. e mor\u00ec, dopo che era sembrato che potesse guarire, dando alla luce un figlio, Cicerone scrisse ad Attico: \u00abHo perso l'unica cosa che mi legava alla vita\u00bb.\nAttico invit\u00f2 Cicerone ad andarlo a trovare nelle prime settimane dopo la morte di Tullia per poterlo consolare. Nella grande biblioteca di Attico, Cicerone lesse tutto quello che i filosofi greci avevano scritto circa il superamento del dolore, \u00ab...ma il mio dolore sconfigge ogni consolazione\u00bb. Cesare e Bruto gli spedirono lettere di condoglianze, e cos\u00ec fece anche il suo vecchio amico e collega, l'avvocato Servio Sulpicio Rufo. Questi sped\u00ec una lettera che in seguito \u00e8 stata molto apprezzata, piena di riflessioni sulla fugacit\u00e0 di tutte le cose.\nDopo un po', Cicerone decise di abbandonare ogni compagnia per ritirarsi in solitudine nella sua villa di Astura, appena acquistata. Si trovava in un bosco solitario, ma non lontano da Napoli, e per molti mesi non fece altro che camminare per il bosco, piangendo. Scrisse ad Attico: \u00abIo mi immergo l\u00e0 nel bosco selvatico e fitto la mattina presto, e vi soggiorno fino a sera\u00bb. Pi\u00f9 tardi decise di scrivere un libro per insegnare a se stesso come superare il dolore; questo libro, intitolato \"Consolatio\", fu estremamente apprezzato in antichit\u00e0 (in particolare da Sant'Agostino), ma sfortunatamente \u00e8 andato perduto, e ne restano solo pochi frammenti. In seguito Cicerone progett\u00f2 anche di far erigere un piccolo tempio alla memoria di Tullia, la \"sua incomparabile\" figlia, ma poi non port\u00f2 a termine il progetto, per ragioni ignote.\nCicerone sperava che il figlio Marco scegliesse di diventare filosofo come lui, ma era un'aspettativa priva di basi: Marco, per conto suo, desiderava intraprendere la carriera militare, e nel 49 a.C. si un\u00ec a Pompeo ed al suo esercito, e part\u00ec con loro per la penisola ellenica. Quando nel 48 a.C., dopo la disastrosa sconfitta dei pompeiani a Farsalo, Marco si present\u00f2 a Cesare, questi lo perdon\u00f2. Cicerone, allora, non perse tempo, e lo mand\u00f2 ad Atene a formarsi nella scuola del filosofo peripatetico Cratippo, ma Marco, ben distante dall'occhio vigile del padre, pass\u00f2 il tempo a mangiare, bere e divertirsi, seguendo le lezioni del retore Gorgia.\nDopo l'assassinio del padre, Marco si un\u00ec all'esercito dei \"Liberatores\", guidati da Marco Giunio Bruto e Gaio Cassio Longino, ma dopo la sconfitta nella battaglia di Filippi, nel 42 a.C., fu perdonato da Augusto. Questi, infatti, sentendosi in colpa per aver permesso che Cicerone fosse inserito nelle liste di proscrizione del secondo triumvirato decise di favorire la carriera del giovane Marco. Quest'ultimo divenne, dunque, augure, e fu poi nominato prima console nel 30 a.C. assieme allo stesso Augusto, e poi proconsole in Siria e nella provincia d'Asia.\nCicerone politico.\nCome uomo politico, Cicerone \u00e8 sempre stato bersaglio della critica di antichi e moderni. Le accuse mossegli vanno dall'incoerenza alla vanit\u00e0, alla poca lungimiranza. Ma la sua conduzione oggettivamente pu\u00f2 essere giustificata se la si contestualizza nella politica del tempo, fatta in un mobile gioco di accordi e conflitti tra gruppi di potere e famiglie nobili, che sfruttavano le etichette di partito per mire personali.\n\u00abCicerone era attaccato al governo repubblicano per tradizione e per ricordo, rammentando le grandi cose che esso aveva fatto e a cui egli, come molte altre persone, doveva le sue dignit\u00e0, il suo grado sociale e il nome. Non poteva dunque pensare a rassegnarsi cos\u00ec facilmente alla sua caduta, anche se la libert\u00e0 effettiva non esisteva pi\u00f9 a Roma, e non ne restava che l'ombra. Non bisogna biasimare coloro, come Cicerone, che vi s'attaccano e fanno sforzi disperati per non lasciarla perire, poich\u00e9 quest'ombra, questa apparenza li consola della libert\u00e0 perduta e infonde loro qualche speranza di riconquistarla. Questo era ci\u00f2 che pensavano i Romani che, come Cicerone, dopo matura riflessione, senza entusiasmo, senza passione, e senza speranza, andarono a raggiungere Pompeo\u00bb; questo \u00e8 ci\u00f2 che Lucano fa dire a Catone in quei versi ammirevoli che esprimono i sentimenti di tutti coloro che, senza nascondere la triste condizione della Repubblica, si ostinarono a difenderla fino alla fine: \u00abCome un padre, che ha or ora perduto il figlio, prova una sorta di piacere a dirigere i riti funebri, accende con le sue mani il rogo, non lo lascia che a malincuore e il pi\u00f9 tardi possibile, cos\u00ec, Roma, io non t'abbandoner\u00f2 prima di averti tenuta morta tra le mie braccia. Io seguir\u00f2 fino alla fine il tuo solo nome, o libert\u00e0, anche quando non sarai pi\u00f9 che un'ombra vana\u00bb.\nPreoccupazione costante di Cicerone fu la difesa dello \"status quo\" e dei diritti della grande propriet\u00e0 latifondista, desideroso soprattutto di acquisire presso i notabili romani il credito necessario per entrare a far parte della classe dirigente. Egli si adoper\u00f2 quindi per la conservazione del potere e dei privilegi di cui godeva la classe degli \"optimates\", secondo una formula che, in sostanza, significava sicurezza e tranquillit\u00e0 (\"otium\") per tutti i possidenti, e che implicava che il potere (\"dignitas\") rimanesse nelle mani di un'oligarchia.\nIl suo preteso desiderio che in questa \u00e9lite si entrasse per \"merito\" e non per nascita, quand'anche non lo si voglia meramente intendere come un sottinteso riferimento alle sue vicende personali, rimase comunque un'astrazione teorica, un'utopia, anche per l'assenza, allora come oggi, di una vera modifica nel tessuto politico e sociale della Repubblica.\nCicerone fu, inoltre, sostenitore dell'ideale politico della \"concordia ordinum\" (intesa tra il ceto equestre e senatorio divenuta poi \"concordia omnium bonorum\", ovvero concordia di tutti i cittadini onesti), e la esalt\u00f2, in particolare, nella quarta orazione contro Catilina: allora, per la prima volta nella storia tardo repubblicana, i senatori, i cavalieri ed il popolo si trovarono d'accordo sulle decisioni da prendere, decisioni dalle quali dipendeva la salvezza dello stato. Cicerone auspicava che la \"concordia\" potesse durare per sempre, pur capendo che essa era nata, in quel particolare frangente, solo per la pressione emotiva: d'altronde, la \"concordia\" non faceva leva su un particolare progetto politico, ma solamente su motivi di carattere sentimentale ed economico.\nCicerone filosofo.\nPer le opere, vedi l'apposita sezione\nLa filosofia prima di Cicerone.\nCicerone fu il primo degli autori romani a comporre opere filosofiche in latino: ne andava, infatti, molto fiero, ma si scusava, allo stesso tempo, di aver dedicato alla filosofia cos\u00ec tanto tempo. Alcuni, infatti, ritenevano che fosse disdicevole per un uomo romano dedicarsi alla filosofia, altri pensavano che comunque non bisognasse dedicarle pi\u00f9 di un certo tempo. Altri ancora, infine, erano convinti sostenitori della totale superiorit\u00e0 della filosofia greca, e consideravano per l'appunto solo le opere \"greche\" degne di essere lette.\nCicerone era per\u00f2 convinto che, se i Romani si fossero dedicati seriamente alla filosofia, avrebbero allora raggiunto le stesse vette dei Greci, che gi\u00e0 avevano eguagliato nella retorica. Ma il gusto per le speculazioni filosofiche era totalmente estraneo alla societ\u00e0 romana: il \"vir\" era, d'altronde, un uomo d'azione. I Romani conobbero la filosofia grazie al contatto con i Greci, ma consideravano inutile, se non addirittura deleteria, una vita spesa alla continua ricerca di un sapere che non portava nessuna gloria alla patria n\u00e9 alcuna ricchezza. Il Senato arriv\u00f2, infatti, addirittura ad espellere dall'Urbe i filosofi ateniesi che vi erano giunti in visita nel 155 a.C., Carneade, Diogene e Critolao.\nLa stessa \"nobilitas\" senatoriale non voleva, poi, che il popolo ed i giovani si interessassero alla filosofia (che avrebbe prodotto in loro un certo amore per l\"otium\", allontanandoli dalla vita reale), ma furono costretti ad ammettere che nessun uomo degno di tale nome poteva restare estraneo a questa scienza. I senatori decisero di richiamare a Roma i filosofi che avevano scacciato per prendere da loro delle vere e proprie lezioni di filosofia, vietando, comunque, loro di insegnare la filosofia pubblicamente. Persino Marco Porcio Catone, fiero oppositore della penetrazione della cultura greco-ellenistico a Roma, studi\u00f2 la filosofia greca, come tutti gli esponenti dell'oligarchia senatoriale del tempo.\nA riscuotere un istantaneo successo a Roma fu lo stoicismo, ma presto ad esso si unirono le altre dottrine, i cui esponenti arrivarono \"in massa\" a Roma nel corso del I secolo a.C. In poco tempo, dunque, la situazione aveva subito un totale ribaltamento, e non esisteva pi\u00f9 uomo estraneo alla filosofia.\nFormazione filosofica di Cicerone.\nCicerone non si comport\u00f2 diversamente dai suoi contemporanei, ma, almeno in giovent\u00f9, studi\u00f2 la filosofia convinto che si trattasse esclusivamente di un valido supporto per la retorica: inizi\u00f2 a comporre opere filosofiche, infatti, soltanto in tarda et\u00e0, quando solo la composizione, appunto, poteva essere l'impiego del suo tempo libero. Nella filosofia Cicerone cerc\u00f2 e seppe trovare la consolazione di cui aveva bisogno, il rimedio somministratogli dall'antica saggezza.\nDa giovane, Cicerone studi\u00f2 d'impulso l'epicureismo, dottrina che aveva avuto numerosi discepoli anche a Roma, tra cui Amafinio, Cazio e Lucrezio. In principio, Cicerone fu, infatti, allievo di filosofi epicurei, quali Fedro e Zenone. Pi\u00f9 tardi, sotto l'influsso di altri maestri, abbracci\u00f2, almeno in parte, lo stoicismo, ma non ne fu mai un convinto sostenitore: come altri al suo tempo, elabor\u00f2 una personale fusione tra le due filosofie, in modo eclettico. Mostr\u00f2, tuttavia, forti preferenze per la dottrina accademica insegnatagli da Filone: la teoria del probabilismo e del verosimile si adattavano perfettamente ad una personalit\u00e0 quale quella di Cicerone, a cui si addiceva perfettamente anche l'elevazione morale dello stoicismo. Questa particolare mescolanza fra pi\u00f9 filosofie fu la vera filosofia di Cicerone.\nOpere.\nScritti filosofici.\nLe opere filosofiche di Cicerone costituiscono un'importante fonte su teorie filosofiche ellenistiche poco documentate direttamente. In particolare gli \"Academica\" sono una testimonianza essenziale sullo scetticismo della media Accademia. In molti casi Cicerone traduce per la prima volta in latino termini filosofici greci. Ad esempio i termini probabile e probabilit\u00e0, usati con leggere varianti in tutte le lingue occidentali per indicare concetti filosofici e scientifici, traggono il loro significato attuale dalla scelta di Cicerone di tradurre con il latino \"probabilis\" il termine \"\" (\"pithan\u00f2s\"), nel senso in cui esso \u00e8 usato da Carneade.\nOrazioni.\nCicerone \u00e8 certamente il pi\u00f9 celebre oratore dell'antica Roma. Nel \"Brutus\" egli ritiene completato con se stesso (non senza un certo fine autocelebrativo) lo sviluppo dell'arte oratoria latina, e gi\u00e0 da Quintiliano la fama di Cicerone quale modello classico dell'oratore \u00e8 ormai incontrastata. Cicerone ha pubblicato da s\u00e9 la maggior parte dei suoi discorsi; cinquantotto orazioni (alcune parzialmente lacunose) le abbiamo ricevute nella versione originale, circa 100 sono conosciute per il titolo o per alcuni frammenti. I testi si possono dividere grosso modo tra orazioni pronunciate di fronte al Senato o al popolo e tra le arringhe pronunciate in qualit\u00e0 di - utilizzando termini moderni - avvocato difensore o pubblica accusa, nonostante anche questi ultimi abbiano spesso un forte substrato politico, come nel celeberrimo caso contro \"Gaio Verre\", unica volta in cui Cicerone compare come accusatore in un processo penale. Il suo successo \u00e8 dovuto alla sua abilit\u00e0 argomentatoria e stilistica, che si sa adattare perfettamente all'oggetto dell'orazione e al pubblico, soprattutto alla sua tattica astuta, che si adatta di volta in volta al particolare uditorio, appoggiando appropriatamente diverse scuole filosofiche o politiche, al fine di convincere il pubblico contrario e raggiungere il proprio scopo.\nTecniche di memorizzazione.\nPer memorizzare i suoi discorsi Cicerone utilizzava una tecnica associativa che venne chiamata tecnica dei \"loci\" o tecnica delle stanze. Egli scomponeva il discorso in parole chiave e parole concetto che gli permettessero di parlare dell'argomento desiderato e associava queste parole, nell'ordine desiderato, alle stanze di una casa o di un palazzo che conosceva bene, in modo creativo e insolito. Durante l'orazione egli immaginava di percorrere le stanze di quel palazzo o di quella casa, e questo faceva s\u00ec che le parole concetto del suo discorso gli venissero in mente nella sequenza desiderata. \u00c8 da questo metodo di memorizzazione che derivano le locuzioni italiane \"in primo luogo\", \"in secondo luogo\" e cos\u00ec via.\nScritti di retorica.\nCos\u00ec come per Cicerone \u00e8 difficile distinguere tra vita ed opere, cos\u00ec in particolare differenziare tra scritti filosofici e retorici \u00e8 s\u00ec pratico e chiaro,tuttavia non rappresenta pienamente la concezione e l'opinione di Cicerone. Gi\u00e0 nella sua prima opera conservata (\"De inventione\" I 1-5) chiarisce che la sapienza, l'eloquenza e l'arte del governare hanno sviluppato un legame naturale, che indubbiamente ha contribuito allo sviluppo della cultura degli uomini e che dev'essere ristabilito. Egli ha in mente quest'unit\u00e0 come modello ideale sia negli scritti teoretici sia anche nella sua propria \"vita activa\" al servizio della Repubblica - o almeno \u00e8 cos\u00ec che egli ha voluto idealizzare e vedere la propria realt\u00e0.\nPerci\u00f2 non \u00e8 affatto sorprendente se Cicerone ha sviluppato i suoi scritti filosofici con i mezzi della retorica e strutturato le sue teorie della retorica su principi filosofici. La separazione tra sapienza ed eloquenza Cicerone l'addossa alla \"rottura tra linguaggio e intelletto\" compiuta dalla filosofia socratica (\"De oratore\" III 61) e tenta attraverso i suoi scritti di \"risanare\" questa frattura; e quindi per una migliore attuazione la filosofia e la retorica secondo lui devono essere dipendenti l'una dall'altra (v. p.e. \"De oratore\" III 54-143); Cicerone stesso dichiara che \"io sono diventato un oratore [...] non nelle scuole dei retori ma nei saloni dell'Accademia\": con ci\u00f2 allude alla sua formazione sulle dottrine della Nuova Accademia di Carneade e Filone di Larissa, suo maestro.\nOpere perdute.\nTra le opere tardive di Cicerone si possono annoverare scritti consolatori, contributi alla storiografia, poesie (alcune anche sul suo periodo di consolato) e traduzioni. Queste opere sono per la maggior parte perdute. Delle poesie ci rimangono comunque svariate citazioni anche in altri lavori dello stesso Cicerone. Questi frammenti dimostrano l'influenza di uno dei pi\u00f9 importanti poeti latini, Catullo e di altri neoterici.\nEpistolario.\nLe epistole di Cicerone furono riscoperte tra il 1345 e il 1389 da Petrarca e dal cancelliere e umanista Coluccio Salutati. Complessivamente furono ritrovate circa 864 lettere, delle quali una novantina furono scritte da corrispondenti, e ci\u00f2 inizialmente provoc\u00f2 un grande entusiasmo, temperato successivamente dal fatto che l'immagine che traspariva di Cicerone non era quella dello strenuo eroe difensore della Repubblica, come si era sempre dipinto nelle sue opere e nelle sue orazioni, ma una versione molto pi\u00f9 umana, con le sue debolezze e i suoi aspetti meno retorici, ma certamente affascinanti nella loro genuinit\u00e0.\nLe epistole furono raccolte e archiviate dal segretario di Cicerone, Tirone, fra il 48 e il 43 a.C. Si dividono in 4 categorie:\nMemoria.\nPresente in tutto il Medioevo, il ricordo di Cicerone fior\u00ec durante il Rinascimento; Giovanni I di Brandeburgo principe elettore del Brandeburgo nel XV secolo, venne ricordato, dopo la sua morte, con l'appellativo di \"Cicerone\", proprio a causa della sua eloquenza.\nNegli Stati Uniti d'America vi sono ben quattro citt\u00e0 cui \u00e8 stato dato il nome \"Cicero\" in onore di Marco Tullio Cicerone. Inoltre l'espressione latina \"Cicero pro domo sua\" viene utilizzata per descrivere chi parla sostenendo il proprio tornaconto, ma che maschera pi\u00f9 o meno bene il fine del suo discorso come perorazione per altra causa. Essa deriva da un'orazione tenuta da Marco Tullio nel 57 a.C. per ottenere la restituzione della propria casa, requisitagli durante l'esilio.\nIl nome di Cicerone \u00e8 diventato un'antonomasia per indicare la guida che accompagna i turisti nella visita a monumenti e luoghi illustrando loro ci\u00f2 che stanno visitando. Parimenti con il nome Cicerone vengono identificate le marche da bollo, di diverso valore (e colore), ma tutte riportanti l'effigie del busto di Marco Tullio Cicerone, da apporre agli atti giudiziari, il cui ricavato alimenta il Fondo di previdenza degli avvocati.\nBibliografia.\nFonti primarie.\nPer le opere dello stesso Cicerone si vedano le apposite sezioni"}
{"id": "2139826", "revid": "287204", "url": "https://it.wikipedia.org/wiki?curid=2139826", "title": "Special Herbs, Vols. 5 &amp; 6", "text": "Special Herbs, Vols. 5 &amp; 6 \u00e8 un album strumentale realizzato da Daniel Dumile a nome Metal Fingers. Come tutti i volumi della serie \"Special Herbs\", ogni traccia ha il nome di un fiore o di una pianta.\nQuesto album, fatta eccezione per le bonus track, forma anche le ultime tredici tracce del volume precedente della serie, Special Herbs, Vols. 4, 5 &amp; 6. Il motivo di tale ripetizioni \u00e8 la pubblicazione dei lavori per etichette discografiche differenti. \u00c8 l'ultimo volume della serie ad avere al suo interno tracce gi\u00e0 edite nella serie \"Special Herbs\"."}
{"id": "2139827", "revid": "115615431", "url": "https://it.wikipedia.org/wiki?curid=2139827", "title": "Ordine del Leone d'oro", "text": "L'Ordine del Leone d'Oro era la pi\u00f9 alta onorificenza del Granducato d'Assia e del Reno.\nStoria.\nL'ordine venne creato il 14 agosto 1770 dal Langravio Federico II d'Assia-Kassel e disponeva di una sola classe di benemerenza. Esso venne posto sotto l'alto patronato di Sant'Elisabetta d'Ungheria, leggendaria antenata del fondatore. La ricompensa veniva riservata per quanti fossero eccelsi al servizio della casata d'Assia. Il Principe Elettore Guglielmo IX d'Assia-Kassel (divenuto Guglielmo I come Elettore d'Assia) estese il numero degli onorabili dividendoli nelle tre classi a partire dal 1\u00ba gennaio 1818.\nDopo l'occupazione dell'Assia da parte della Prussia nel 1866, l'ordine entr\u00f2 in orbita prussiana ed all'estinzione della casata degli Assia-Kassel pass\u00f2 agli Assia-Darmstadt che avevano la reggenza sull'intero Granducato d'Assia. Per questo motivo, l'ordine venne ripatentato dal nuovo governo con decreto del 27 agosto 1875.\nAlla morte dell'ultimo principe d'Assia-Kassel, il Granduca Luigi II l'ordine cess\u00f2 di essere concesso.\nClassi.\nL'ordine disponeva di tre classi di benemeranza:"}
{"id": "2139831", "revid": "275260", "url": "https://it.wikipedia.org/wiki?curid=2139831", "title": "Villa Crawen", "text": ""}
{"id": "2139834", "revid": "1543377", "url": "https://it.wikipedia.org/wiki?curid=2139834", "title": "Rifugio des Conscrits", "text": "Il rifugio des Conscrits (in francese \"Refuge des Conscrits\") \u00e8 un rifugio situato nel comune di Les Contamines-Montjoie (dipartimento dell'Alta Savoia, Francia), nelle Alpi Graie, a \"2.580\"\u00a0m s.l.m.\nStoria.\nIl rifugio attuale \u00e8 stato aperto nel 1997. Prima vi era, in posizione diversa, un rifugio rudimentale.\nCaratteristiche e informazioni.\nIl rifugio dispone di 90 posti. Viene aperto nella stagione primaverile e poi da fine maggio a settembre.\nAccessi.\nSi pu\u00f2 salire al rifugio partendo da \"Cugnon\", localit\u00e0 di Les Contamines-Montjoie e passando per il ghiacciaio di Tr\u00e9-la-t\u00eate."}
{"id": "2139835", "revid": "115615417", "url": "https://it.wikipedia.org/wiki?curid=2139835", "title": "Ordine di Guglielmo", "text": "L'Ordine di Guglielmo (in tedesco \"Wilhelmsorden\") dell'Assia-Kassel venne istituito dal Principe Elettore Federico Guglielmo il 20 agosto 1851 come un ordine di merito civile e militare per commemorare la memoria del nonno Guglielmo I. Esso rimase in vigore per 15 anni, cio\u00e8 sino a quando il principato non fu annesso alla Prussia nel 1866, venendo conferito 450 volte.\nIl 1\u00ba agosto 1866, l'Assia-Kassel fu incorporata nella Prussia e il 3 ottobre di quello stesso anno, l'ordine entr\u00f2 a far parte degli ordini prussiani, finendo con l'essere definitivamente abolito il 27 agosto 1875, pur continuando ad essere illegittimamente concesso dai principi d'Assia in esilio.\nEsso era suddiviso in quattro classi:\nInsegne.\nLa medaglia dell'ordine, consisteva in una croce maltese d'oro smaltata di bianco, al centro della quale si trovava una stella timbrata di un medaglione caricato con un leone rampante coronato attorniato dal motto dell'ordine, \"Virtuti et Fidelitate\".\nIl nastro era di rosso carminio bordato di una striscia bianca per parte."}
{"id": "2139839", "revid": "125644699", "url": "https://it.wikipedia.org/wiki?curid=2139839", "title": "Anticato", "text": "L'Anticato (\"Anticatone\") era un'opera in latino in due libri, oggi perduta, scritta nell'agosto del 45 a.C. da Gaio Giulio Cesare contro la memoria di Marco Porcio Catone Uticense.\nStoria.\nCatone era morto suicida a Utica nel 46 a.C. dopo la sconfitta delle truppe dei pompeiani da parte dello stesso Cesare: considerato il pi\u00f9 strenuo difensore della \"res publica\", Catone aveva scelto di darsi la morte per non dover assistere al trionfo di Cesare. Si erano dunque susseguite, nei mesi successivi, numerose opere contenenti le lodi dello stoico martire repubblicano; si trattava di scritti a carattere marcatamente politico, tesi a sottolineare l'opposizione degli \"optimates\" alla politica cesariana. \nTra le opere, a riscuotere il maggior successo fu una \"Laus Catonis\" redatta, nell'aprile del 46 a.C., da Marco Tullio Cicerone su sollecitazione di Marco Giunio Bruto, parente stretto di Catone e pupillo di Cesare. Riguardo alla sua stessa opera, Cicerone scrisse poco pi\u00f9 tardi:\nIl tono di giustificazione con cui Cicerone tent\u00f2 di celare il significato politico del suo scritto era indubbiamente volto a guadagnare la benevolenza di Cesare, che aveva particolarmente caro Bruto. Quando Cesare, il 25 luglio del 46 a.C. ritorn\u00f2 a Roma dall'Africa, il libello di Cicerone era probabilmente gi\u00e0 entrato ampiamente in circolazione, e Cesare, mentre era impegnato, nel 45 a.C., nella campagna di Spagna che si sarebbe conclusa con la battaglia di Munda, decise di scrivere un'opera in risposta.\nLa prima opera cesariana.\nLa prima opera in risposta alla \"Laus Catonis\" ciceroniana fu uno scritto redatto, su ordine di Cesare, dal luogotenente Aulo Irzio: l'opera, di cui Cicerone parla in una lettera scritta all'amico Attico il 9 maggio del 45 a.C., denigrava la figura di Catone, risparmiando dalle critiche e, invece, elogiando quella dello stesso Cicerone. Nello stesso periodo, anche Bruto, per ragioni ignote, pubblic\u00f2 un suo scritto in lode di Catone, e Cesare, dalla Spagna, fece pervenire un suo primo giudizio su entrambe le \"laudes\". Pur facendosi beffe di entrambi gli autori, Cesare continu\u00f2 nel suo scritto ad elogiare Cicerone, in modo da ottenerne l'appoggio: l'oratore, infatti, non aveva gradito l'opera di Bruto, che aveva attribuito a Catone il merito di aver soffocato la congiura di Catilina.\nLa seconda opera.\nSimile fu l'orientamento dell'\"Anticato\", che Cesare pubblic\u00f2 nell'agosto del 45 a.C.: di esso non ci rimane alcun frammento, ma lo stesso Cicerone scrisse di averlo grandemente apprezzato, nonostante Cesare lo avesse scritto in tempo di guerra. Nell'opera Cesare rispondeva a ciascuno degli argomenti utilizzati in lode di Catone da Cicerone, come si trattasse di uno scontro oratorio o di una \"replica dinanzi a un tribunale\". Particolare fu l'uso che Cesare fece dell'ironia, asserendo, seppur indirettamente, che Cicerone avesse adottato nella sua \"Laus\" un procedimento, quello di innalzare un uomo al livello divino, proprio della filosofia epicurea, che lo stesso Cicerone, cos\u00ec come Catone e buona parte della societ\u00e0 romana, disprezzava, a differenza di Cesare. Altrettanto ironiche erano le parole con cui Cesare invitava i lettori a non giudicare con troppa severit\u00e0 il suo stile di scrittura, volutamente agile e scarno: ad esse Cicerone rispose lodando l'intero \"corpus\" delle opere di Cesare nel \"Brutus\"."}
{"id": "2139853", "revid": "1573940", "url": "https://it.wikipedia.org/wiki?curid=2139853", "title": "Gazella subgutturosa", "text": "La gazzella gozzuta (Gazella subgutturosa ) \u00e8 una gazzella originaria dell'Asia centrale che deve il suo nome a una strana protuberanza della laringe, simile a un gozzo, che cresce nei maschi durante il periodo degli amori.\nDescrizione.\nDimensioni.\nLa gazzella gozzuta misura 90-126 cm di lunghezza (ai quali vanno aggiunti 10-23 cm di coda) e 56-80 cm di altezza al garrese. Il peso si aggira intorno ai 22-40 kg nei maschi e ai 18-33 kg nelle femmine.\nAspetto.\nQuesta gazzella deve il nome comune al rigonfiamento simile a un gozzo a livello della gola, costituito da una struttura cartilaginea ingrossata di forma cilindrica, pi\u00f9 grande e pi\u00f9 evidente nei maschi, specialmente durante la stagione degli amori, che consente di emettere forti belati nel corso del corteggiamento. A differenza della maggior parte delle altre gazzelle, le femmine di questa specie sono per lo pi\u00f9, ma non sempre, prive di corna, mentre i maschi presentano lunghe corna nere a forma di lira, elegantemente incurvate, che divergono verso l'esterno e si incurvano all'indietro all'estremit\u00e0. \u00c8 interessante notare che lo sviluppo delle corna nelle femmine aumenta man mano che si procede dalla Mongolia e dalla Cina, dove sono quasi completamente prive di corna, verso la penisola arabica, dove presentano corna ben sviluppate. La colorazione delle gazzelle gozzute varia, da una popolazione all'altra, dal quasi bianco al marrone passando attraverso differenti tonalit\u00e0 di grigio, rosso o giallo. Generalmente, la colorazione marrone molto chiaro del dorso si scurisce verso i fianchi, dove si distacca con una linea continua dal bianco delle parti inferiori, e la colorazione nera dei primi due terzi della coda contrasta nettamente contro il bianco dei glutei. Nell'Asia centrale e mediana i giovani presentano nitide strisce e macchie facciali su uno sfondo colorato, che tendono a diventare bianche e a svanire con l'et\u00e0, ma in Arabia Saudita anche i giovani hanno il muso interamente bianco privo di segni. Gli occhi sono grandi e neri e le orecchie sono lunghe. Le zampe e il collo sono relativamente lunghi e la coda \u00e8 piuttosto corta. I maschi sono pi\u00f9 grandi e pi\u00f9 pesanti delle femmine.\nBiologia.\nIn estate, la gazzella gozzuta vive in piccoli gruppi familiari di non pi\u00f9 di 10 individui, mentre in inverno si riunisce in grandi branchi di dozzine, centinaia o persino migliaia (in Asia centrale) di capi. Questo comportamento gregario coincide con la stagione ripoduttiva che si protrae da settembre a gennaio, durante la quale i maschi adulti diventano territoriali e usano urina e feci per marcare e segnalare il dominio sul proprio territorio all'interno del branco. In questo periodo i maschi utilizzano anche la loro gola ingrandita per emettere dei rauchi richiami e spalmano le proprie secrezioni ghiandolari sugli oggetti circostanti. Nel frattempo, i maschi subadulti formano gruppi di scapoli che possono comprendere fino a cinque individui, senza un territorio individuale. Al contrario, nello stesso periodo, femmine e giovani si riuniscono in branchi di 10-30 capi. La specie \u00e8 poligama, ma i maschi si accoppiano solamente con le femmine presenti all'interno del loro territorio. I maschi territoriali inseguono le femmine per tenerle nel loro territorio e allontanano qualsiasi altro maschio, compresi i giovani di un anno. Mentre la maggior parte dei maschi si accoppia con 2-12 femmine, raramente di pi\u00f9 (fino a 30 femmine in alcuni casi), alcuni non hanno accesso a nessuna femmina. Terminato il periodo del calore, le gazzelle gozzute si riuniscono in gruppi numerosi, spesso misti, che possono comprendere fino a 50 individui, ma in primavera i maschi lasciano i gruppi misti e maschi e femmine formano gruppi indipendenti. Le femmine gravide lasciano i propri gruppi (di femmine) e tendono a farsi pi\u00f9 solitarie man mano che si avvicina il momento del parto. La gestazione dura da 148 a 159 giorni, e le nascite si verificano tra marzo e luglio, anche se la maggior parte delle femmine partorisce in maggio (ad aprile in Arabia Saudita e a giugno in Mongolia). Le femmine giovani e anziane partoriscono un unico piccolo, ma la maggior parte delle femmine adulte (il 75%) ha parti gemellari, caratteristica particolarmente rara tra le specie di gazzella. Dopo la nascita il neonato trova un riparo da solo mentre la madre pascola o si riposa entro un raggio di 50-500 metri da lui. Le femmine portano i loro neonati in nuovi nascondigli dopo ogni allattamento, e i gemelli vengono tenuti a 50-1000 metri di distanza l'uno dall'altro durante i primi quattro-sei giorni. I giovani iniziano a seguire la madre regolarmente all'et\u00e0 di 2-2,5 mesi e sono svezzati dopo 4-5 mesi. Alcune giovani femmine hanno il loro primo estro all'et\u00e0 di sei mesi, anche se la maggior parte non inizia a riprodursi fino a 18 mesi. I maschi possono essere in grado di generare prole all'et\u00e0 di 10-11 mesi, ma di solito iniziano a riprodursi solo tra i 2,5 e i 3 anni di et\u00e0. I maschi sono fertili fino a 10-11 anni, anche se di solito non vivono pi\u00f9 di cinque o sei anni in natura, e le femmine possono partorire fino all'et\u00e0 di 13-14 anni, sebbene in natura superino di rado gli 8-12 anni.\nDurante i mesi estivi, le gazzelle gozzute pascolano prevalentemente al mattino presto e nel tardo pomeriggio, nutrendosi di erba, foglie e germogli, ma nelle zone dove il bracconaggio \u00e8 pi\u00f9 intenso tendono a divenire parzialmente notturne. Ogni gazzella mangia 6 chili di foraggio al giorno, circa il 30% del suo peso corporeo, e beve tra i 2 e i 4 litri di acqua. Nel calore del mezzogiorno, questi animali si riparano all'ombra e si rinfrescano scavando buche poco profonde dove giacere, nei punti in cui la terra \u00e8 pi\u00f9 fresca. Questa pausa di mezzogiorno viene significativamente ridotta o addirittura eliminata durante i mesi invernali pi\u00f9 freddi.\nDistribuzione e habitat.\nL'areale di questa specie si estende dalla Mongolia e dalla Cina nord-occidentale, attraverso l'Asia centrale (Kazakistan, Turkmenistan, Uzbekistan e, pi\u00f9 marginalmente, Tagikistan e Kirghizistan), fino all'Iran, all'Afghanistan, al Pakistan e anche al Caucaso meridionale. Tuttavia, esso si \u00e8 ridotto notevolmente rispetto al passato. La specie \u00e8 ancora molto comune in Mongolia, nella regione del bacino del Tarim nello Xinjiang (Cina) e in alcune parti del Kazakistan. Una popolazione consistente \u00e8 presente nel parco nazionale di Shirvan, nell'Azerbaigian, e un'altra, pi\u00f9 piccola, nel nord del Paese. Esemplari provenienti da Shirvan sono stati recentemente reintrodotti in quattro siti dell'Azerbaigian e in uno della Georgia sud-orientale. In Iran, la gazzella gozzuta \u00e8 quasi esclusivamente ristretta alle aree protette. In passato la specie in Pakistan era limitata al deserto di Chagai e alle zone adiacenti, ma sia l'areale che il numero di esemplari si \u00e8 drasticamente ridotto. Le popolazioni presenti nella penisola arabica e nella Turchia sud-orientale vengono attualmente considerate come una specie a s\u00e9, \"Gazella marica\". Il confine tra gli areali delle due specie, in Iraq, non \u00e8 ancora stato determinato con precisione.\nLa specie occupa un'ampia variet\u00e0 di \"habitat\" desertici e semiaridi. Si incontra in aree dal terreno pianeggiante e ondulato, ma preferisce le colline pedemontane accidentate, le valli di montagna e gli altopiani, evitando le falesie rocciose, le zone ricoperte da una fitta vegetazione boschiva, i terreni utilizzati per l'agricoltura o per il pascolo intensivo del bestiame e le aree prive di calanchi e di anfratti. A nord, l'estensione dell'areale \u00e8 limitata dalla profondit\u00e0 del manto nevoso in inverno, dal momento che queste gazzelle non riescono a raggiungere l'erba di cui si nutrono dove la copertura nevosa raggiunge profondit\u00e0 di 10-15 centimetri. Qui, a quote pi\u00f9 basse, allo scopo di evitare la neve, possono formarsi durante l'inverno aggregazioni di diverse migliaia di esemplari, che si disperdono verso quote pi\u00f9 elevate in estate. Le gazzelle gozzute si possono incontrare dal livello del mare fino a circa 3000 metri in Cina, e possono persino salire a quote di 3500 metri durante i mesi pi\u00f9 caldi in Kazakistan.\nTassonomia.\nAttualmente vengono riconosciute tre sottospecie di gazzella gozzuta:\nUna quarta sottospecie, \"G. s. marica\", diffusa nella penisola arabica, viene oggi riconosciuta come specie a parte (\"Gazella marica\").\nConservazione.\nIn tutto il loro areale, le gazzelle gozzute sono vittime della caccia illegale e della perdita dell'\"habitat\" e, sebbene siano ancora ampiamente diffuse, il loro numero \u00e8 in diminuzione e la loro distribuzione non \u00e8 uniforme. Sebbene si ritenga che il numero di questi animali sia ancora elevato in Mongolia e in Kazakistan, altrove la specie si \u00e8 ridotta drasticamente e alcune popolazioni, come quelle del Turkmenistan, sono quasi completamente scomparse. La maggior parte delle popolazioni sono ora piccole e isolate l'una dall'altra, il che le rende vulnerabili a ulteriori riduzioni. Questa specie \u00e8 stata cacciata per la sua carne e, in misura minore, per le corna, mentre la sottospecie araba ha sofferto anche, in alcuni casi, di prelievi di esemplari per le collezioni private. L'\"habitat\" \u00e8 andato perduto o \u00e8 stato gravemente degradato a seguito dello sviluppo economico, della conversione delle steppe in terreni agricoli e del sovrapascolo ad opera dei sempre pi\u00f9 numerosi capi di bestiame domestico. La sottospecie araba in particolare soffre a causa della competizione per il cibo con le pecore e le capre domestiche. In Asia centrale, la gazzella gozzuta \u00e8 vulnerabile anche agli effetti del rigido clima invernale. Attualmente, il numero totale di esemplari in natura non supera le 120.000-140.000 unit\u00e0, mentre in cattivit\u00e0 se ne contano circa 529 individui.\nLa gazzella gozzuta gode di protezione legale in tutti i paesi in cui vive, ad eccezione dell'Iran, dove questi animali vengono cacciati legalmente per le loro corna, utilizzate come trofei. Anche altrove, tuttavia, dove esiste una protezione legale, questa non \u00e8 sempre applicata in modo efficace. Di conseguenza, la specie \u00e8 presente soprattutto all'interno di aree protette come le riserve naturali e deve fare sempre pi\u00f9 affidamento su parchi nazionali e riserve per trovare un rifugio sicuro. Nella maggior parte dei paesi si trovano aree speciali dedicate alla protezione delle popolazioni di gazzella gozzuta, ma il livello di protezione reale all'interno di queste aree dipende in misura considerevole dal livello economico e dalla stabilit\u00e0 politica in uno o nell'altro paese. Programmi di riproduzione in cattivit\u00e0 vengono condotti in Arabia Saudita per creare nuove popolazioni selvatiche di queste gazzelle e potrebbero fornire un modello per future reintroduzioni in altre zone."}
{"id": "2139854", "revid": "436907", "url": "https://it.wikipedia.org/wiki?curid=2139854", "title": "On the Run", "text": ""}
{"id": "2139861", "revid": "339392", "url": "https://it.wikipedia.org/wiki?curid=2139861", "title": "ICWA", "text": ""}
{"id": "2139862", "revid": "196390", "url": "https://it.wikipedia.org/wiki?curid=2139862", "title": "Angiolo Ambrogini", "text": ""}
{"id": "2139867", "revid": "22229", "url": "https://it.wikipedia.org/wiki?curid=2139867", "title": "Guerra NBC", "text": ""}
{"id": "2139869", "revid": "767487", "url": "https://it.wikipedia.org/wiki?curid=2139869", "title": "Ordine del Grifone", "text": "L'Ordine del Grifone fu un ordine cavalleresco degli stati tedeschi di Meclemburgo-Schwerin e Meclemburgo-Strelitz.\nStoria.\nL'Ordine venne fondato il 15 settembre 1884 dal Granduca Federico Francesco III di Meclemburgo-Schwerin come riconoscimento per quanti si fossero maggiormente distinti al servizio della collettivit\u00e0 nello stato. L'Ordine venne esteso anche al vicino stato del Meclemburgo-Strelitz quando il duca Federico Francesco IV di Meclemburgo-Schwerin eredit\u00f2 lo stato.\nClassi.\nEsso era diviso in 5 categorie fondamentali:\nInsegne.\nLa \"medaglia\" dell'ordine era costituita da una croce maltese smaltata di rosso e bordata d'oro con al centro un medaglione d'oro con disegnato un grifone rampante. La gran croce veniva anche portata con annessa una fascia trasversale dalla spalla destra al fianco sinistro, mentre i commendatori avevano il privilegio di portare l'insegna appesa al collo tramite un nastro. Gli altri insigniti portavano la medaglia sulla parte sinistra del petto.\nIl \"nastro\" dell'ordine era giallo bordato ai lati con una fascia rossa per parte."}
{"id": "2139874", "revid": "268377", "url": "https://it.wikipedia.org/wiki?curid=2139874", "title": "GWES", "text": "GWES, acronimo dell'inglese Graphics, Windowing and Events (in italiano \"grafica, gestione finestre ed eventi\"), indica l'insieme di API del sistema operativo Windows CE deputate all'interazione con l'utente e alla gestione dell'interfaccia grafica, ovvero alle funzioni che nel modello tradizionale di Win32 sono raccolte nei moduli \"User\" e \"GDI\"."}
{"id": "2139877", "revid": "729019", "url": "https://it.wikipedia.org/wiki?curid=2139877", "title": "Antonio Di Dio", "text": "Medaglia d'oro al valor militare alla memoria.\nBiografia.\nDopo gli studi liceali conclusi a Cremona, citt\u00e0 di residenza della sua famiglia, l'8 settembre 1943 si trova a Modena, inserito nel corso allievi ufficiali della Scuola d'applicazione militare. In quel frangente viene messo agli arresti per un tentativo di opposizione ai tedeschi, evade dopo tre giorni e raggiunge il fratello Alfredo in Val Strona, dove si aggrega alla squadra di Filippo Maria Beltrami. Durante un conflitto a fuoco con i tedeschi in localit\u00e0 Megolo (frazione di Pieve Vergonte), il 13 febbraio 1944 resta ucciso assieme ai compagni che si trovano con lui, fra cui lo stesso comandante Beltrami e l'altro ventenne Gaspare Pajetta.\nRiconoscimenti.\nL'universit\u00e0 di Parma gli ha concesso nel 1946 la laurea ad honorem. Alla memoria dei fratelli Di Dio sono stati intitolati un battaglione carri e, Cremona, la storica sala di scherma, l'Accademia d'armi \"Antonio e Alfredo Di Dio Emma\", societ\u00e0 che da oltre 116 anni pratica lo sport della scherma, nel quale Alfredo era atleta di alto livello."}
{"id": "2139878", "revid": "30445", "url": "https://it.wikipedia.org/wiki?curid=2139878", "title": "Alta Cerdanya", "text": ""}
{"id": "2139879", "revid": "38275", "url": "https://it.wikipedia.org/wiki?curid=2139879", "title": "Assicurazione di qualit\u00e0", "text": ""}
{"id": "2139885", "revid": "108553919", "url": "https://it.wikipedia.org/wiki?curid=2139885", "title": "Telford", "text": "Telford \u00e8 una new town di 138.241 abitanti della contea dello Shropshire, in Inghilterra."}
{"id": "2139886", "revid": "287204", "url": "https://it.wikipedia.org/wiki?curid=2139886", "title": "Chumash", "text": "I Chumash sono una trib\u00f9 di nativi americani stanziati nelle zone costiere della California centrale. Vivono in territori oggi occupati dalle contee di San Luis Opispo, Santa Barbara e Los Angeles. Alcuni luoghi prendono il nome da alcuni termini della lingua Chumash come Lompoc, Malibu, Ojai, Pismo Beach, Point Mugui, Pin, Lago Castaic e Simi Valley.\nLingua.\nI Chumash parlano una lingua Uto-azteca detta \"Lingua Chumash\". Oggi questa lingua \u00e8 parlata solo da pochi ma alcuni vogliono reintrodurla nella lingua parlata.\nStoria.\nLe ricerche archeologiche dicono che i Chumash arrivarono dal Canale di Santa Barbara e vissero in California per millenni. I Chumash si stabilirono in alcuni insediamenti gi\u00e0 10.000 anni fa. Appartenevano alla Cultura Folsom, diffusa in California gi\u00e0 dal 12.000 a.C. I Chumash vennero probabilmente visitati dai polinesiani tra il V secolo e il IX secolo a.C., quasi 1000 anni prima di Cristoforo Colombo.\nI Chumash vennero visitati per la prima volta dagli europei il 10 ottobre 1542 da Juan Rodr\u00ecguez Cabrillo che scopr\u00ec il Canale di Santa Barbara. Nell'aprile del 1769 Gaspar de Poltola e Juniper Serra fondarono la prima missione nel territorio della trib\u00f9. Nel 1848, con il Trattato di Guadalupe Hidalgo, la California venne ceduta agli Stati Uniti.\nCultura.\nI Chumash erano cacciatori e agricoltori, ma erano abili anche nella pesca. Questa trib\u00f9 \u00e8 una delle poche che navigarono nell'Oceano Pacifico. Le loro imbarcazioni erano dette \"Tomols\" ed erano piccole e strette. I Chumash dipingevano anche sulla roccia dipinti raffiguranti l'astronomia.\nAlcuni oggetti di artigianato sono ora esposti allo Smithsonian Institution di Washington D.C., al Mus\u00e9e de l'Homme di Parigi e al Museo di Storia Naturale di Santa Barbara."}
{"id": "2139887", "revid": "1318658", "url": "https://it.wikipedia.org/wiki?curid=2139887", "title": "Commerce (metropolitana di Parigi)", "text": "Commerce \u00e8 una stazione sulla linea 8 della metropolitana di Parigi, nel XV \"arrondissement\".\nLa stazione.\nLa stazione venne aperta il 27 luglio 1937 e porta il nome della strada e del parco che sono situati al suo ingresso. La \"rue du Commerce\" \u00e8 una strada degli acquisti sita nel quartiere di \" Grenelle\" nel XV \"arrondissement\" di Parigi.\nA causa della ristrettezza della sede stradale della strada soprastante, i marciapiedi della stazione sono sfalsati come nella stazione Li\u00e8ge."}
{"id": "2139889", "revid": "834", "url": "https://it.wikipedia.org/wiki?curid=2139889", "title": "Alsdorf", "text": ""}
{"id": "2139897", "revid": "260760", "url": "https://it.wikipedia.org/wiki?curid=2139897", "title": "Otar Bolivecic", "text": ""}
{"id": "2139900", "revid": "1543377", "url": "https://it.wikipedia.org/wiki?curid=2139900", "title": "Album da solista", "text": "Un album da solista o album solista o album come solista (in inglese \"solo album\" o \"solo record\") \u00e8 un album musicale del cui contenuto \u00e8 responsabile un singolo cantante in contrapposizione a un gruppo musicale di cui fa (o ha fatto) parte.\nImpiego del termine.\nGli album da solista non indicano, come potrebbe indicare il nome, il prodotto di un lavoro attribuibile in maggioranza ad un singolo artista, ma principalmente un progetto in cui quest'ultimo esercita un controllo creativo maggiore sul prodotto rispetto a quello che avrebbe lavorando nella band di cui fa o ha fatto parte (questo non esclude tuttavia che egli contribuisca in effetti a creare tutti i suoni ed i testi dell'album, come \u00e8 stato il caso di Paul McCartney). Essi possono essere considerati rappresentazione diretta dell'artista, ponendo al centro dell'attenzione la sua abilit\u00e0 vocale o strumentale nell'interpretazione della musica propria o di altri.\nC'\u00e8 un certo dubbio nella critica se considerare \"tecnicamente\" solisti album in cui compaiono tutti gli elementi della band di origine.\nUn critico si espresse in tal caso riguardo a \"Ringo\", il terzo album solista di Ringo Starr\nE in modo analogo:\nDiffusione.\nIl concetto di \"album solista\" era conosciuto gi\u00e0 verso la fine degli anni quaranta. Infatti nel 1947, in un articolo della rivista musicale \"Billboard\" si parlava del primo album solista di Margaret Whiting, in precedenza cantante per varie orchestre, per la Capitol.\nL'utilizzo di album solisti \u00e8 diventato frequente nel rock. Neil Young fu fra le prime personalit\u00e0 del \"rock and roll\" a comporre, nel 1969, un album solista (l'omonimo \"Neil Young\"), presagendo in parte una tendenza che fu centrale nel decennio successivo e che all'inizio degli anni ottanta era percepita come rilevante nelle dinamiche dell'Industria musicale.\nUno dei primi album solisti nel jazz fu \"Schlingerland\", del batterista Sven-\u00c5ke Johansson, nel 1972.\nIl rapporto fra gli artisti solisti e le dinamiche delle band.\nL'album musicale solista pu\u00f2 rappresentare tanto una nuova fase creativa per l'artista che lascia definitivamente il gruppo in cui ha lavorato sino a quel momento (\"going solo\"), quanto un progetto temporaneo per indagare nuove frontiere creative (\"side projects\").\nL'effetto di questi progetti sulla band di origine non \u00e8 chiaro. Esistono band che si sono dissolte con l'inizio della carriere solista di alcuni o tutti i propri membri, e quindi l'uscita di album solisti viene talvolta interpretata come un possibile sintomo di instabilit\u00e0 di una formazione musicale e uno dei fattori chiave per l'impoverimento di una scena musicale, ma non mancano opinioni opposte che ritengono l'effetto sulla band stessa di uno o pi\u00f9 progetti solisti dei suoi componenti minimo o non problematico (per esempio nel Pagan Metal), e altre ancora che vedono questi ultimi come una fase naturale della storia di un gruppo, persino utile in generale per la longevit\u00e0 delle band.\nIl ruolo degli album solisti nella carriera degli artisti musicali.\nNell'ambito della musica rock gli album da solista sono visti principalmente sia da parte della critica che degli artisti e degli addetti dell'industria musicale come l'opportunit\u00e0 per un musicista, soprattutto se eccessivamente identificato con uno specifico gruppo, di presentare un'espressione autentica e personale della propria musica. Molto frequenti sono i \"solo albums\" prodotti da \"band vocalists\".\nPer l'artista, la possibilit\u00e0 di lavorare o di apprendere a lavorare in modo flessibile con persone differenti \u00e8 un altro fattore considerato cruciale. L'album da solista \u00e8 quindi visto come un mezzo per stabilire una rete di nuovi contatti e migliorare le proprie relazioni sociali tanto con l'ambiente discografico che con il pubblico. In generale esso \u00e8 percepito come un'opportunit\u00e0 di crescita e maturazione personale, per andare oltre gli schemi usuali.\nNella musica prettamente strumentale, quale il jazz, \u00e8 possibile per l'artista sperimentare differenti formazioni musicali. Secondo i critici l'album da solista permetterebbe di realizzare al meglio il potenziale dell'esecutore, concentrandosi sull'arrangiamento e le scelte musicali.\nAlcuni artisti ritengono la composizione di un album da solista un qualcosa di stimolante ma che richiede molto impegno\n e per questo potrebbe rivelarsi potenzialmente rischioso, anche nelle opinioni di alcuni addetti all'industria musicale. Sebbene vi siano persone che ritengano che il nome di un artista affermato, in quanto noto, abbia gi\u00e0 un forte \"appeal\" sul pubblico, una delle principali ragioni per un insuccesso discografico potrebbe essere un basso tasso di \"cross-over\" fra i fan.\nIl giudizio che emerge dalla critica musicale sulla qualit\u00e0 dei progetti solisti \u00e8 articolato:\nC'\u00e8 una tendenza a dividere i risultati in due tipologie diverse: ci sono gli album solisti in cui l'artista riesce ad esprimere appieno il suo potenziale, con punte di originalit\u00e0 e freschezza, ma essi convivono frequentemente con risultati scarsi con risultati di critica e di vendita sotto le aspettative.\nPer molti critici questi ultimi sono la maggioranza degli album solisti\n, in particolare se progetti di strumentisti di band. Spesso si rimarca in modo generale l'aridit\u00e0 o la pomposit\u00e0, e la vanit\u00e0 della maggioranza di certe operazioni.\nTuttavia non si mancano di stressare le eccezioni, soprattutto in quanto tali, in particolare Sting. Mike Oldfield \u00e8 invece citato come esempio di polistrumentista che \u00e8 riuscito ad ottenere ottimi risultati anche da solista."}
{"id": "2139903", "revid": "599013", "url": "https://it.wikipedia.org/wiki?curid=2139903", "title": "Friedewald", "text": ""}
{"id": "2139908", "revid": "767487", "url": "https://it.wikipedia.org/wiki?curid=2139908", "title": "Associazione San Marcellino", "text": "L'Associazione San Marcellino \u00e8 una associazione ONLUS che lavora nel centro storico di Genova e che si dedica in particolare all'assistenza di persone senza dimora; ad esse propone percorsi di riabilitazione sociale e di ripresa dell'autonomia.\nOrganizzazione collegata all'impegno dei Gesuiti per la promozione della giustizia sociale, \u00e8 stata fondata nel 1945 attorno alla Chiesa di San Marcellino per aiutare quei genovesi che nel centro storico avevano perso casa a causa della seconda guerra mondiale. Nel tempo si \u00e8 accostata alle diverse forme della povert\u00e0 estrema censita nel capoluogo ligure.\nDagli anni ottanta accoglie ed accompagna le persone senza dimora in percorsi di riabilitazione sociale che puntano alla ripresa dell'autonomia e ad una vita pienamente dignitosa e ricca di significato. Pi\u00f9 di trenta operatori e circa cinquecento volontari sono impegnati a riconoscere in queste persone non solo bisogni ma anche qualit\u00e0 e risorse.\nStoria.\nIl fondatore dell'Opera, che allora aveva il nome \"La Messa del Povero\" \u00e8 stato padre Paolo Lampedosa S.J., che nel 1945 ha iniziato ad occuparsi delle povert\u00e0 legate al conflitto mondiale.\nL'impegno \u00e8 poi continuato per contrastare le situazioni di grave disagio che via via la citt\u00e0 si \u00e8 trovata ad affrontare: dall'emergenza dei senzatetto nel dopoguerra, alla realt\u00e0 degli immigrati dalle regioni del sud e dalle isole negli anni sessanta-settanta con le loro difficolt\u00e0 d'inserimento, alle nuove povert\u00e0 e ai fenomeni di esclusione sociale registrati dai successivi anni ottanta in poi.\nFinalit\u00e0.\nLa finalit\u00e0 dell'associazione \u00e8 espressa nel suo statuto:\nInoltre san Marcellino si propone di suscitare incontri fra persone in condizioni di vita diverse ed apparentemente lontane, per attivare relazioni realmente orientate al cambiamento. In queste relazioni i reciproci bisogni possono trasformarsi e contribuire allo sviluppo di un pensiero degno e di una umanit\u00e0 giusta combinando nella storia la promozione della giustizia con la radicalit\u00e0 della proposta evangelica.\nL'Associazione intende la lotta per la promozione della giustizia anche come sviluppo di luoghi di riflessione, di formazione e di testimonianza attorno ai temi centrali dell'esperienza umana. Il lavoro sociale deve permettere al potenziale di cambiamento che l'incontro con la sofferenza comporta, di accedere a un piano culturale, coinvolgendo la societ\u00e0, per non ridursi alla pura funzione di controllo sociale. L'obiettivo \u00e8 quello di collaborare alla costruzione di un posto migliore per tutti, una societ\u00e0 coesa, una citt\u00e0 degna dell'uomo, dove giustizia e carit\u00e0 non siano in conflitto.\nAttivit\u00e0.\nL'Associazione sviluppa una metodologia d'intervento articolata che si avvale di una serie di strutture di servizio, distinte in base alla funzione che queste svolgono nei confronti delle persone accolte ed al ruolo assunto nei progetti sviluppati in loro favore:\nLe varie opere impegnano pi\u00f9 di trenta operatori e circa cinquecento volontari.\nContribuiscono al raggiungimento degli obiettivi proposti diverse attivit\u00e0 di animazione sociale, culturale e religiosa che si sviluppano nell'arco dell'anno. Una Messa domenicale nella chiesa di San Marcellino rappresenta, dal tempo delle origini, un appuntamento significativo per coloro che hanno il dono della fede.\nFra le attivit\u00e0 proposte per la formazione, lo studio e la riflessione, nel 2008 ha avuto luogo l'ottava edizione del corso annuale \"Operare con le persone senza dimora\", in convenzione con la Facolt\u00e0 di Scienze Politiche dell'Universit\u00e0 di Bologna e l'ottavo ciclo di conferenze pubbliche aperte alla citt\u00e0 \"Intorno a noi\" sul tema del bene e del male.\nMolte sono anche le proposte di formazione continua dedicata ad operatori e volontari. La presenza nel dibattito nazionale \u00e8 anche assicurata dalle pubblicazioni di articoli e di due volumi, editi dalla FrancoAngeli, che presentano non solo i diversi aspetti dei problemi affrontati, ma raccolgono anche autorevoli contributi scientifici esterni italiani ed europei.\nCollaborazioni europee.\nL'Associazione san Marcellino negli ultimi vent'anni ha potuto confrontare le sue realizzazioni con importanti Organizzazioni europee impegnate nel settore. Essa si situa in prima linea nelle azioni di contrasto alle povert\u00e0 promosse dall'Unione europea, ed \u00e8 impegnata con interventi diversi e pubblicazioni nella riflessione sulle tematiche sociali collaborando stabilmente con riviste e Istituti di Ricerca Sociale.\nL'associazione partecipa a progetti di ricerca-intervento in campo sociale finanziati dall'Unione europea in \"partnership\" con importanti istituti e associazioni di altri paesi, in particolare di Spagna (\"Fundaci\u00f3n San Mart\u00edn de Porres\" di Madrid, legata ai padri Domenicani), Francia (Gruppi Emmaus) e Germania (\"Erlacher Hoehe\"). Le attivit\u00e0 e le esperienze maturate sono diffuse e confrontate all'interno di associazioni, sia nazionali che internazionali, quali la Federazione Italiana degli Organismi che operano con le Persone Senza Dimora (FIOPSD), la corrispondente Federazione Europea (FEANTSA) e il \"Jesuit Social Network Italia\" (JSN), e sono state presentate in numerosi convegni.\nLa Fondazione San Marcellino.\nNel 1991 a fianco della Associazione nasce la \"Fondazione san Marcellino\" per raccogliere i fondi necessari all'impegno della Associazione. Questa Fondazione mette gratuitamente a disposizione dell'Associazione diverse strutture immobiliari di sua propriet\u00e0, dove sono ubicate le principali sedi dei servizi.\nIl collegamento fra Associazione e Fondazione ha permesso inoltre di diffondere direttamente all'interno dei canali di comunicazione propri della Compagnia di Ges\u00f9 e di propagare anche su scala internazionale i contenuti e i risultati delle iniziative dell'Associazione.\nI fondi per l'attivit\u00e0 dell'associazione arrivano dal Cinque per mille che l'associazione riceve in quanto ONLUS, da enti istituzionali che ne appoggiano l'operato, e da donazioni di privati. Queste ultime coprono pi\u00f9 della met\u00e0 del bilancio.\nNote legali.\nL'Associazione ha sede a Genova in via al Ponte Calvi 2, ed \u00e8 iscritta all'albo delle organizzazioni di volontariato presso la Regione Liguria al n\u00b0 ss-ge-asoc-6-1993.\nL'Associazione ha ottenuto per il quarto anno consecutivo la Certificazione di Servizio per gli organismi di certificazione, con l'Ente Certificatore Soci\u00e9t\u00e9 G\u00e9n\u00e9rale de Surveillance (SGS)."}
{"id": "2139915", "revid": "1856513", "url": "https://it.wikipedia.org/wiki?curid=2139915", "title": "Hamm (disambigua)", "text": ""}
{"id": "2139916", "revid": "599013", "url": "https://it.wikipedia.org/wiki?curid=2139916", "title": "Ordine al merito militare di Baviera", "text": "L'ordine al merito militare di Baviera (\"Bayerische Milit\u00e4r-Verdienstorden\") fu un ordine cavalleresco-militare bavarese fondato il 19 luglio 1866 dal re Ludovico II di Baviera. Esso era l'onorificenza concessa dal re per atti di coraggio e costituiva la medaglia al merito per gli ufficiali, ma anche i civili vi erano ammessi. A livello di precedenza, l'ordine era inferiore all'Ordine militare di Massimiliano Giuseppe, che era la pi\u00f9 alta onorificenza del regno di Baviera.\nDescrizione.\nLa medaglia dell'ordine consisteva in una croce maltese smaltata di blu con al centro un medaglione. Su diverse medaglie (su tutte a partire dal 1905) si trovavano anche delle fiamme dorate (argentate per la IV classe dal 1905). Al diritto il medaglione riportava in oro la lettera \"L\" (monogramma del fondatore Luigi II) su sfondo nero, attorniata dalla scritta in una fascia di smalto bianco circolare al medaglione stesso. Sul retro si trovava in centro al medaglione il leone bavarese d'oro attorniato dalla fascia bianca con incisa in oro la data di fondazione dell'ordine \"1866\".\nClassi.\nCon il 1905, l'ordine venne ampliato ulteriormente e vennero create nuove classi, che aggiunte alle classiche tre, andarono a formare le seguenti:\nDal momento che l'ordine era prevalentemente concesso per meriti di guerra, parallelamente a quella ufficiale, si svilupp\u00f2 un'ulteriore suddivisione in classi di merito a seconda dei gradi d'esercito dei premiati.\nLe insegne erano sormontate da due spade incrociate oppure godevano del privilegio di portare una placca a stella o ancora di portare una corona sulla medaglia, a seconda dei casi.\nInfine vi era la Croce al merito militare di Baviera, per premiare tutti i sottufficiali e soldati non citati. Questa era l'equivalente della Croce di Ferro prussiana ed aveva gradi propri distinguibili in:"}
{"id": "2139919", "revid": "1005847", "url": "https://it.wikipedia.org/wiki?curid=2139919", "title": "Elezioni europee del 1994 in Danimarca", "text": "Le elezioni europee del 1994 in Danimarca si sono tenute il 10 giugno."}
{"id": "2139924", "revid": "117789205", "url": "https://it.wikipedia.org/wiki?curid=2139924", "title": "Giuliano Kremmerz", "text": "Biografia.\nGiuliano Kremmerz, semplificazione dello ieronimo J.M. KREMM-ERZ, pseudonimo di Ciro Formisano, fu uno studioso di ermetismo che a cavallo fra XIX e XX secolo ne divulg\u00f2 le teorie al vasto pubblico degli studiosi di esoterismo e, per incentivarne la pratica sperimentazione, fond\u00f2 la \"Schola Philosophica Hermetica Classica Italica - Fratellanza Terapeutico-Magica di MIRIAM\" (o MYRIAM), costituita su modello delle antiche fratellanze isiache egiziane e degli antichi culti misterici.\nIl periodo da 1861 al 1895.\nFiglio di Michele Formisano, modesto assistente di opere stradali, e di Gaetana Argano di famiglia benestante, il giovane Ciro benefici\u00f2 dell'aiuto finanziario della famiglia materna per studiare, tanto che a soli 17 anni riusc\u00ec ad ottenere l'abilitazione per l'insegnamento di italiano, storia e geografia. Dopo aver conseguita la laurea in Lettere all'Universit\u00e0 di Napoli, Ciro Formisano inizi\u00f2 negli anni fra il 1883 e il 1885 a lavorare come insegnante al Ginnasio di Alvito (FR), poi come correttore di bozze in una tipografia di Portici. Indi, grazie alla conoscenza del suo fondatore Eduardo Scarfoglio, divenne redattore del quotidiano \"Il Mattino\". Sposatosi nel 1887 con Anna Beato, tra il 1888 e il 1893, forse a causa di problemi finanziari per alcuni, o per la sua sete di conoscenza per altri, intraprese un viaggio all'estero, secondo certe fonti in America latina, imbarcandosi su una nave diretta a Montevideo e rientrando nel 1893 con una nave di medesima provenienza. Alcuni ritengono che in quel frangente egli sia entrato in contatto con lo sciamanesimo. Secondo altri viaggi\u00f2 invece in Europa, soggiornando in Francia e ricevendo tra l'altro l'iniziazione al Martinismo. Nella rivista \"Nova Lux\" di Roma, Kremmerz venne infatti qualificato Superiore Incognito martinista, mentre nella rivista \"O' Thanatos\", all'epoca bollettino dell'Ordine Martinista diretto dal Banti, figurava nel comitato di redazione. Da documenti del fondo Papus di Lione risulta che Kremmerz fu \u201cDelegato speciale\u201d dell'Ordine Martinista per la Campania.\nSia come sia, al suo ritorno in patria lo attendevano la moglie Anna Beato (o Petriccione) e le figliolette Gaetana e Adele nata dopo la sua partenza. Dal 1895 si trasfer\u00ec con la famiglia a Napoli dando il via all'attivit\u00e0 di scrittore e sperimentatore delle dottrine ermetiche.\nSfondo culturale e attivit\u00e0 esoteriche.\nIl segmento storico temporale in cui il personaggio Ciro Formisano si affaccia sul proscenio esoterico-occultistico \u00e8 caratterizzato dai fermenti susseguenti al risorgimento italiano e ai suoi epigoni, che sfociarono in quei movimenti intellettuali e spiritualisti confluiti in particolare nelle logge massoniche di rito egizio, nello spiritismo kardechiano e nel revival del magnetismo animale mesmeriano.\nGi\u00e0 nel 1864 erano stati pubblicati nove volumi chiamati \"Il Mondo Secreto\", ad opera di G. De Castro, in cui erano ampiamente trattati temi collegati alle iniziazioni antiche.\nE proprio su queste tradizioni il Formisano si form\u00f2 e, stando al parere concorde dei ricercatori contemporanei, fu instradato all'ermetismo filosofico da Izar Bne Escur, alias Pasquale De Servis, che viveva nello stesso stabile in via della Parrocchia a Portici, ove egli risiedeva con la sua famiglia d'origine.\nIniziato probabilmente da costui, il giovane Ciro attinse i principi e le sue teorie filosofiche a quella tradizione ermetica che, traendo le sue lontane origini dall'Ermes Thot egizio, si diffuse nella Magna Grecia con la Scuola pitagorica e nelle terre partenopee, tant'\u00e8 che ancor oggi a Napoli, nel quartiere Nilense, ove si insediarono coloni giunti da Alessandria d'Egitto nel III secolo a.C. si apprezzano monumenti che dimostrano l'importazione di culti egizi durante l'Ellenismo, come la statua dedicata al Dio Nilo, eretta dagli alessandrini nelle adiacenze di Piazzetta Nilo.\nNella stessa zona della Napoli esoterica, cui il Formisano far\u00e0 pi\u00f9 volte cenno nelle sue opere, trova luogo la Cappella Sansevero, di pi\u00f9 recente edificazione, nella quale il Principe Raimondo di Sangro, fece collocare alcune sue sculture dal voluto connotato misterico.\nFu quindi dopo la morte di Pasquale De Servis (Izar), considerato dai pi\u00f9 il suo \"maestro\", e coincidente con il suo ritorno in patria del 1893, che il Formisano, con lo pseudonimo di Giuliano Kremmerz, forse ispirandosi nel titolo alla gi\u00e0 citata pubblicazione del 1864 persegu\u00ec l'intento di risvegliare nella cultura del tempo il ricordo dell'antica sapienza mediterranea di matrice isidea, iniziando dal 1897 sulla sua rivista \"Il Mondo Secreto\" la divulgazione delle basi teoriche di \u201cmagia naturale e divina\u201d.\nParallelamente, mentre si confrontava sulla rivista con gli scritti di alcuni ben noti esoteristi, quali Papus, Eliphas L\u00e9vi, Stanislas De Guaita, e con le idee emergenti di Madame Blavatskij e Annie Besant, egli gettava le basi per la successiva realizzazione del suo progetto, cui dette il via quando, concludendo quasi bruscamente la pubblicazione della rivista, convogli\u00f2 un buon numero di lettori e sostenitori verso un primo esperimento di \"Fratellanza terapica\", idealmente ricollegata alle antiche Fratellanze Isiache e Rosacruciane.\n\"Il Mondo Secreto non sparisce\" - egli scrive nel dicembre del 1899- \" ma si trasforma nella realizzazione delle teorie nebulose e comincia l'esposizione della scienza della Medicina Ermetica, rivelazione della sintesi terapeutica della Rosa Mistica\".\nCostituzione della Fratellanza di Miriam.\nNel primo fascicoletto della successiva opera \"La Medicina Ermetica - bollettino d'istruzioni ai praticanti\", fu riassunto in sette articoli, il patto fondamentale di costituzione della sua Schola, stipulato con un certo Grande Ordine Egiziano o Egizio di controversa identificazione, poich\u00e9 per alcuni sarebbe stato costituito dai vertici delle logge massoniche napoletane di matrice egizia e per altri va invece considerato come un organismo iniziatico avulso da ogni commistione socio-politica, settaria, e in particolare massonica. Ormai delineata sia nella forma che nella sostanza la Fratellanza costituita dal Kremmerz fu da lui posta, nel 1909, sotto la protezione di quest'Ordine iniziatico e statuita in 60 commi col titolo di \"Pragmatica Fondamentale della S.P.H.C.I. Fr+ Tm+ di Miriam\".\nEgli istitu\u00ec sedi operative denominate Accademie Miriamiche a Napoli, Bari, Roma, Taranto, La Spezia deputandole, sulla base dello statuto o Pragmatica Fondamentale, alle riunioni degli aderenti e a rappresentare all'esterno la scuola.\nIn base ai suoi scritti, e in particolare ai fascicoli delle \"Lunazioni\", stampati \"pro Schola\" e fuori commercio fino alla fine dei suoi giorni, Kremmerz pu\u00f2 ritenersi fra gli antesignani della moderna interpretazione olistica dei fenomeni vitali e vicino all'Omeopatia di Samuel Hahnemann..\nDifficolt\u00e0 e resistenze al suo progetto.\nMa questo suo progetto incontr\u00f2 difficolt\u00e0 organizzative fin da principio e palesi resistenze da parte di ermetisti suoi contemporanei fra cui \"N.R. Ottaviano\", da identificarsi per alcuni nell'islamista Leone Caetani e per altri in tale ing. Koch, che firm\u00f2 con quello pseudonimo alcuni articoli di carattere pagano nella rivista \"Commentarium per le accademie ermetiche\", mostrando il suo disaccordo sulla volgarizzazione dei cosiddetti \"segreti ermetici\" considerati patrimonio esclusivo delle societ\u00e0 segrete e degli \"iniziati\"..\nInoltre la divulgazione messa in atto da Kremmerz, sebbene mediata dall'adattamento al contesto storico-culturale dell'epoca, si mostr\u00f2 difficile da essere pienamente compresa, e in una Circolare del 1914 indirizzata ai dirigenti delle Accademie egli si adoper\u00f2 per ricondurre i suoi stessi discepoli alle primitive intenzioni circa gli scopi della Schola.\nTrasferimento a Beausoleil.\nNel frattempo egli si era trasferito con la moglie e il terzogenito Michele prima a Camogli nel 1907, poi a Ventimiglia per stabilirsi nel 1912 definitivamente a Beausoleil, nel Principato di Monaco allontanandosi cos\u00ec \"per ragioni momentanee\" dalla direzione della Schola. Ma oltre a continuare la diramazione pro Schola delle \"Lunazioni\" e a mantenere frequenti contatti con la segreteria e i dirigenti responsabili delle Circoscrizioni nord e sud della Fratellanza (Luciano Galleani e Giacomo Borracci), fece frequenti viaggi in Italia ove tra l'altro, a Bari, risiedeva la figlia Gaetanina.\nNel 1920 e 1921 soggiorn\u00f2 a Roma e Bari per tenere delle Conversazioni o conferenze presso le sedi delle rispettive Accademie: Vergiliana e Pitagora con l'intento di nuovamente ricondurre alla pratica della medicina ermetica gli sforzi congiunti degli iscritti alla Schola. Ma l'incedere del ventennio fascista (un'irruzione fascista nell'Accademia Pitagora ne aveva causata la chiusura e la Vergiliana di Roma aveva seguito la stessa sorte), lo costrinse a diradare i suoi viaggi in Italia. Pertanto, egli continu\u00f2 a ricevere discepoli nella sua residenza monegasca e a mantenere contatti con la Segreteria Generale della Schola affidata a Domenico Lombardi, fino alla sua morte avvenuta a Beausoleil il 7 maggio 1930.\nLa produzione letteraria.\nNegli anni dal 1897 al 1900, Kremmerz pubblic\u00f2, per i tipi dell'Editrice Dekten e Rocholl di Napoli: la rivista Il Mondo Secreto, Angeli e Demoni dell'Amore, La Medicina Ermetica (Bollettino di istruzioni ai praticanti della Fr+Tm+di Miriam). Cur\u00f2 inoltre per l'Editore Rocco di Napoli la pubblicazione della collana \"Biblioteca esoterica Italiana\", firmando prefazioni, commenti, annotazioni, ai volumetti \"Storia dell'Alchimia\" di P. Bornia, \"La Medicina Mistica\" di S. Catalano, \"Cristo, la Magia e il Diavolo\" dal \"Dogma dell'Alta Magia\" di Eliphas L\u00e9vi, \"Il Guardiano della soglia\" di P. Bornia. Sempre con l'Editore Rocco, ripubblic\u00f2 \"Il Mondo Secreto\" raccolto in due volumi.\nNei primi anni del secolo scrisse articoli sulle riviste \"Mondo Occulto\", \"O' Thanatos\", \"Luce e Ombra\". Su quest'ultima apparve, intorno al 1909, \"I Tarocchi dal punto di vista filosofico: Il Prologo del Pazzo e Gli Amanti\"; l'Arcano \"La Morte\" fu aggiunto successivamente in un'edizione postuma per i tipi di Bocca. Fra il 1910 e il 1911 fu edita da \"Luce e Ombra\" \"La Porta Ermetica\" scritta, pare, fra il 1904 e il 1905, dedicata a Maria, e fu pubblicata a Bari la rivista \"Commentarium\" per le Accademie Ermetiche (S.P.H.C.I.), a cui contribuirono, utilizzando anche degli pseudonimi, vari collaboratori, amici e sostenitori fra i quali: L. Jesboama, G. Catinella, P. Bornia, M. G. Paolucci, P. Clemente, N. R. Ottaviano, Alfredo Carreras, G. Borracci.\nNel 1913 egli inizi\u00f2, all'interno della Schola, la divulgazione in fascicoletti delle \"Lunazioni: Annotazioni sulle Influenze Siderali e Lunari sulle piante, i medicamenti, le infermit\u00e0 del corpo umano e i prognostici di guarigione e di morte - 1\u00b0 2\u00b0 3\u00b0 Ciclo\", proseguendola ininterrottamente fino alla fine dei suoi giorni. Il Kremmerz non si \u00e8 mai attribuito la totale paternit\u00e0 di quest'opera citando spesso l'Anonimo Napoletano e altre fonti della sapienza antica da cui ha attinto le notizie ivi riportate. I \"Dialoghi sull'Ermetismo\" pubblicati a cura di alcuni discepoli, in numero di sette, nel 1929 dalle Arti Grafiche Panetto e Petrelli di Spoleto, e completati dall'VIII e IX dialogo stampati postumi, costituiscono l'ultima opera pubblicata da Kremmerz.\nLa terapeutica ermetica.\nIn una circolare del 1898 Kremmerz dichiara che il proprio scopo \u00e8 creare una \"\"fratellanza spiritualista magica\" [...] che si occupi \"di medicina ermetica, di terapeutica magica, di guarire o alleviare le sofferenze e le malattie\"\" attraverso lo studio e la sperimentazione applicata alla terapeutica di tutte le potenzialit\u00e0 note e ignote dell'organismo umano.. Secondo il fondatore gli aderenti a questa sua scuola avrebbero dovuto tentare la cura a distanza degli ammalati che ad essi spontaneamente si rivolgevano per aiuti gratuiti. Tutto ci\u00f2 senza dichiararsi in conflitto con la scienza medica delle universit\u00e0 del tempo, n\u00e9 impedendo che l'ammalato facesse comunque ricorso al medico laureato e ai farmaci registrati nella farmacopea ufficiale.\nLa scuola e le associazioni kremmerziane.\nDopo la morte di Kremmerz diverse associazioni si sono ispirate alla scuola originaria di Kremmerz spesso in contrasto tra loro per ci\u00f2 che concerne l'ortodossia e la regolarit\u00e0 rispetto agli insegnamenti originari. Nel 2002 una sentenza afferm\u00f2 che la denominazione S.P.H.C.I. FRATELLANZA TERAPEUTICO MAGICA DI MYRIAM FR+ TM+ DI MYRIAM e timbri e/o sigilli e/o abbreviazioni che a tale denominazione fanno riferimento spetta unicamente all'associazione S.P.H.C.I. Fr+ Tm+ di Myriam con sede in Napoli e rappresentata da Anna Maria Piscitelli.\nAlla memoria di Kremmerz \u00e8 intitolato l'album \"Numen Lumen\" degli \"Hautville\"."}
{"id": "2139926", "revid": "1318658", "url": "https://it.wikipedia.org/wiki?curid=2139926", "title": "\u00c9cole Militaire (metropolitana di Parigi)", "text": "\u00c9cole Militaire \u00e8 una stazione sulla linea 8 della Metropolitana di Parigi sita nel VII \"arrondissement\" di Parigi.\nLa stazione.\nLa stazione venne aperta nel 1913 ed \u00e8 ubicata tra la \"\u00c9cole militaire\" e il Champ de Mars.\nNelle vicinanze.\nL'\"\u00c9cole militaire\" venne fondata nel 1750 su iniziativa del finanziere Joseph Paris Duverney, con il sostegno di Madame de Pompadour, allo scopo di realizzare un'accademia militare per ufficiali di modeste origini. Su di un terreno di Grenelle si inizi\u00f2 la costruzione nel 1752, ma la scuola apr\u00ec soltanto nel 1760. Il conte di Saint-Germain la riorganizz\u00f2 nel 1777 dandole il nome di \"\u00c9cole des Cadets-gentilshommes\", la quale ebbe come allievo il giovane Napoleone Bonaparte nel 1784. L'\"\u00c9cole militaire\" \u00e8 oggi la sede di tutti gli istituti di formazione militare superiore di Francia."}
{"id": "2139928", "revid": "47767", "url": "https://it.wikipedia.org/wiki?curid=2139928", "title": "Deplate", "text": "deplate \u00e8 un convertitore che trasforma un documento di testo scritto in un linguaggio di markup (con una sintassi simile a quella utilizzata nei Wiki), in un documento LaTeX, HTML, DocBook, o in testo semplice (\"plain text\").\nScritto in Ruby, include molte funzioni come note, bibliografia, generazione automatica di indici e di sommari, tabelle e riferimenti incrociati.\nEsempi.\nLe intestazioni (capitoli, sezioni, sottosezioni) sono individuate da uno o pi\u00f9 asterischi:\n * Capitolo\n ** Sezione\n *** Sottosezione\nPer creare una lista:\n - Primo elemento\n - Secondo elemento\n - Sotto elemento\n - Terzo elemento"}
{"id": "2139932", "revid": "1573940", "url": "https://it.wikipedia.org/wiki?curid=2139932", "title": "Boophis ankaratra", "text": "Boophis ankaratra \u00e8 una rana della famiglia Mantellidae, endemica del Madagascar.\nDistribuzione e habitat.\nLa specie \u00e8 molto comune sugli altopiani del Madagascar centrale, dai 1.200 ai 1.800 m s.l.m.\nConservazione.\nLa \"IUCN red list\" classifica \"Boophis ankaratra\" come specie a basso rischio (\"Least Concern\").\nLo si pu\u00f2 osservare all'interno del Parco nazionale di Andringitra e nella Riserva speciale di Ambohitantely."}
{"id": "2139933", "revid": "834", "url": "https://it.wikipedia.org/wiki?curid=2139933", "title": "Malberg", "text": ""}
{"id": "2139934", "revid": "767487", "url": "https://it.wikipedia.org/wiki?curid=2139934", "title": "Edlef K\u00f6ppen", "text": "Biografia.\nGli studi.\nFiglio di un medico condotto, nel 1913 inizi\u00f2 gli studi di germanistica a Kiel, per poi iscriversi l'anno successivo alla Facolt\u00e0 di Lettere e Filosofia dell'Universit\u00e0 di Monaco di Baviera. Fra i suoi professori, importante fu soprattutto l'influenza di Arthur Kutscher, che all'epoca organizzava incontri letterari cui presero parte, fra gli altri, Max Halbe e Frank Wedekind.\nGli anni della guerra.\nNell'estate del 1914, allo scoppio della prima guerra mondiale, K\u00f6ppen part\u00ec come volontario: fu uno dei pochi scrittori a vivere il conflitto dall'inizio alla fine. Venne dislocato come artigliere sul fronte occidentale, nei pressi di Arras. Prese parte alla battaglia della Somme (1916), durante la quale rimase gravemente ferito: i postumi di quella ferita al petto l'avrebbero portato alla morte prematura pi\u00f9 di venti anni dopo, nel 1939.In seguito il suo reggimento venne trasferito in Russia, ma, dopo la firma del trattato di Brest-Litovsk, nel 1918 K\u00f6ppen fece di nuovo ritorno a ovest. Nel frattempo era stato promosso sottotenente, ma un crescente disgusto verso la guerra e le sue stragi lo condusse a un'aperta insubordinazione, e rifiut\u00f2 di eseguire gli ordini: dichiarato pazzo, venne rinchiuso per qualche tempo in un ospedale psichiatrico militare, ma la situazione caotica in cui cadde di l\u00ec a poco la Germania dopo la cessazione delle ostilit\u00e0 fece s\u00ec che non dovette affrontare la corte marziale, anzi venne persino decorato con la Croce di Ferro di prima classe.\nIl lavoro in radio.\nFinita la guerra, riprese gli studi, senza per\u00f2 riuscire a completarli, anche a causa di una salute ormai compromessa. Nel 1920 inizi\u00f2 a lavorare come redattore presso la casa editrice Kiepenheuer di Potsdam, che poteva vantare la collaborazione, fra gli altri, di Ernst Toller, Upton Sinclair, Joseph Roth, Gottfried Benn, Heinrich Mann, Arnold Zweig, Andr\u00e9 Gide, Emil Ludwig e Bertolt Brecht. K\u00f6ppen si occup\u00f2 principalmente della pubblicazione della rivista culturale \"Die Dichtung\". Nel frattempo, nel 1921 aveva sposato Hedwig Witt, che aveva conosciuto nel 1917 durante una licenza in patria, dalla quale avr\u00e0 un unico figlio, Gabriele, nato nel 1924.\nVari problemi di salute costrinsero per\u00f2 K\u00f6ppen a lasciare il lavoro presso la Kiepenheuer e, dopo uno sfortunato tentativo di fondare una propria casa editrice indipendente, lo Hadern-Verlag, che dovette chiudere dopo un anno, nel 1925 venne finalmente chiamato a far parte del consiglio letterario della Funkstunde a Berlino, una delle prime stazioni radio tedesche. Nel 1929 ne divenne direttore della sezione letteraria, e sotto la sua guida nacquero innovativi programmi, che si avvalevano della collaborazione di importanti personalit\u00e0 della letteratura come Alfred D\u00f6blin e Karl Kraus, ma che davano la possibilit\u00e0 anche ad autori meno noti o sconosciuti di far conoscere le proprie opere a un vasto pubblico.\n\"Heeresbericht\" (1930).\nNel 1930 K\u00f6ppen pubblic\u00f2 la sua opera pi\u00f9 importante, \"Heeresbericht\", un resoconto romanzato della sua esperienza bellica, in cui il protagonista era il suo alter ego Adolf Reisiger: secondo una tecnica molto innovativa di montaggio e i dettami della Nuova oggettivit\u00e0, accanto ai brani letterari, che K\u00f6ppen rielaborava dal suo diario personale tenuto al fronte, comparivano anche bollettini ufficiali, estratti di discorsi dell'imperatore Guglielmo II o di politici, ordini riservati, articoli di giornale dell'epoca. Il romanzo non ebbe l'attenzione che meritava e fin\u00ec per essere oscurato, nel contesto dell'abbondante produzione letteraria sull'argomento della guerra che caratterizzava quegli anni, dall'enorme successo del contemporaneo \"Niente di nuovo sul fronte occidentale\", di Erich Maria Remarque. Ottenne comunque gli apprezzamenti di alcuni lettori di eccezione, come Ernst Toller e Kurt Tucholsky.\nDurante il regime nazista.\nPoliticamente schierato sulle posizioni della sinistra liberale e pacifista (nel 1931 aveva scritto un dramma radiofonico di stampo intitolato \"Wir standen vor Verdun\", \"Noi eravamo davanti a Verdun\"), K\u00f6ppen venne allontanato dalla sua posizione nel 1933 all'avvento del nazismo, ed \"Heeresbericht\" venne proibito e sequestrato. Il suo ricorso presso il Ministero per la propaganda, sotto la cui autorit\u00e0 ricadeva ormai il settore della radio, venne naturalmente respinto. L'unica opera che da quel momento pot\u00e9 pubblicare a suo nome fu una raccolta di racconti umoristici intitolata \"Vier Mauer und ein Dach\", nel 1934, mentre firmava articoli di critica letteraria con lo pseudonimo di Joachim Felde (anagramma del suo nome di battesimo, Edlef).\nIn seguito venne assunto dalla casa cinematografica Tobis Europa Film come caposceneggiatore, ma rifiut\u00f2 sempre di collaborare a film apertamente propagandistici o antisemiti, e non si iscrisse mai al partito nazista.\nMor\u00ec nel 1939 per una tubercolosi polmonare, a soli quarantasei anni. Anche dopo il 1945 non si verific\u00f2 una riscoperta della sua opera, che inizi\u00f2 in modo efficace solo negli anni novanta."}
{"id": "2139936", "revid": "767487", "url": "https://it.wikipedia.org/wiki?curid=2139936", "title": "Letteratura teatrale", "text": "La letteratura teatrale o letteratura drammatica \u00e8 quella branca della letteratura che comprende opere letterarie destinate o scritte per la rappresentazione dal vivo; il significato del termine \"letteratura teatrale\" \u00e8 per\u00f2 valido anche per indicare, in maniera pi\u00f9 ampia e con utilizzo specifico per gli studiosi, la saggistica di argomento teatrale, che non si riferisce unicamente al testo drammatico ma anche a studi concernenti altri aspetti di questa arte quali la recitazione, la regia eccetera. In questo secondo caso, sarebbe pi\u00f9 corretto parlare di \"saggistica teatrale\". \nParlando di un autore, non \u00e8 sbagliato indicare con il termine drammaturgia la produzione artistica dello stesso: i due termini, drammaturgia e letteratura teatrale, non sono per\u00f2 sinonimi.\nIl testo a teatro.\nL'utilizzo del termine letteratura teatrale o drammatica \u00e8 maggiormente usato in riferimento al testo che sottende il teatro di prosa e non ad altri tipi di spettacolo dal vivo che pure sono ad esso affini: letteratura teatrale \u00e8 anche il testo dell'opera lirica che per\u00f2, poich\u00e9 cantato, prende il nome di libretto, mentre la partitura della danza, composta da movimenti ed azioni prive di dialogo, \u00e8 definita coreografia.\nLa letteratura teatrale pretende che alla base dei suoi studi e del suo stesso essere vi sia dunque un testo composto da dialoghi (ma anche monologhi non necessariamente di chiaro senso compiuto) e azioni. Quando il testo dialogico non \u00e8 presente ma vi \u00e8 una chiara rappresentazione scenica che non sia danza o balletto, si pu\u00f2 parlare anche di \"partitura teatrale\", indicando con essa il tessuto - disposto in maniera comprensibile e cronologica, ossia quali scene si susseguono tra loro - delle azioni compiute in una rappresentazione che non si basa su un testo scritto.\nLa presenza del testo, a sua volta, non significa necessariamente che questo esista fisicamente: si pu\u00f2 parlare di letteratura drammatica o teatrale anche nel caso dei canovacci della commedia dell'arte, costituiti per lo pi\u00f9 da una specifica sequenza di azioni che venivano arricchite ed agite da attori che incarnavano tipo ben definiti (le cosiddette maschere o personaggi della commedia dell'arte).\nBisogna tenere presente che, fino a pi\u00f9 della met\u00e0 dello scorso millennio, l'autore teatrale rivestiva un'importanza maggiore dell'interprete o del capocomico: era all'autore che veniva tributato il successo di un dramma cos\u00ec come era sempre il suo nome ad apparire in bella vista sui cartelloni dei teatri."}
{"id": "2139937", "revid": "118834", "url": "https://it.wikipedia.org/wiki?curid=2139937", "title": "Letteratura drammatica", "text": ""}
{"id": "2139942", "revid": "36426", "url": "https://it.wikipedia.org/wiki?curid=2139942", "title": "Rose Montmasson", "text": ""}
{"id": "2139943", "revid": "1318658", "url": "https://it.wikipedia.org/wiki?curid=2139943", "title": "La Tour-Maubourg (metropolitana di Parigi)", "text": "La Tour-Maubourg \u00e8 una stazione della metropolitana di Parigi sulla linea 8, sita nel VII \"arrondissement\" di Parigi.\nLa stazione.\nLa stazione venne aperta nel 1913 ed il suo nome ricorda il marchese Victor de Fay de Latour-Maubourg (1768-1850), emigrato durante la Rivoluzione, che fu generale sotto il Primo Impero e ministro della guerra durante la Restaurazione. Fu anche governatore \"des Invalides\" dal 1821 al 1830."}
{"id": "2139949", "revid": "179777", "url": "https://it.wikipedia.org/wiki?curid=2139949", "title": "Anticatone", "text": ""}
{"id": "2139960", "revid": "436907", "url": "https://it.wikipedia.org/wiki?curid=2139960", "title": "Sacrifice", "text": ""}
{"id": "2139965", "revid": "729019", "url": "https://it.wikipedia.org/wiki?curid=2139965", "title": "Alfredo Di Dio", "text": "Biografia.\nAlfredo Di Dio, seguiti gli studi liceali a Cremona, citt\u00e0 di residenza della famiglia, fu ammesso all'Accademia Militare di Modena, da cui usc\u00ec nel 1941 con il grado di sottotenente e assegnato al 1\u00ba Reggimento Carristi di Vercelli come istruttore. Promosso tenente del 1\u00ba Reggimento fanteria corazzata, l'8 settembre 1943 si present\u00f2 al comandante per chiedere di organizzare la resistenza contro i tedeschi. Ricevuto un rifiuto, si diede alla macchia, diretto in val d'Ossola, assieme a un gruppo di altri soldati. Alfredo arriv\u00f2 a Cavaglio d'Agogna e qui fu raggiunto dal fratello Antonio. Su consiglio e con l'aiuto del coraggioso Carletto Leonardi, Alfredo, il fratello e i compagni di fuga si portarono in Valstrona, dove costituirono una prima banda partigiana. Il 18 dicembre accadde, per un equivoco, uno scontro (sulla salita del Buccione) fra i suoi uomini e Filippo Beltrami che, con la moglie e alcuni suoi partigiani, era su una macchina sequestrata ai tedeschi. Alfredo Di Dio sal\u00ec a Quarna per andare a fare visita a Beltrami e da quell'incontro nacque la \"Brigata Patrioti Valstrona\" per la fusione delle due \"bande\".\nGli uomini del \"Capitano\" si portarono successivamente in Valstrona (23 dicembre 1943). Il Comando generale fu posto a Campello Monti con Beltrami quale comandante, mentre Alfredo Di Dio assunse il comando tecnico-militare della formazione. Alfredo, dopo qualche giorno, d'accordo con il \"Capitano\", and\u00f2 a Novara per concordare, con il prefetto Dante Maria Tuninetti e il questore Ugo Abrate, uno scambio di prigionieri (i partigiani Lino e Donato Ferrari e Gino Vermicelli contro il commissario prefettizio di Omegna, Antonino Gorgone). L'incontro tra Alfredo e le due autorit\u00e0 fasciste ebbe momenti difficili e pericolosi per l'intrusione dei \"duri\" del fascio novarese, Giuseppe Dongo ed Ezio Maria Gray, ma si risolse per l'intervento tempestivo e geniale dell'autista-guardia del corpo di Alfredo, Rosolino Brignoli.\nL'incontro per lo \"scambio\" ebbe luogo ad Ameno, il giorno 8 gennaio 1944. All'incontro era presente monsignor Leone Ossola. Successivamente, Alfredo Di Dio decise, d'accordo con il \"Capitano\", di portarsi a Milano per ottenere dal Comitato di Liberazione Nazionale finanziamenti per la formazione. Il 23 gennaio, Alfredo part\u00ec con la sua scorta per Milano, dove venne catturato dai fascisti e rinchiuso nel carcere di Novara. Riusc\u00ec a fuggire dopo un mese. Nel frattempo aveva avuto modo di sapere quanto successo a Megolo (frazione di Pieve Vergonte), dove il fratello, il capitano Beltrami e altri compagni erano rimasti vittime di un rastrellamento.\nRiusc\u00ec ad aggregare altri partigiani fino a costruire la Brigata Alpina \"Beltrami\" (trasformata successivamente in Divisione Valtoce), della quale divenne comandante. , di orientamento cattolico, che nel 1945 arriv\u00f2 a contare circa 20.000 partigiani; i suoi appartenenti portarono da allora al collo un fazzoletto azzurro.\nDurante le operazioni di ritirata, dopo il periodo della Repubblica ossolana, Di Dio cadde in un'imboscata. Il 12 ottobre 1944 venne sorpreso dai soldati tedeschi durante una ispezione delle posizioni dei partigiani e cadde sotto il fuoco nemico assieme al colonnello Attilio Moneta. Insieme a loro c'era un maggiore canadese, Patterson, che si salv\u00f2 perch\u00e9 indossava la divisa dell'esercito e venne liberato dal carcere di Milano il 25 aprile 1945.\nAlla memoria di Alfredo Di Dio, l'Universit\u00e0 di Pavia, alla quale era stato iscritto, ha concesso nel 1947 la laurea \"ad honorem\".\nAlla memoria dei fratelli Di Dio sono stati intitolati un battaglione carri di stanza a Vivaro (PN) e, a Cremona, la storica sala di scherma, l'Accademia d'armi \"Antonio e Alfredo Di Dio Emma\", societ\u00e0 che da oltre 116 anni pratica lo sport della scherma, nel quale Alfredo era atleta di alto livello."}
{"id": "2139967", "revid": "30445", "url": "https://it.wikipedia.org/wiki?curid=2139967", "title": "Tranvia Trieste Opicina", "text": ""}
{"id": "2139968", "revid": "304077", "url": "https://it.wikipedia.org/wiki?curid=2139968", "title": "HSPA evoluto", "text": "In telecomunicazioni HSPA evoluto (anche conosciuto come HSPA+, I-HSPA o Internet HSPA) \u00e8 uno standard di rete cellulare a banda larga senza fili definito come 3GPP versione 7.\nL'HSPA evoluto fornisce una velocit\u00e0 di download compresa fra 42,2 e 56 Mbit/s e una velocit\u00e0 di upload di 5,76 Mbit/s, grazie alle tecnologie MIMO e ordini di modulazione pi\u00f9 alti.\nIntroduce anche un'architettura All-IP opzionale per la rete dove le stazioni radio base sono direttamente connesse ad Internet. La tecnologia fornisce anche un miglioramento per la durata della batteria del dispositivo che la supporta. L'HSPA+ non \u00e8 da confondere con la tecnologia LTE che utilizza una nuova interfaccia radio.\nSul telefono una connessione HSPA+ viene identificata dal simbolo H+."}
{"id": "2139969", "revid": "54354", "url": "https://it.wikipedia.org/wiki?curid=2139969", "title": "HSPA+", "text": ""}
{"id": "2139971", "revid": "54354", "url": "https://it.wikipedia.org/wiki?curid=2139971", "title": "I-HSPA", "text": ""}
{"id": "2139972", "revid": "54354", "url": "https://it.wikipedia.org/wiki?curid=2139972", "title": "Internet HSPA", "text": ""}
{"id": "2139978", "revid": "1318658", "url": "https://it.wikipedia.org/wiki?curid=2139978", "title": "Madeleine (metropolitana di Parigi)", "text": "Madeleine \u00e8 una stazione sulle linee 8, 12 e 14 della metropolitana di Parigi ed \u00e8 situata nell'VIII \"arrondissement\" di Parigi.\nLa stazione.\nLa stazione venne aperta nel 1913 ed il suo nome ricorda il piccolo villaggio che si era sviluppato nel VI secolo, ad ovest della capitale per merito del vescovo di Parigi. Esso venne subito conosciuto come la \"Ville-l'\u00c9v\u00eaque\" e la sua cappella venne dedicata a Maria Maddalena nel XIII secolo."}
{"id": "2139979", "revid": "298055", "url": "https://it.wikipedia.org/wiki?curid=2139979", "title": "Dohor", "text": ""}
{"id": "2139981", "revid": "547992", "url": "https://it.wikipedia.org/wiki?curid=2139981", "title": "Riano (poeta)", "text": "Biografia.\nScarse e frammentarie sono le notizie della vita di Riano. Secondo Suda nacque a Creta, a Bene o Cerea: schiavo e istruttore di lotta, ricevette un'istruzione in et\u00e0 gi\u00e0 matura. In seguito, dedic\u00f2 la sua vita agli studi di grammatica, forse ad Alessandria.\nOpere.\nAd Alessandria, Riano cur\u00f2 il commento e la pubblicazione sia della \"Iliade\" che della \"Odissea\" e le sue atetesi sono registrate spesso dagli scolii, in numero di 45 in tutto.\nCome gli altri alessandrini, Riano si dedic\u00f2, inoltre, all'epica (di cui restano circa 60 brevissimi frammenti, a parte un brano di 21 versi a contenuto gnomico), spaziando da quella mitologica a quella storica: sono testimoniati, infatti, i titoli di una \"Eracleia\" in almeno 14 libri, mentre ben pi\u00f9 ampia era la produzione epico-storica, con titoli come gli \"Akaik\u00e0\" (4 libri), gli \"Heliak\u00e0\" (3 libri), i \"Thessalik\u00e0\" (16 libri) e i \"Messeniak\u00e0\" in 6 libri. Quest'ultimo titolo \u00e8 il pi\u00f9 ricostruibile, dato che, per esplicita ammissione dell'autore, vi attinse Pausania come fonte per la sua digressione sulla Seconda guerra messenica: dal periegeta si ricava, inoltre, che l'eroe del poema di Riano era Aristomene, trattato sulla falsariga dell'Achille omerico.\nInfine, a testimonianza dell'attivit\u00e0 pienamente alessandrina di Riano, nell\"'Antologia Palatina\" sono raccolti undici dei suoi epigrammi, caratterizzati da una certa vivacit\u00e0 e eleganza."}
{"id": "2139982", "revid": "110270796", "url": "https://it.wikipedia.org/wiki?curid=2139982", "title": "Multiple-input and multiple-output", "text": "Nella teoria dei sistemi dinamici, il termine Multiple-input and multiple-output, in sigla MIMO (in italiano: \"entrate multiple e uscite multiple\"), indica un sistema dotato di svariati ingressi e uscite.\nNelle telecomunicazioni, invece, indica l'uso di un sistema di antenne multiple sia sul lato emittente sia sul lato ricevente, allo scopo di migliorare le prestazioni del canale di comunicazione. \u00c8 una delle possibili tipologie di \"antenna intelligente\": una schiera di singole antenne elabora il segnale, in questo caso sfruttando il principio di \"interferenza costruttiva del multipath\" (altre possibili tecniche sono, per esempio, lobi di irradiazione variabili nel tempo, on demand; oppure antenna diversity).\nDescrizione.\nLa tecnologia MIMO \u00e8 di particolare interesse quando applicata alle comunicazioni digitali wireless, dato che offre miglioramenti notevoli nel throughput e nella distanza di trasmissione senza ricorrere a banda addizionale o a maggiore potenza di trasmissione bens\u00ec grazie ad una maggiore efficienza spettrale (pi\u00f9 bit al secondo per hertz di banda) e una pi\u00f9 alta affidabilit\u00e0 del collegamento.\nGrazie a queste sue propriet\u00e0, il MIMO \u00e8 uno degli aspetti chiave su cui si concentra la ricerca in ambito wireless. Ne traggono vantaggio anche gli standard 3G e 4G LTE della telefonia mobile."}
{"id": "2139984", "revid": "38120", "url": "https://it.wikipedia.org/wiki?curid=2139984", "title": "MIMO", "text": ""}
{"id": "2139985", "revid": "125641681", "url": "https://it.wikipedia.org/wiki?curid=2139985", "title": "Diagonale (calcio)", "text": "Nel gioco del calcio, la diagonale \u00e8 un movimento difensivo che si effettua con la marcatura a zona, specialmente con la difesa a quattro giocatori; il diagonale \u00e8 invece un tiro o un assist.\nIn fase difensiva la \"diagonale\" \u00e8 un espediente tattico in cui mentre un terzino si muove per bloccare un portatore di palla avversario che avanza sulla fascia laterale, il resto della difesa si allinea, appunto, in diagonale (con il punto pi\u00f9 alto, ossia il primo dei due difensori centrali, posizionato su quello stesso lato del campo, e il punto pi\u00f9 basso, ossia il terzino opposto, posizionato un po' accentrato ma comunque vicino all'altro lato).\nTutto questo per far s\u00ec che se il terzino venisse saltato verso l'interno, il giocatore avversario si troverebbe a dover subito affrontare un altro difensore; e se anche questo difensore venisse saltato verso l'interno, ecco che un altro difensore sarebbe pronto a fermare l'avversario.\nIn riferimento alla fase offensiva, il \"diagonale\" \u00e8 una conclusione o un assist che si effettua dando al pallone un movimento, appunto, diagonale, in particolar modo rasoterra o con palla tenuta bassa."}
{"id": "2139986", "revid": "1632387", "url": "https://it.wikipedia.org/wiki?curid=2139986", "title": "Invasion (Manilla Road)", "text": "Invasion \u00e8 il primo lavoro in studio dei Manilla Road, registrato nel 1979 e pubblicato l'anno successivo."}
{"id": "2139988", "revid": "767487", "url": "https://it.wikipedia.org/wiki?curid=2139988", "title": "Giulia Della Rena", "text": "Visse reclusa in una cella ubicata a Certaldo. Si dedic\u00f2 completamente alla penitenza e alla preghiera e mor\u00ec dopo trent'anni d'isolamento.\nLa povert\u00e0 di fonti letterarie riguardanti beata Giulia \u00e8 sconcertante: di questo si lamentava gi\u00e0 Ignazio Malenotti, proposto di San Gimignano, quando per primo ne pubblic\u00f2 una biografia nel 1819, a cinquecento anni dalla nascita.\nMolto di ci\u00f2 che sappiamo \u00e8 infatti frutto della tradizione orale.\nAgiografia.\nL'infanzia tra Certaldo e Firenze.\nNata, si tramanda, nel 1319 dalla nobile ma decaduta famiglia Della Rena, Giulia fu mandata verso i diciotto anni a servizio a Firenze presso la famiglia Tinolfi, con la quale era imparentata. Impaurita dalle tentazioni che una citt\u00e0 come Firenze poteva offrire, decise di prendere i voti di terziaria agostiniana.\nNon ancora soddisfatta, decise di ritornare al natio borgo.\nIl rientro a Certaldo.\nUna volta giunta a destinazione salv\u00f2 un fanciullo da un palazzo in fiamme, suscitando l'ammirazione dei suoi compaesani: questa fu la molla che fece scattare in lei la decisione di rinchiudersi in una piccola celletta nelle adiacenze dell'abside della chiesa dei Santi Jacopo e Filippo.\nDi lei si dice che ogni giorno contraccambiasse gli alimenti che le venivano forniti con mazzetti di fiori freschi, mentre una versione lontana dal culto religioso vuole che soffrisse d'anoressia.\nLe esequie.\nLa morte sopraggiunse il 9 gennaio 1367: i Certaldesi furono avvisati dal suono delle campane che misteriosamente si misero a suonare da sole. Questo \u00e8 un \"topos\" della letteratura agiogafica molto diffuso per i santi e beati della valdelsa (cfr. ad esempio, Santa Verdiana di Castelfiorentino, Santa Fina e il beato Vivaldo da San Gimignano).\nLe esequie furono celebrate con gran concorso di popolo ed attorno al suo feretro esposto furono numerosi i miracoli.\nGi\u00e0 nel 1372 le fu eretto un altare nella chiesa dei SS. Jacopo e Filippo, entro il quale custodire le sue spoglie mortali.\nNel corso dei secoli, la sua sepoltura ha visto notevoli trasformazioni. Attualmente i suoi resti si trovano ancora nella chiesa dei Santi Jacopo e Filippo in una nicchia di recente costruzione (anni sessanta del Novecento), grossomodo nello stesso punto in cui era stato eretto il primo altare del 1372: sopra questa nicchia \u00e8 stata posta la predella quattrocentesca dove sono illustrati episodi della sua vita.\nFesteggiamenti.\nOgni anno, la prima domenica di settembre, il paese ne celebra la festa con una processione che dal borgo medievale si snoda fin nella parte bassa del paese per concludersi nella propositura di San Tommaso; il mercoled\u00ec successivo di nuovo una processione riaccompagna l'urna con i resti mortali della beata dalla propositura fino alla chiesa dei Santi Jacopo e Filippo, in Certaldo Alto.\nOriginariamente la festa veniva celebrata il 9 gennaio, giorno della morte come avviene per tutti i santi: ma a causa dei rigori dell'inverno la festa venne spostata alla prima domenica di settembre, per avere un maggior concorso di persone e poter pi\u00f9 degnamente festeggiare la santa patrona.\nDa qualche anno sono sorti i \"Cavalieri di Beata Giulia\" gruppo che segue le attivit\u00e0 parrocchiali e pi\u00f9 da vicino il culto della beata patrona di Certaldo.\nTestimonianze iconografiche.\nLe testimonianze storico - artistiche su beata Giulia non sono molte."}
{"id": "2139994", "revid": "287204", "url": "https://it.wikipedia.org/wiki?curid=2139994", "title": "Spicchi di cielo tra baffi di fumo", "text": ", \u00e8 un anime prodotto nel 1995 dalla Nippon Animation in 33 episodi complessivi. \u00c8 basato sul racconto \"I fratelli neri\" (\"Die Schwarzen Br\u00fcder\") scritto nel 1941 dall'autore svizzero Kurt Held, ma pubblicato con il nome della moglie Lisa Tetzner. La serie \u00e8 stata trasmessa per la prima volta in Giappone a partire dal 15 gennaio 1995 dal network Fuji TV e in Italia su Italia 1 dal luglio 1997 in versione parzialmente censurata.\nNel 2002 la Dynamic Italia ha cominciato a ripubblicare integralmente la serie con il nuovo titolo Il cielo azzurro di Romeo, che riprende il titolo originale giapponese, utilizzando il doppiaggio Mediaset e sottotitolando le scene censurate e mai doppiate in italiano.\nDopo una lunga assenza dagli schermi televisivi italiani, la serie \u00e8 tornata in replica dal 2 febbraio 2009 alle 7:20 su Italia 1, completa dell'episodio eliminato nella prima (e fino ad allora unica) trasmissione.\nL'anime fa parte del progetto World Masterpiece Theater della Nippon Animation.\nTrama.\nPrologo.\nLa storia ha inizio in un piccolo paesino svizzero di montagna, dove Romeo nella seconda met\u00e0 del XIX secolo vive assieme alla famiglia. Proprio il giorno della festa del paese, al villaggio arriva Antonio Luini, subito soprannominato \"il Diavolo\", un lugubre personaggio che si aggira nei villaggi per approfittare dell'estrema miseria della gente e procurarsi a poco prezzo dei bambini da avviare al mestiere di spazzacamino a Milano. Per poter strappare Romeo alla famiglia non esita ad incendiare il raccolto del padre Roberto, il quale, per poter salvare qualche cosa dal disastro, si ammaler\u00e0 gravemente. Romeo, per pagare le ingenti spese mediche e salvare il padre, \u00e8 costretto quindi a \"vendersi\" a Luini per 25 franchi, e firmare il contratto che lo impegner\u00e0 per i successivi sei mesi a Milano.\nVerso Milano.\nRomeo parte dal villaggio per recarsi a Locarno, sul Lago Maggiore, primo punto di raccolta dei bambini che Luini avrebbe dovuto rivendere a Milano. Durante la strada si imbatter\u00e0 per la prima volta in Alfredo, un ragazzo di un anno pi\u00f9 anziano di lui, che condivide con Romeo il destino di diventare spazzacamino. I due stringono ben presto amicizia, anche se Alfredo sembra custodire un grande segreto che riguarda lui e la sorella Bianca, segreto del quale per\u00f2 non vuole parlare. La notte stessa a Locarno, i due ragazzi incontreranno altri piccoli futuri spazzacamini, che verranno caricati nottetempo su una barca per essere trasportati sull'altra riva del lago. Ma infuria una terribile tempesta e la barca affonda durante la traversata. Romeo sa nuotare e dopo aver visto che Alfredo \u00e8 fuori pericolo, riuscir\u00e0 a portare in salvo anche Luini. Il giorno dopo il viaggio per Milano ricomincer\u00e0, con solamente Luini, Alfredo e Romeo, unici superstiti del naufragio. La terribile avventura cementer\u00e0 il rapporto tra Romeo e Alfredo, che si giureranno reciprocamente eterna amicizia.\nIl cielo azzurro di Romeo.\nArrivati a Milano, i due ragazzi sono subito separati, venduti da Luini a due diversi spazzacamini. Romeo va a lavorare per Marcello Rossi, ma inizialmente, soprattutto per l'alto costo che i Rossi hanno dovuto pagare per il ragazzo (85 lire) e per la perfidia di Anselmo, il figlio dei Rossi, i rapporti tra Romeo e la famiglia sono molto tesi. L'unica grande amica di Romeo \u00e8 Angeletta, la dolce figliastra dei Rossi, che costretta a stare a letto da una grave malattia al cuore, tenta di alleviare le sofferenze del ragazzo e con l'aiuto del dottor Casela, un medico che Romeo incontra durante il suo lavoro, spinger\u00e0 Romeo ad imparare a leggere.\nEd \u00e8 proprio in uno dei primi lavori da spazzacamino, che Romeo fa una incredibile scoperta che lo segner\u00e0 negli anni a venire. Oltre il buio dei camini, sopra i tetti e le miserie umane, al di sopra di Milano c'\u00e8 un incredibile ed infinito cielo azzurro, e solo gli spazzacamini hanno il privilegio di vederlo da vicino. Con la magia dei suoi dieci anni, racchiude questo cielo azzurro in una piuma di colombo e lo dona ad Angeletta, che dalla finestra della sua stanza non aveva mai visto niente di pi\u00f9 meraviglioso.\nI \"Fratelli del Camino\".\nIn citt\u00e0 imperversa una banda di ragazzi, chiamata \"Lupi Guerrieri\" che vessa con soprusi quotidiani i ragazzini che fanno il duro mestiere di spazzacamino. \u00c8 in questa fase che Romeo si imbatte di nuovo nel suo grande amico Alfredo, che sta organizzando gli spazzacamini nei \"Fratelli del Camino\" per fare fronte comune contro questi soprusi. Tra i \"Fratelli\" dei quali Romeo far\u00e0 subito parte, il ragazzo ritrover\u00e0 tutti coloro che egli credeva morti nel naufragio della barca sul Lago Maggiore. Le due bande si scontreranno pi\u00f9 volte e alla fine, dopo la battaglia al Parco Sempione, si arriver\u00e0 ad una sostanziale vittoria dei \"Fratelli\" sugli avversari. \u00c8 durante queste battaglie che Alfredo incontra Andrea, una ragazza che si veste e si comporta come un ragazzo per fare parte della banda dei \"Lupi\", e che a lui ricorda tanto Bianca, la sorella la cui misteriosa storia \u00e8 ancora ignota. Da quel momento in poi gli spazzacamini, ormai uniti dal patto di fratellanza, affronteranno assieme numerose avventure, aiutando tra l'altro Angeletta a coronare il suo pi\u00f9 grande desiderio: incontrare finalmente la sua vera nonna, la terribile contessa Isabella Montabani, la \"Contessa di Ghiaccio\", che aveva affidato la bambina ai Rossi dopo la morte dei genitori che aveva ripudiato. Angeletta, con l'aiuto della nonna \"ritrovata\", potr\u00e0 finalmente andare a curarsi a Parigi e sperare di guarire.\nIl visconte del Piemonte.\nMa un oscuro passato perseguita Alfredo. Egli \u00e8 in realt\u00e0 figlio dei visconti Martini, periti nell'incendio della loro casa appiccato dal perfido zio, che voleva cos\u00ec acquistare il titolo nobiliare. Alfredo e la sorella Bianca, accusati dell'incendio, erano fuggiti nascondendosi nelle campagne attorno a Milano. Alfredo era diventato spazzacamino per poter rifarsi una vita e, un giorno, poter dimostrare la propria innocenza e salvare Bianca, rapita dagli zii. Con l'aiuto dei \"Fratelli del Camino\" e dei \"Lupi Guerrieri\", per una volta uniti nella stessa missione, Alfredo riuscir\u00e0 a liberare Bianca e a conferire con il re per riabilitare il suo nome e quello della sorella, grazie a un'incisione dello stemma nobiliare del padre fatto dal padre del Re durante la guerra D'Indipendenza e a far condannare lo zio e sua moglie. Ma la vita di stenti che Alfredo ha fin qui patito, lo ha da tempo fatto ammalare di tisi, e proprio nel momento del trionfo, muore fra le braccia del suo grande amico Romeo, dopo essersi fatto promettere che sarebbe stato vicino alla sorella come lui aveva fatto fino ad allora.\nL'istruzione di Romeo.\nLo sconforto si abbatte su tutti i ragazzi. Sia i \"Fratelli del Camino\" che hanno perso il loro capo e grande amico, sia i \"Lupi Guerrieri\" che avevano da tempo riconosciuto in Alfredo eccezionali doti di lealt\u00e0 e di intelligenza, sono disperati. Romeo viene acclamato come nuovo capo dei \"Fratelli\" e tra mille titubanze accetter\u00e0 e lentamente riuscir\u00e0 a farsi amare come Alfredo. Intanto Bianca viene adottata dal dottor Casela e comincia a studiare per diventare infermiera. Anche Romeo, a causa di un piccolo incidente sul lavoro, va a vivere per una settimana durante le festivit\u00e0 natalizie a casa del dottore, il quale comincer\u00e0 ad impartirgli delle lezioni private per spingerlo a migliorare la sua cultura.\nRitorno al villaggio.\nIl tempo passa, e i sei mesi di contratto sono terminati; ben presto Romeo e gli altri spazzacamini potranno finalmente fare ritorno ai villaggi di origine. Ma proprio in quegli ultimi giorni Romeo si imbatte in Luini, con altri ragazzini che sarebbero stati i prossimi spazzacamini e che non immaginano ancora la terribile vita che li aspetta. Nell'ultima riunione di tutti i ragazzi davanti alla tomba di Alfredo, Romeo sigla quindi con i \"Lupi Guerrieri\" un grande accordo: da quel giorno i \"Lupi\" avrebbero protetto e aiutato tutti i poveri ragazzi strappati alle loro famiglie e condotti a Milano da gente senza scrupoli per condurre una vita di stenti. Romeo ritorna quindi al suo paese, ma non dimentica gli amici che ha trovato a Milano e soprattutto la promessa fatta ad Alfredo, quella di costruire un mondo migliore e di essere vicino alla sorella Bianca. Romeo da adulto, diventer\u00e0 quindi insegnante per portare la conoscenza e la cultura a tutti i bambini e sposer\u00e0 Bianca da cui avr\u00e0 un figlio che chiamer\u00e0 Alfredo, conservando sempre nel suo cuore il meraviglioso ed infinito cielo azzurro sopra Milano.\nL'anime e il romanzo.\nLa serie animata si basa sul romanzo \"I fratelli neri\", scritto a quattro mani da Kurt Kl\u00e4ber, conosciuto come Kurt Held e dalla moglie Lisa Tetzner, ma pubblicato in Svizzera solo con il nome di quest'ultima. La storia racconta le avventure di Giorgio - un bambino di Sonogno, villaggio della Valle Verzasca, Canton Ticino, Svizzera - che nell'anime prender\u00e0 il nome di Romeo. Si basa sulle reali e miserabili condizioni di vita in cui erano costretti molti bambini della fine dell'800 e prende spunto da un terribile fatto di cronaca, l'affondamento di un barcone carico di piccoli spazzacamini nelle acque del Lago Maggiore.\nLa serie animata \u00e8 abbastanza fedele alla storia originale, soprattutto nella prima parte, ma se ne discosta con il proseguire degli eventi. Soprattutto alcuni personaggi hanno ruoli leggermente diversi:\nIn ogni caso l'adattamento televisivo per il progetto World Masterpiece Theater, nonostante l'edulcorazione di numerosi episodi, tratta comunque temi molto scottanti e ancora attuali, quali la riduzione in schiavit\u00f9 di bambini, costretti ad una vita terribile. La crudezza di alcune scene ed avvenimenti, veramente difficile da affrontare in un cartone animato rivolto principalmente ai ragazzi e superiore a quanto gi\u00e0 visto in Peline Story (anime per certi versi simile per i temi trattati) ha fatto s\u00ec che la serie animata in Italia sia stata pesantemente censurata.\nEdizione italiana.\nDoppiaggio.\nIl doppiaggio italiano \u00e8 stato effettuato presso lo studio Deneb Film sotto la direzione di Paolo Torrisi. La traduzione dal giapponese \u00e8 a cura dello studio C.I.T.I. e i dialoghi italiani sono di Aldo Stella e Tullia Piredda.\nCensure e tagli.\nNell'edizione del 1997 trasmessa su Italia 1 sono state tagliate o \"ricoperte\" con fermo immagini molte scene con episodi di violenza ed \u00e8 stato eliminato l'intero episodio 17 (\"L'imboscata alla chiesa di San Babila\"\"), contenente una baruffa tra due bande di ragazzi (i \"Fratelli del Camino\" e i \"Lupi Guerrieri\").\nNella riedizione integrale Dynamic su VHS del 2002, interrotta per\u00f2 dopo la seconda videocassetta, sono state reinserite le scene eliminate con audio originale giapponese e sottotitoli in italiano. L'episodio 17, anche se in origine non trasmesso, era stato comunque doppiato in italiano da Mediaset come tutti gli altri e nella replica del 2009 sempre su Italia 1 \u00e8 stato trasmesso per la prima volta e con l'audio italiano. Anche la trasmissione del 2009 della serie non \u00e8 per\u00f2 stata integrale e, se si esclude l'episodio reintegrato, ha continuato a mantenere tutte le censure e i tagli effettuati nel 1997.\nTrama dell'episodio 17.\n\"Questo episodio \u00e8 stato completamente censurato nel 1997 ed \u00e8 stato trasmesso per la prima volta solamente nel 2009.\"\nAlfredo, Romeo e gli altri spazzacamino della banda dei \"Fratelli del Camino\", stanchi delle prevaricazioni dei \"Lupi Guerrieri\", lanciano loro una sfida da consumarsi il gioved\u00ec successivo nei pressi della Chiesa di San Babila. Arriva il giorno fatidico e i due gruppi si scontrano, ma i \"Fratelli del Camino\", che avevano preparato accuratamente il terreno disseminandolo di trappole, riescono in breve ad avere la meglio sugli avversari. La baruffa ha termine quando Alfredo si rende improvvisamente conto che Andrea, il ragazzino dai capelli rossi che \u00e8 uno dei pi\u00f9 attivi nella banda avversaria, \u00e8 in realt\u00e0 una ragazza. Alfredo rimane molto colpito da Andrea, che gli ricorda Bianca, l'amata sorella il cui destino \u00e8 ancora misterioso, anch'essa determinata e testarda, ma dentro di s\u00e9 di animo gentile e in fondo sola.\nMa anche se i \"Lupi Guerrieri\" sono sconfitti, pensano subito a vendicarsi. Il giorno dopo quindi, rapiscono Michele, il membro pi\u00f9 piccolo dei \"Fratelli del Camino\", per fare uscire allo scoperto Alfredo: sanno che una volta messo fuori gioco il capo, i \"Fratelli\" si sarebbero sciolti.\nTrama e scene censurate dell'episodio 18.\n\"Sono\" evidenziate \"le parti mai trasmesse dell'episodio\"\nPer salvare Michele, rapito dalla banda di Giovanni al termine dell'episodio precedente, Alfredo decide di arrendersi agli avversari a patto che il bambino venga liberato. Romeo e Michele tornano dai compagni e riferiscono loro che se vogliono salvare il proprio capo dovranno scontrarsi con gli avversari l'indomani all'alba al Parco Sempione. Dopo un momento di paura iniziale, tutti i ragazzi si radunano insieme a Romeo presso il luogo dello scontro, e la sfida comincia.\nLa battaglia tra i \"Fratelli del Camino\" e i \"Lupi Guerrieri\" al Parco Sempione si fa sempre pi\u00f9 cruenta. \"Quando Tacioni monta con tutto il suo peso sul torace di Romeo steso a terra,\" Giovanni e Alfredo, i capi delle due bande avversarie, decidono di comune accordo che per evitare il peggio, la lotta sarebbe dovuta continuare solamente tra due contendenti: Romeo e Tacioni. I due cominciano a lottare con alterne fortune, \"fino a quando Tacioni, contravvenendo alle regole della battaglia, estrae un coltello ed assale improvvisamente Romeo buttandolo a terra e puntandogli l'arma in faccia. Romeo tenta di trattenere la mano armata di Tacioni, ma le forze ormai lo stanno abbandonando e il coltello si avvicina sempre di pi\u00f9 al suo viso, quando un raggio di sole illumina improvvisamente il crocefisso che Angeletta gli aveva donato e che lui portava al collo, accecando per un istante Tacioni. Approfittando di quell'attimo\" Romeo riesce a sconfiggere l'avversario. I \"Lupi\" hanno perso \"e Giovanni punir\u00e0 duramente Tacioni che usando il coltello contro le regole, aveva disonorato la banda\". Sulla strada del ritorno, i \"Fratelli del Camino\" canteranno tutti insieme per la prima volta l'\"Inno della Fratellanza\"."}
{"id": "2139996", "revid": "834", "url": "https://it.wikipedia.org/wiki?curid=2139996", "title": "Dangerous Game", "text": ""}
{"id": "2140000", "revid": "71433", "url": "https://it.wikipedia.org/wiki?curid=2140000", "title": "La Giada", "text": ""}
{"id": "2140003", "revid": "38120", "url": "https://it.wikipedia.org/wiki?curid=2140003", "title": "Snake Eyes (disambigua)", "text": ""}
{"id": "2140005", "revid": "15756", "url": "https://it.wikipedia.org/wiki?curid=2140005", "title": "Rodolfo Falzoni", "text": "Carriera.\nCorse per la Girardengo, la Guerra e la Cilo (al Giro di Svizzera 1952). La principale vittoria da professionista fu una tappa al Giro d'Italia nel 1951. Vinse anche il Trofeo Mauro Pizzoli nel 1950 ed il Trofeo Emilio Colombo nel 1952."}
{"id": "2140006", "revid": "1543377", "url": "https://it.wikipedia.org/wiki?curid=2140006", "title": "Satmar", "text": "Satmar (o Chassidismo Satmar o Chassidismo Satmarer (Satmarico)) (ebraico \u05d7\u05e1\u05d9\u05d3\u05d5\u05ea \u05e1\u05d0\u05d8\u05de\u05d0\u05e8) \u00e8 un movimento chassidico principalmente di ebrei ungheresi e rumeni che sono sopravvissuti alla Seconda guerra mondiale. Fondato e guidato dal defunto Grande Rebbe Yoel Teitelbaum (1887-1979) di origine ungherese, che fu rabbino della citt\u00e0 di Szatm\u00e1rn\u00e9meti, Regno di Ungheria (ora Satu Mare, Romania) fino allo scoppio della guerra. Membri della sua congregazione vengono chiamati \"chassidim Satmar\" o \"chassidim Satmarer (satmarici)\". \nLe due pi\u00f9 grandi comunit\u00e0 Satmar si trovano a Williamsburg, Brooklyn e a Kiryas Joel, nello stato di New York; esistono anche altre notevoli comunit\u00e0 a Borough Park, Brooklyn; Monsey, New York e minori comunit\u00e0 si trovano sparse per il Nord America, in Europa, Israele, Argentina e Australia. Il defunto Rebbe, Reb Yoel, manteneva anche il titolo di Rabbino Capo degli \"Edah HaChareidis\" di Gerusalemme (una comunit\u00e0 ultra ortodossa e antisionista a Gerusalemme), sebbene non avesse vissuto a Gerusalemme dopo il 1946.\nSatmar \u00e8 oggi uno dei pi\u00f9 grandi e influenti movimenti chassidici, sebbene paragoni demografici attuali con altri movimenti chassidici non siano disponibili. Si crede comunque che i suoi membri ammontino a circa 130.000, in continua crescita data l'alta fertilit\u00e0 di questo gruppo religioso. La cifra non include per\u00f2 una quantit\u00e0 di gruppi chassidici antisionisti minori di origine ungherese, che si allineano agli satmarici.\nNome.\nIl nome ungherese viene dalla citt\u00e0 d'origine \"Szatm\u00e1r\". Apparve per la prima volta in un documento scritto nel 1213 con la forma ortografica di \"Zotmar\". Originalmente derivava da un nome proprio di persona. Il nome rumeno inizialmente era \"S\u01cetmar\", che differiva dall'ungherese soltanto nell'ortografia, ma nel 1925 fu cambiato ufficialmente con Satu Mare. Tale versione significa \"grande villaggio\", col rumeno \"Satu\" (\"villaggio\") derivante dal latino \"fossatum\", mentre \"Mare\" significa \"grande/esteso\" in rumeno. \nEsiste una nota paretimologia, raccontata spesso anche dai membri stessi di Satmar, sul nome \"Satu Mare\" [che \u00e8 la traduzione rumena della parola \"Szatmar\"] che asseriva significasse \"Santa Maria\". Molti chassidim - incluso a volte il Rebbe di Satmar, Reb Yoel - facevano riferimento alla citt\u00e0 chiamandola \"Sakmar\" in modo da non usare il presunto nome \"pagano\". A parte questo, ora la vasta maggioranza dei pi\u00f9 giovani chassidim usano il nome ungherese \"Satmar\"."}
{"id": "2140007", "revid": "439868", "url": "https://it.wikipedia.org/wiki?curid=2140007", "title": "La Costa (Laives)", "text": "La Costa (\"Seit\" in tedesco) \u00e8 una localit\u00e0 (non \u00e8 considerata frazione) del comune italiano di Laives, in provincia di Bolzano. Si trova a nord rispetto alla cittadina, sulla montagna che sovrasta la frazione Pineta.\nGeografia fisica.\nTerritorio.\nLa Costa si trova sul monte che sovrasta Pineta (\"Steinmannwald\") e San Giacomo (\"St. Jakob\"), caratterizzato da pareti molto scoscese e da ripide rocce porfiriche, talvolta quasi verticali. \u00c8 posta lungo un'antica via che congiunge il fondovalle alla zona di Nova Ponente.\nToponimo.\nIl toponimo \u00e8 attestato nel 1664 come \"auf Seit\" e nel 1704 come \"Seith\" e significa \"zona erbosa secca\". Il nome pi\u00f9 antico risulta invece essere \"Fasseit\", attestato sin dal 1321 con \"Perchtoldus de Vasseit\". Il nome italiano \u00e8 stato introdotto nel 1940, nel corso della seconda fase dell'italianizzazione della toponomastica in provincia di Bolzano. Il toponimo italiano \"La Costa\" tuttora non \u00e8 molto usato dai residenti del comune, infatti anche dalla popolazione di lingua italiana questa frazione \u00e8 chiamata con il nome tedesco \"Seit\"."}
{"id": "2140008", "revid": "301422", "url": "https://it.wikipedia.org/wiki?curid=2140008", "title": "Il cielo azzurro di Romeo", "text": ""}
{"id": "2140019", "revid": "1632387", "url": "https://it.wikipedia.org/wiki?curid=2140019", "title": "Pineta (Laives)", "text": "Pineta (\"Steinmannwald\" in tedesco) \u00e8 una frazione di 2.205 (01.01.15) abitanti del comune italiano Laives, nella provincia autonoma di Bolzano. La frazione si trova a nord rispetto alla cittadina, sotto la frazione La Costa. Proseguendo verso Bolzano si incontrer\u00e0 San Giacomo.\nGeografia fisica.\nTerritorio.\nLa frazione di Pineta \u00e8 divisa in tre distinti raggruppamenti di case: Pineta centro (\"Steinmannwald-Zentrum\"), dove si trova la chiesa parrocchiale, la scuola elementare, le principali fermate dei mezzi di trasporto pubblico e la maggior parte delle attivit\u00e0 commerciali, Pineta Monte (\"Steinmannwald-Berg\"), collegata con il citybus della compagnia S.A.S.A. sulla linea 115 Pineta-Laives e Pineta Toggenburg (\"Steinmannwald-Toggenburg\") di recentissima costruzione e ancora in fase di completamento.\nIl parco presso la zona sportiva separa Pineta dall'insediamento di Pineta Nuova (Pineta Monte) costruito negli anni settanta lungo la strada che porta a Seit (La Costa) e la zona Toggenburg in fase di costruzione. Oggi Pineta di Laives \u00e8 un paese di oltre 2.000 abitanti.\nLa vicinanza con Bolzano ha contribuito alla crescita di Pineta negli ultimi anni. In pochi minuti, in macchina o con gli autobus di linea, si raggiunge il capoluogo dell'Alto Adige. Con la realizzazione della circonvallazione nel 2008, Pineta \u00e8 stata liberata dal traffico di passaggio. Lungo via Brennero ci sono ora un parco giochi, un percorso pedonale alberato e una pista ciclabile.\nStoria.\nIl toponimo deriva dal maso storico \"Steinmann\", attestato nel 1764 come \"Stainmanhof zu Leifers\" e nel 1795 come \"Stainmannhof zu Leifers\", sottolineando come la zona facesse da sempre parte della comunit\u00e0 di Laives. \"Pineta\" \u00e8 una forma pi\u00f9 recente, attestata solo dal dopoguerra.\nLa zona sotto il Montestretto (\"Schmalberg\"), coperta da pinete e vigneti, sin dal medioevo apparteneva agli storici masi Renner e Steinmann. Il paese di Pineta di Laives \u00e8 nato solo negli anni '50 e '60 del secolo scorso, con le case costruite dalle famiglie pioniere provenienti per gran parte dai comuni sulla foce dell'Adige e da famiglie provenienti dai comuni del Polesine. Anche la chiesa di San Giuseppe artigiano con il suo particolare campanile in cemento, risale agli anni sessanta, ed \u00e8 un esempio dell'architettura moderna di quelli anni.\nIl paese era la sede, fino alla sua dismissione nel 1994, della rinomata ditta di pianoforti \"Schulze-Pollmann\".\nCultura.\nTra le varie associazioni culturali del paese, quello pi\u00f9 noto \u00e8 il Gruppo Carnevalesco di Pineta, che ogni anno organizza la famosa sfilata del Carnevale di Laives. Gli amanti di musica e teatro trovano a Pineta vari eventi e manifestazioni nel corso dell'anno.\nEconomia.\nNella frazione sono presenti numerosi negozi, bar, ristoranti, pizzerie, una banca e anche due Hotel e una pensione. Fa parte della frazione anche la zona artigianale Vurza (\"Gewerbegebiet Wurzer\") a nord del Paese. Per quanto riguarda l'artigianato, importante e rinomata \u00e8 la produzione di pianoforti."}
{"id": "2140025", "revid": "6923", "url": "https://it.wikipedia.org/wiki?curid=2140025", "title": "San Giacomo (Laives)", "text": "San Giacomo (\"St. Jakob\" in tedesco) \u00e8 una frazione del comune di Laives, in provincia di Bolzano. Si trova a nord dell'abitato di Laives di circa 4 km.\nGeografia fisica.\nLa frazione \u00e8 addossata alla montagna, di fronte al Monte di Mezzo (ted. \"Mitterberg\", che separa la Bassa Atesina dall'Oltradige).\nVicino all'abitato si trova l'aeroporto di Bolzano-Dolomiti o popolarmente chiamato \"di San Giacomo\".\nL'abitato di S. Giacomo \u00e8 situato nella Val d'Adige, circa 3 km a nord della citt\u00e0 di Laives. La sua posizione \u00e8 ai piedi del monte La Costa (\"Seit\"), sulla parte orografica est della valle ed \u00e8 a circa 245 m sul livello del mare. La valle dell'Adige \u00e8 delimitata, a ovest dallo scorrere dei fiumi Isarco e Adige ed \u00e8 posizionata, in questo tratto, in direzione nord/ovest sud-est. Il versante Est della valle \u00e8 delimitato dal Monte Largo (\"Breitenberg\").\nA ovest dell'abitato di S. Giacomo si trova la confluenza di questi due fiumi, poi l'Adige viene alimentato da diversi canali come il Landgraben ed il Ghies (\"Gies\") che raccolgono le acque alluvionali e di falda, della valle stessa. La parte est della valle \u00e8 caratterizzata dalle pareti molto scoscese e da ripide rocce porfiriche che scendono quasi verticali dall'abitato di \"Seit\" (la Costa) nei pressi di San Giacomo.\nToponimo.\nIl nome, legato al patrono della chiesa medievale, \u00e8 attestato nel 1237 come \"St. Jacobus in Cinte\" e nel 1420 come \"Sand Jacob in Schint\". Dal XV secolo in poi venne anche chiamato \"St. Jakob in Au\" o \"Unterau\", in contrapposizione a \"Oberau\", l'odierno quartiere di Oltrisarco a Bolzano.\nStoria.\nSan Giacomo cominci\u00f2 a svilupparsi non prima del 1400, dapprima pochi masi sparsi, poi, nel XVIII secolo cominciano a sorgere i primi raggruppamenti di case consistenti.\nIl motivo di questo tardivo sviluppo urbano \u00e8 individuabile nel fatto che la zona fosse per lo pi\u00f9 paludosa.\nLa strada principale di collegamento con Bolzano passava, sempre per via delle paludi a fondovalle, sulla montagna (altezza variabile, fino a 100 metri dal fondovalle), un'antica via percorsa anche dalle trib\u00f9 retiche che avevano un villaggio di capanne a Laives.\nIn epoca romana tale via fu usata come deviazione della via Claudia Augusta (scavi archeologici hanno ritrovato fondamenta di ville romane e avamposti), per raggiungere la conca di Bolzano e fondarono, ai piedi della collina, ove sorge la chiesetta, un avamposto. Successivamente, nella parte sud della collina stessa, presso il maso Gamper, insediarono delle costruzioni e abitarono la zona nella quale sono state individuate le fondamenta e mura di alcune ville d'epoca romana.\nAnche nel Medioevo la strada fu molto frequentata, ne sono testimonianza ruderi di manieri, di torri e ruderi di castellieri che si trovano lungo il percorso e Castel Flavon (\"Haselburg\").\nMonumenti e luoghi d'interesse.\nArchitetture religiose.\nArrivando da sud, si nota subito il promontorio sul quale sorge un'antica chiesetta della fine del XII secolo, costruita su un precedente sito religioso pagano. La chiesa \u00e8 dedicata in primis all'apostolo San Giacomo il Maggiore, patrono dei pellegrini e dei viandanti, conosciuto anche come San Giacomo di Compostela, la citt\u00e0 spagnola dove si trovano le sue spoglie e termine del cammino di Santiago; la chiesa \u00e8 dedicata anche a Santa Barbara e a San Cristoforo.\nI primi documenti scritti che fanno riferimento alla chiesa di San Giacomo sono del 1237 e del 1242, quando i conti Firmian, signori di castel Firmiano, vi esercitavano il diritto di patronato. Nel 1275 vennero ceduti alla chiesetta dei beni, sotto forma di lasciti. La serie storica dei rendiconti ecclesiastici della chiesa (\"St. Jakob in der Au\" o \"in Schint\"), risalenti al periodo 1540-1803, \u00e8 conservata presso l'Archivio Storico della Citt\u00e0 di Bolzano sotto le segnature \"Hss. 858-939\". \nNel 1480 la chiesa venne adattata alle nuove forme gotiche e, in linea con questa nuova corrente artistica, vennero apportate delle modifiche attorno all'altare. La volta a costoloni risale al 1542, come le finestre contrapposte a sesto acuto (modifica che distrusse alcuni affreschi). La nuova volta in muratura generava una forte spinta; per questo il muro sud fu rafforzato con tre robusti contrafforti. Fin dai tempi antichi la chiesetta fu sottoposta alla parrocchia bolzanina di Santa Maria Assunta. Il primo restauro risale al 1601, anno in cui vi fu il rifacimento del tetto e la costruzione di un ambiente affiancato, atto ad introdurre nella sacrestia.\nNel 1495 venne dipinto un grande affresco ritraente San Cristoforo sulla facciata principale della chiesetta. Tale dipinto fu staccato, tranne una piccola porzione ancora oggi visibile, nel 1905 ed affisso sulla parete esterna del Museo Civico di Bolzano, dove ancora oggi \u00e8 esposto. L'altare maggiore venne eretto nel 1670, in stile barocco.\nAll'interno si possono vedere interessanti affreschi del 1390, 1484 e del 1601, nonch\u00e9 un pulpito intarsiato.\nLa torre \u00e8 dotata di quattro campane, l'ultima delle quali, fusa ad Innsbruck, \u00e8 stata installata nell'estate del 2016.\nTra il 1910 e il 1935 offici\u00f2 don Anton Thaler. Il suo nome \u00e8 ricordato oggi da un'elegante e grande lapide collocata nel cimitero della frazione e dalla via che porta alla chiesetta, intitolata al sacerdote.\nArchitetture militari.\nPoco lontano dalla chiesetta di San Giacomo, al crocevia tra due strade non pi\u00f9 esistenti, si trovano le rovine della cosiddetta Torre sulla Tinzlleiten, la cui storia ed il cui nome originale sono sconosciuti."}
{"id": "2140031", "revid": "147622", "url": "https://it.wikipedia.org/wiki?curid=2140031", "title": "Pierre-Lambert Goosens", "text": ""}
{"id": "2140033", "revid": "628767", "url": "https://it.wikipedia.org/wiki?curid=2140033", "title": "Riserva naturale integrale di Betampona", "text": "La Riserva naturale integrale di Betampona \u00e8 una area naturale protetta del Madagascar, situata in Provincia di Toamasina, istituita nel 1927.\nIn lingua Betsimisaraka (l'etnia presente sulla costa orientale del Madagascar) Betampona vuol dire \"grande collina\".\nTerritorio.\n\u00c8 una riserva integrale, cio\u00e8 un'area protetta indirizzata alla conservazione della biodiversit\u00e0, all'interno della quale l'accesso \u00e8 consentito solo per scopo di ricerca scientifica.\nSi trova 40\u00a0km a nord-ovest della citt\u00e0 di Toamasina. Occupa una superficie di 29,18\u00a0km\u00b2.\nFlora.\nLa riserva protegge un'area di foresta pluviale in cui sono state censite 219 differenti specie arboree, 151 specie di felci, di cui 53 endemiche del Madagascar, e 25 specie di palme.\nTra le specie degne di nota vi sono il \"ramy\" (\"Canarium madagascariense\"), lo \"zambo\" (\"Mammea bongo\"), la \"fandramanana\" (\"Aphloia theiformis\"), pianta dalle virt\u00f9 medicinali, e la \"vahiatafana\" (\"Combretum\" sp.).\nFauna.\nLa riserva ospita 11 diverse specie di lemuri tra cui l'indri (\"Indri indri\"), il sifaka diadema (\"Propithecus diadema\"), il maki lanoso (\"Avahi laniger\"), l'apalemure grigio (\"Hapalemur griseus\"), il lemure variegato (\"Varecia variegata\"), il lemure dalla fronte bianca (\"Eulemur albifrons\"), il lemure donnola (\"Lepilemur mustelinus\"), il microcebo rosso (\"Microcebus rufus\") e il microcebo di Simmons (\"Microcebus simmonsi\").\nAltri mammiferi presenti sono il fossa (\"Cryptoprocta ferox\"), la civetta malgascia (\"Fossa fossana\"), l'eupleride \"Salanoia concolor\", il falanuk (\"Eupleres goudotii\"), la mangusta dalla coda ad anelli (\"Galidia elegans\") e diverse specie di tenrec (\"Tenrec ecaudatus\", \"Hemicentetes semispinosus\", \"Oryzorictes hova\", \"Setifer setosus\"). Molto ricco il contingente dei pipistrelli in cui si annoverano: \"Rousettus madagascariensis\", \"Taphozous mauritianus\", \"Myzopoda aurita\", \"Miniopterus gleni\", \"Mops leucostigma\", \"Paremballonura atrata\", \"Mormopterus jugularis\" e \"Pipistrellus raceyi\".\nLa riserva \u00e8 classificata come \"Important Bird Area\" per la presenza di numerose specie di uccelli endemici tra cui l'ibis crestato di foresta (\"Lophotibis cristata\"), lo sparviero del Madagascar (\"Accipiter madagascariensis\"), l'astore di Henst (\"Accipiter henstii\"), la mesena bruna (\"Mesitornis unicolor\"), la ghiandaia marina terricola (\"Brachypteracias leptosomus\"), la ghiandaia marina squamosa (\"Geobiastes squamiger\"), il vanga di Bernier (\"Oriolia bernieri\"), il vanga di Pollen (\"Xenopirostris polleni\") e il vanga dall'elmo (\"Euryceros prevostii\").\nSono presenti 37 specie differenti di anfibi tra cui \"Aglyptodactylus madagascariensis\", \"Anodonthyla boulengerii\", \"Cophyla grandis\", \"Rhombophryne coudreaui\", \"Scaphiophryne spinosa\", \"Boophis\" spp., \"Heterixalus\" spp., \"Gephyromantis\" spp., \"Blommersia\" spp., \"Mantella\" spp., \"Guibemantis\" spp., \"Mantidactylus\" spp., \"Plethodontohyla\" spp."}
{"id": "2140042", "revid": "767487", "url": "https://it.wikipedia.org/wiki?curid=2140042", "title": "Vincent d'Abbadie", "text": "Biografia.\nNel 1665 salp\u00f2 dal porto di La Rochelle con il reggimento Carignan-Sali\u00e8res, al comando del marchese Henri de Chastelard de Sali\u00e8res, diretto nella Nuova Francia per combattere gli Irochesi.\nFu a capo della spedizione militare del 1670 in Canada, che rese esecutiva la pace di Breda del 1667 e riport\u00f2 l'Acadia sotto il dominio francese. Dotato di grande ascendente sugli Indiani d'America, divenne quasi un loro re e difese Pentago\u00ebt, nel 1703, dagli attacchi inglesi. Suo figlio Anselme, prosegu\u00ec la sua azione colonizzatrice-militare."}
{"id": "2140047", "revid": "20894729", "url": "https://it.wikipedia.org/wiki?curid=2140047", "title": "Tuione", "text": ""}
{"id": "2140048", "revid": "458786", "url": "https://it.wikipedia.org/wiki?curid=2140048", "title": "Klub Sportowy FKS Stal Mielec", "text": "Il Klub Sportowy FKS Stal Mielec, noto come Stal Mielec, \u00e8 una societ\u00e0 calcistica polacca con sede nella citt\u00e0 di Mielec. Milita nella Ekstraklasa, la massima serie del campionato polacco di calcio.\nFondato il 10 aprile 1939, il club ha vinto il campionato di massima serie in due occasioni (1973 e 1976) e si \u00e8 piazzato una volta al secondo posto (1975). Nel 1976 raggiunse inoltre la finale della Coppa di Polonia, dove fu sconfitto. Ha disputato per tre volte la Coppa UEFA, arrivando in un'occasione ai quarti di finale (1975-1976), oltre a contare due partecipazioni alla Coppa dei Campioni."}
{"id": "2140050", "revid": "74801", "url": "https://it.wikipedia.org/wiki?curid=2140050", "title": "Chrysochloridae", "text": "Le talpe dorate (Chrysochloridae Gray, 1825) sono una famiglia di mammiferi afrosoricidi diffusi nell'Africa meridionale. Costituiscono l'unica famiglia del sottordine Chrysochloridea.\nDescrizione.\nPer un fenomeno di convergenza evolutiva sono simili nell'aspetto alle vere talpe (Talpidae) e alle talpe marsupiali (Notoryctidae), anche se dal punto di vista evolutivo sono pi\u00f9 strettamente imparentate con i toporagni elefante (Macroscelididae).\nLe talpe dorate pi\u00f9 piccole sono lunghe , mentre le pi\u00f9 grandi raggiungono i . Hanno lo stesso corpo cilindrico arrotondato delle vere talpe, con zampe corte e artigli delle zampe anteriori slargati per poter scavare la terra. Le zampe anteriori sono rivolte all'indietro e non verso l'esterno come quelle delle vere talpe ed hanno quattro dita; il terzo dito \u00e8 dotato di un lungo artiglio ricurvo e il secondo di uno leggermente pi\u00f9 piccolo, mentre le altre due dita sono corte e quasi atrofizzate.\nSono cieche.\nLa dentatura all'interno della famiglia varia per il numero di molari, secondo la seguente formula:\nL'incisivo centrale \u00e8 pi\u00f9 largo di quelli laterali, i quali assumono, come il primo premolare, un aspetto simile ai canini. I denti mascellari sono di tipo zalambdodonte, cio\u00e8 con i tre coni primari disposti a forma di \"V\".\nBiologia.\nLe talpe dorate hanno uno stile di vita fossorio, cio\u00e8 trascorrono gran parte del loro tempo sottoterra infilando il naso come se fosse una pala: alzano la testa e il terreno cade sotto di loro, spingendola in seguito indietro con le zampe anteriori. Le zampe posteriori a forma di cucchiaio, invece, servono per sospingere la terra ancora pi\u00f9 lontano e compattarla: anche il corpo, nell'attivit\u00e0 respiratoria, espandendosi e contraendosi compatta la superficie delle gallerie, impedendo loro di collassare.\nI cunicoli sotterranei non sono affatto profondi, ragione per cui spesso la talpa fa spuntar fuori il muso arricciandolo, come per annusar l'aria, poi torna a ritirarsi per riprendere a scavare la sua galleria. Di solito, questa viene usata una sola volta. Infatti, se il suolo \u00e8 molto friabile, la volta crolla dopo il passaggio dell'animale, cosicch\u00e9 nel terreno rimane solo un solco. Capita anche che le talpe dorate scavino un pozzo alquanto profondo, probabilmente per ricavarvi il vano del nido. Durante lo scavare delle buche se dovessero sporcarsi di fango non interrompono i loro lavoro in quanto lo stesso procedere nello scavare le pulisce dalla sporcizia..\n\u00c8 stato affermato che alcune specie di talpe dorate sono attive di giorno e altre di notte. Pu\u00f2 darsi che alcune siano notturne e altre diurne, come pu\u00f2 darsi anche che questa osservazione stia a significare che, al pari della talpa europea, questa talpa alterni tre-quattro ore di riposo ad altrettante ore di attivit\u00e0.\nIl suo corpo si difende autonomamente anche mentre dorme, producendo calore grazie alla contrazione dei suoi muscoli.. Caratteristica poi la difesa che pratica talpa dorata di De Winton contro i suoi nemici, che si finge morta al primo tocco..\nCome i tenrec, le talpe dorate non hanno scroto e possiedono una cloaca.\nAlimentazione.\nPur essendo cieche e avendo un udito molto limitato, posseggono organi sensoriali che consentono loro di percepire le onde sismiche, il che garantisce loro di individuare anche a distanza la presenza di potenziali prede \nAlcune specie si nutrono di insetti, in special modo di grilli, cavallette, scarafaggi, ma anche di lombrichi e lumache, che frantumano con pochi colpi dei denti posteriori e quindi ingoiano rapidamente. Le lumache, per\u00f2, vengono aperte con gli incisivi e poi masticate con i molari. Per mangiare i lombrichi, la talpa usa invece una tecnica ancora diversa: li tiene fermi con le zampe anteriori e li inghiotte cominciando dalla testa senza per\u00f2 mai masticarli e senza mai fermarsi. Alla stessa maniera ingoia anche alcune lucertole apode, che vivono nel sottosuolo.\nRiproduzione.\nNormalmente, la talpa dorata partorisce due piccoli per volta in una cavit\u00e0 del terreno tappezzata di erba e situata in una galleria abbastanza profonda. Sembra che la talpa dorata del Capo preferisca partorire durante la stagione piovosa, da aprile a luglio. I piccoli vengono poi allattati per due o tre mesi fino allo spuntare dei loro denti: da quel momento sono, sessualmente, quasi maturi.\nDistribuzione e habitat.\nLe specie di questa famiglia sono presenti esclusivamente in Africa australe, a sud del Sahara, e la massima concentrazione di biodiversit\u00e0 si ha in Sudafrica, di cui sono endemiche pi\u00f9 della met\u00e0 delle specie. Al di fuori dell'Africa del Sud si conoscono finora solo tre specie: \"Calcochloris leucorhinus\" diffusa dal Camerun fino al nord dell'Angola, \"Chrysochloris stuhlmanni\" dal Camerun fino alla Tanzania, e \"Calcochloris tytonis\", nota solo da un unico esemplare ritrovato in Somalia.\nOccupano diversi habitat, anche se la maggior parte delle specie di talpa dorata ne ha uno proprio specifico. Alcune specie vivono in regioni desertiche, ma per lo pi\u00f9 vivono in foreste, savane e praterie. La maggior parte delle specie hanno areali ristretti e si conoscono solo pochi casi di diffusione su territori di ampie dimensioni.\nEvoluzione.\nL'origine delle talpe dorate risale almeno all'Eocene medio (circa 48 milioni di anni fa): i fossili di forme rinvenute in Namibia (\"Damarachloris, Namachloris, Diamantochloris\") richiamano sotto molto aspetti la morfologia della dentatura dei crisocloridi attuali. Altri fossili risalenti al Miocene inferiore (circa 18 milioni di anni fa), denominati \"Prochrysochloris\", mostrano notevoli somiglianze con le forme attuali. Pi\u00f9 recente \u00e8 \"Proamblysomus\", vissuto in Sudafrica tra il Pliocene e il Pleistocene (circa 2 milioni di anni fa) e strettamente imparentato con i generi odierni \"Chrysochloris\" e \"Amblysomus\". Quasi tutti i generi attuali, in ogni caso, sono conosciuti a partire dal Pliocene superiore."}
{"id": "2140055", "revid": "6923", "url": "https://it.wikipedia.org/wiki?curid=2140055", "title": "Partito Socialista degli Stati Uniti d'America (1973)", "text": "Il Partito Socialista degli Stati Uniti d'America (\"Socialist Party of the United States of America\") \u00e8 uno degli eredi del Partito Socialista degli Stati Uniti d'America di Eugene V. Debs e Norman Thomas. \u00c8 un partito democratico socialista, con pi\u00f9 correnti interne, che sostiene un'ampia rivoluzione social democratica dal basso. Il suo affiliato giovanile \u00e8 il Young People's Socialist League.\nStoria.\nIl Partito Socialista USA \u00e8 uno dei tre partiti che \u00e8 emerso dalla separazione del Partito Socialista degli Stati Uniti d'America nel 1972-1973.\nNel 1958, la Lega Trotskysta Socialista Indipendente, guidata da Max Shachtman s'\u00e8 sciolta, raggruppandosi nel Partito Socialista Americano. Shachtman, la cui politica \u00e8 virata bruscamente a destra sin dai suoi primi giorni come capo di Trotskyist, sostenendo sia l'opposizione militare al Comunismo Sovietico che l'allineamento del Partito Socialista a quello Democratico, perdendo la propria indipendenza. Dal 1972 il comitato elettorale unito di Shachtman ha preso il controllo del Partito Socialista ed ha bloccato una risoluzione contraria alla guerra in Vietnam. Alle elezioni presidenziali statunitensi del 1972, il comitato elettorale di Shachtman inizialmente backed Scoop Jackson, infine ha rifiutato di opporsi a Richard Nixon dopo che Jackson fu sconfitto alle primarie.\nIn risposta, due gruppi si scissero: la Coalition Caucus, guidata da Michael Harrington e supportata dal Democratico pacifista George McGovern, ed and\u00f2 a formare la Democratic Socialist Organizing Committee (successivamente chiamata Socialisti Democratici d'America), mentre la Debs Caucus ripropose il candidato pacifista del Partito Popolare Benjamin Spock. La Debs Caucus form\u00f2 l'Unione per il Socialismo democratico, che divenne il Partito Socialista USA in 1973, quando gli Shachtmaniti che rimasero nel SPA renominarono la loro organizzazione Socialdemocratici USA. Numerose branchie locali e statali della vecchia SPA, inclusi i partiti di Wisconsin, California, ed Illinois, hanno partecipato alla formazione del Partito Socliasta USA.\nImpegnato per delle politiche socialiste indipendenti, il ricostituito SP inizi\u00f2 velocemente a piazzare i propri candidati, incluso un ticket presidenziale nel 1976 per Frank P. Zeidler e J. Quinn Brisben. Nel 1980, il SP divent\u00f2 il primo partito a nominare un omosessuale dichiarato per il ruolo di Presidente degli Stati Uniti d'America, l'attivista pacifista David McReynolds, che si candid\u00f2 una seconda volta nel 2000.\nNel 1976, Jacqueline Srouji, un reporter del giornale di Nashville \"The Tennessean\" \u00e8 stato licenziato per aver fornito informazioni confidenziali e possibili \"agent provocateur\" per l'FBI. Una delle accuse afferma che, come membro del Tennessee Valley Local del SP, abbia tentato di convincere altri 2 membri e 2 impiegati del giornale a vandalizzare il Nashville Federal Office Building. Ci\u00f2 fu durante l'era del COINTELPRO.\nIl Partito Socialista \u00e8 cresciuto in maniera sostanziale nei primi anni del XXI secolo, passando da 600 a 1700 membri. I Socialisti hanno sorpreso pi\u00f9 volte in diverse recenti elezioni. Nel 1992, la consigliera socialista di Iowa City Karen Kubby ha vinto la sua rielezione con il voto totale pi\u00f9 alto della storia del concilio di Iowa City, ed \u00e8 stata nuovamente rieletta fino al suo ritiro dal Concilio nel 2000. A Milwaukee, nel 2000, il socialista Wendell Harris ricevette pi\u00f9 del 20% dei voti per l'elezione a sindaco. Nel 2008, il socialista Jon Osbourne prese il 22% dei voti per il seggio al Senato del Rhode Island, candidatosi nel 34\u00ba distretto, mentre fu inserito nella lista dei ballottaggi sotto l'etichetta del Partito Socialista USA. Il partito si rifiut\u00f2 di appoggiare la campagna di Howie Hawkins per il Senato di New York nel 2006, da quando sent\u00ec che Hawkins non faceva sufficientemente leva sulla sua appartenenza al Partito Socialista o usasse la campagna per presentare un programma socialista. Nonostante ci\u00f2, Hawkins ricevette il supporto dei membri nazionali e locali di New York.\nIl Partito Socialista si concentra sull'attivismo di base oltre alla politica elettorale. Ha condotto la campagna attivista \"Socialist Summer\" negli ultimi anni per indirizzare questioni come la lotta al reclutamento e combattere per la fine del complesso militare-industriale; promuovere un sistema sanitario socializzato; supportare i lavoratori immigrati e combattere le persecuzioni contro di essi scatenatesi dopo l'attacco alle Torri Gemelle dell'11 settembre 2001; e promuovere le libert\u00e0 ed i diritti civili. Per promuovere l'attivismo, il SP ha creato una struttura duale di \"commissioni\" in aggiunta agli affiliati locali e statali, che permetta ai membri con interessi comuni di formare una rete e di condurre campagne. Le commissioni attive includono la Commissione Femminile, la Commissione Lavoro, la Commissione Socialista per la Fede, la Commissione per gli Omosessuali, quelle per le persone di colore, la Commissione Ambientale ed altre.\nIl Partito Socialista scrive convenzioni nazionali negli anni dispari ed organizza conferenze in quelli pari.\nPiattaforma e principi.\nIl Partito Socialista statunitense si descrive come un partito democratico, opposto sia al capitalismo che allo Stalinismo. I principi e la piattaforma del partito sono chiamati all'eliminazione del potere delle grandi imprese attraverso la propriet\u00e0 pubblica ed il controllo ai lavoratori, produrre per l'uso invece che per il profitto e la creazione d'una societ\u00e0 senza classi. Il partito \u00e8 inoltre fortemente impegnato per l'internazionalismo proletario e la lotta contro il razzismo, il sessismo, il classismo, l'eterosessismo e l'omofobia. Il partito lotta anche per l'abolizione della pena di morte, cos\u00ec come l'orientamento del sistema di giustizia penale al carcere industriale.\nCome un partito con pi\u00f9 tendenze, il partito rifiuta i modelli di organizzazione riferiti ad un gruppo quadro, cos\u00ec come la pratica comunemente chiamata \"democrazia centralista\", e ci\u00f2 significa che i membri del partito sono spesso liberi di non essere d'accordo con le linee guida del partito. Tuttavia, i tesserati sono chiamati a confermare la loro aderenza ai principi base del partito, \"Socialismo come Democrazia Radicale\" e rispettare la sua Costituzione. Dato che ci sono opinioni diverse all'interno dell'adesione sulla mezzi per raggiungere il socialismo basato sulla Dichiarazione dei Principi, vi sono di tanto in tanto dei disaccordi su quali azioni da parte dei membri sono appropriate e quali invece meritino censura. Il partito s'impegna anche a realizzare una relativa unit\u00e0 d'azione.\nMentre alcuni membri del partito \u00e8 favorevole ad un approccio pi\u00f9 graduale al socialismo, la maggior parte degli altri immagina una pi\u00f9 radicale trasformazione rivoluzionaria della societ\u00e0, da capitalista a socialista, attraverso la decisiva vittoria della classe operaia nella lotta di classe. Alcuni membri del Partito Socialista sostengono anche la nonviolenza rivoluzionaria o il pacifismo, mentre altri considerano la guerra armata una probabilit\u00e0 da prendere in considerazione. Lo Statuto dei Principi respinge l'equiparazione del socialismo con il welfare state e chiama per la rivoluzione sociale democratica dal basso. Diversi membri del partito considerano la lotta odierna per il lavoro di particolare importanza, e lavorano alla Commissione Lavoro del partito.\nIl partito \u00e8 fortemente impegnato per il femminismo socialista e si sforza di svolgere le sue pratiche interne in conformit\u00e0 con le procedure femministe. \u00c8 richiesta la parit\u00e0 dei sessi fra i suoi delegati eletti alla Convenzione Nazionale, i membri del Congresso Nazionale, ed i Co-Chairs e Co-Vice Chairs nazionali del Partito, ed organizza attivit\u00e0 a favore della scelta. L'aborto viene considerato uno dei servizi sanitari essenziali della donna. Vi \u00e8 una commissione femminile attiva che pubblica il giornale \"Socialist Women\"."}
{"id": "2140058", "revid": "228587", "url": "https://it.wikipedia.org/wiki?curid=2140058", "title": "TFX", "text": "TFX \u00e8 un'emittente televisiva generalista francese commerciale privata.\nStoria del canale.\nAll'origine del progetto, quest'emittente, concepita dal gruppo AB Groupe per la piattaforma \"TNT\", doveva chiamarsi NT1 (sigla per \"Num\u00e9rique Terrestre 1\"), ma nel 2004, il gruppo ribattezza il suo progetto La Quatre per analogia con La Cinq, cui il canale s'ispira, e per rivendicare il quarto posto come canale generalista francese. Dopo la scelta di France T\u00e9l\u00e9visions nel gennaio 2005 di ribattezzare Festival in France 4, e al fine di evitare confusione fra i canali, il gruppo AB \u00e8 costretto a cambiare nuovamente il nome del suo canale e ritornare a NT1, che prende il nuovo significato di \"Nouvelle T\u00e9l\u00e9vision 1\", conservando la stessa grafica de La Quatre. Il progetto La Quatre ha visto la luce in Belgio nel settembre del 2006.\nL'emittente inizia le trasmissioni il 31 marzo 2005 alle 18, assieme ad altri 13 canali gratuiti della televisione digitale terrestre francese.\nNT1 \u00e8 stata progettata come un misto delle 2 emittenti principali del gruppo, RTL9 et AB1, e voleva diventare un concorrente diretto dei grandi canali commerciali francesi, come TF1 e soprattutto M6, grazie alla sua programmazione pi\u00f9 orientata alle serie televisive e programmi sensazionalistici.\nIl 23 agosto 2008, il logo \u00e8 stato reso tridimensionale, e sono state rinnovate le sigle introduttive agli spot pubblicitari.\nIl 18 ottobre 2017, TF1 annunci\u00f2 che NT1 sarebbe diventato TFX all'inizio del 2018; il cambio di nome avvenne il 30 gennaio successivo.\nOrganizzazione.\nDirigenti.\nPresidente:\nDirettore generale:\nDirettore della programmazione:\nDirettore marketing e sviluppo business:\nCapitale.\nTFX \u00e8 edita da ABSat S.A. con un capitale di \u20ac24.000.000, filiale televisiva detenuta al 100% da AB Groupe. Il 4 dicembre 2006, il gruppo \"Groupe TF1\" ha acquisito il 33,5% dell'AB Groupe.\nProgrammazione.\nTFX propone una programmazione generalista 24 ore su 24 (film, serie televisive, magazine, programmi informativi, serie animate) e beneficia anche dei programmi del gruppo AB. A partire dalla sua creazione, TFX diversifica la programmazione, acquisendo sul fronte sportivo i diritti per alcuni incontri delle eliminatorie d'Euro 2008 e della Coppa UEFA, il wrestling, l'A1 Grand Prix, e la MotoGP.\nDiffusione.\nTFX \u00e8 diffusa in chiaro sulla tv digitale terrestre francese e su Atlantic Bird 3 (\u00e8 resa disponibile gratuitamente anche attraverso la piattaforma satellitare TNT SAT, seppur la piattaforma sia codificata per questioni di diritto d'autore). \u00c8 disponibile anche a pagamento su CanalSat, diffusa su Astra alla posizione orbitale di 19,2\u00b0 Est, oltre che su Bis T\u00e9l\u00e9visions attraverso il satellite NT1 (Eutelsat Hot Bird 13D; 11.681\u00a0MHz, pol H, SR 27.500 FEC 3/4). L'emittente \u00e8 inoltre distribuita attraverso la piattaforma su Internet di \"BIS T\u00e9l\u00e9visions\" (fa parte della piattaforma di base gratuita), e dalla quasi totalit\u00e0 degli operatori televisivi via cavo e IPTV."}
{"id": "2140059", "revid": "287204", "url": "https://it.wikipedia.org/wiki?curid=2140059", "title": "Wish You Were Here (brano musicale)", "text": ""}
{"id": "2140071", "revid": "123687211", "url": "https://it.wikipedia.org/wiki?curid=2140071", "title": "Villa Gallotti", "text": "Villa Gallotti \u00e8 una villa nobiliare ubicata sul promontorio di Posillipo, a Napoli, inserita in un parco privato cui si accede attraverso un lungo viale immerso nel verde. Al termine di una tortuosa stradina che congiunge la collina posillipina al mare, un muraglione in tufo, dotato di merli e scalette di collegamento con la riva e al quale \u00e8 attaccato un piccolo molo, delimita la propriet\u00e0.\nIl nucleo pi\u00f9 antico della fabbrica, di cui abbiamo testimonianza nella veduta Baratta del 1629, \u00e8 indicato come palazzo di Gironimo Sizzano. Nel 1644 l'edificio e i circostanti terreni furono acquistati all'abate Diego Passaro; pochi anni dopo, la propriet\u00e0 pass\u00f2 alla famiglia Ferraro che la mantenne fino al 1816, quando la villa fu venduta ai conti di Lancellotti.\nAppena due anni dopo, l'aristocratica inglese Elizabeth Craven compr\u00f2 la villa e i terreni circostanti, utilizzando parte di essi per costruire un nuovo edificio, villa Craven.\nNel corso del XIX secolo, molti diversi proprietari si avvicendarono. Nel 1834 l'imprenditore Domenico Gallotti acquist\u00f2 la maggior parte dei terreni superstiti (masseria, vigneti, seminativi alberati ed incolti ed casamenti vari); parte della villa appartiene tuttora ai suoi discendenti.\nStruttura.\nLa pianta della villa \u00e8 rettangolare e si articola su tre livelli, con tipologia a blocco. Tanto la struttura quanto le fondamenta sono in tufo a blocchi regolari, mentre i solai della villa sono in ferro e tavelloni.\nUn basso pronao quadrato, aperto sui lati da tre archi e coperto da una volta a vela, precede l'ingresso della villa, mentre un cornicione merlato chiude la sovrastante terrazza."}
{"id": "2140073", "revid": "156341", "url": "https://it.wikipedia.org/wiki?curid=2140073", "title": "FIBA Africa Clubs Champions Cup 2008-2009", "text": ""}
{"id": "2140074", "revid": "110157", "url": "https://it.wikipedia.org/wiki?curid=2140074", "title": "Bonetto Floridi", "text": "Noto anche come Bonetto de' Floridi, partecip\u00f2 alla settima o all'ottava crociata come console. Fu capitano delle milizie guarcinesi nella guerra tra Guarcino e Anticoli in Campagna, l'odierna Fiuggi. La guerra, vinta da Guarcino, ebbe origine da alcune controversie relative al possesso dei territori nelle zone di Le Prata e di Pratalonga e coinvolse diversi altri comuni, che si allearono con Guarcino o con Anticoli, a seconda dei propri interessi. Spos\u00f2 una nobile di Frosinone, impersonificata come Delia de' Tosi nella novella dell'Agresti (vedi sotto).\nOggi sorge nella piazza principale (Piazza Umberto I) di Guarcino un monumento in bronzo dedicato a Bonetto, realizzata dallo scultore Angelo Enrico Canevari, a ricordo delle imprese del condottiero.\nLetteratura.\nUna novella di Antonio Agresti,\nnota come \"La profezia della maga\", narra che, durante la guerra tra Guarcino e Anticoli, Bonetto decise di consultare una maga che viveva in una grotta appartenente al territorio anticolano, al fine di conoscere l'esito di un'importante battaglia (battaglia del lago di Canterno) che sarebbe avvenuta nei giorni immediatamente successivi. Durante la notte, il capitano riusc\u00ec a attraversare le linee nemiche e a raggiungere la maga. Questa gli predisse che \"avrebbe vinto la battaglia ma sarebbe stato preso\". La frase ambigua si rivel\u00f2 esatta: Bonetto, al comando delle milizie guarcinesi fu vincitore sugli anticolani, ma fu poi catturato dalla bellezza di un'anticolana, di cui si innamor\u00f2."}
{"id": "2140077", "revid": "228587", "url": "https://it.wikipedia.org/wiki?curid=2140077", "title": "Clube Desportivo Primeiro de Agosto", "text": "Il Clube Desportivo Primeiro de Agosto \u00e8 una societ\u00e0 polisportiva con sede a Luanda, in Angola.\nFondata il 1\u00ba agosto 1977, la polisportiva \u00e8 attiva nei seguenti sport:"}
{"id": "2140080", "revid": "287204", "url": "https://it.wikipedia.org/wiki?curid=2140080", "title": "Etoile Sportive du Sahel", "text": ""}
{"id": "2140105", "revid": "290948", "url": "https://it.wikipedia.org/wiki?curid=2140105", "title": "Branche dell'ingegneria", "text": ""}
{"id": "2140108", "revid": "1543377", "url": "https://it.wikipedia.org/wiki?curid=2140108", "title": "Rabdomiosarcoma", "text": "Il Rabdomiosarcoma (RMS) \u00e8 un tumore maligno, specificamente un sarcoma derivante dalle cellule muscolari striate.\nCaratteristiche.\nIl Rabdomiosarcoma \u00e8 il pi\u00f9 frequente sarcoma delle parti molli in et\u00e0 pediatrica. Complessivamente \u00e8 comunque un tumore raro, rappresentando circa il 3.5% di tutti i tumori infantili.\nIl nome \u00e8 formato dalla combinazione di tre parole: \"rabdo\", che significa a forma di bacchetta, \"mio\" che sta per muscolo, e \"sarcoma\" che \u00e8 il gruppo di neoplasie a cui appartiene.\nLe cellule del rabdomiosarcoma appaiono a forma di bacchetta al microscopio ed hanno molte caratteristiche delle cellule muscolari. Normalmente, mentre il feto si sviluppa nel grembo, le cellule chiamate rabdomioblasti crescono per andare a costituire i muscoli scheletrici del corpo. Quando queste cellule non maturano correttamente, ma continuano a moltiplicarsi in maniera incontrollata, si forma il rabdomiosarcoma.\nColpisce soprattutto bambini nell'et\u00e0 che va da 1 a 5 anni, ma si manifesta anche negli adolescenti e, pi\u00f9 raramente, negli adulti.\nIl rabdomiosarcoma \u00e8 un tumore molto aggressivo e pu\u00f2 nascere in qualsiasi parte del corpo, ma pi\u00f9 frequentemente a livello di testa-collo (inclusa l'orbita), apparato genito-urinario (vescica-prostata, vagina, area paratesticolare), arti e altre sedi come tronco e addome.\nSi distinguono principalmente due sottotipi di rabdomiosarcoma:\nCause.\nSebbene esistano alcune condizioni che possono essere associate all'insorgenza del rabdomioscarcoma come la sindrome di Li-Fraumeni, la neurofibromatosi di tipo 1, la sindrome di Beckwith-Wiedemann, la sindrome di Costello e la sindrome di Noonan, nella maggioranza dei casi la causa del rabdomiosarcoma \u00e8 sconosciuta.\nUn vecchio studio ha ipotizzato un collegamento tra l'RMS e l'amalgama di tungsteno depositata nei muscoli, un altro un collegamento con l'uso di droghe in gravidanza, ma complessivamente non vi sono evidenze che fattori ambientali causino il RMS.\nSintomi.\nUn possibile segnale \u00e8 la comparsa di un nodulo, tumefazione, gonfiore che tende ad aumentare pi\u00f9 o meno rapidamente. I sintomi possono comunque variare a seconda di dove \u00e8 localizzato il rabdomiosarcoma e degli organi che vengono coinvolti dal tumore. Sospettare un rabdomiosarcoma \u00e8 difficile perch\u00e9 anche altre condizioni possono causare gli stessi sintomi. Ad esempio, nel caso di un bambino il gonfiore viene spesso attribuito ad un trauma o a un banale incidente domestico.\nSintomi di allarme possono essere:\nDiagnosi.\nLa diagnosi di rabdomiosarcoma si fa attraverso un prelievo del tessuto tumorale nelle cui cellule vengono riconosciute caratteristiche simili a quelle delle cellule che formano il muscolo scheletrico. La proteina \"myo D1\" si trova normalmente nelle cellule di muscolo scheletrico in fase di sviluppo e scompare dopo che il muscolo giunge a maturazione, ma si trova nelle cellule di rabdomiosarcoma. Perci\u00f2 la \"myo D1\" serve come un utile \"marker\" immunoistochimico del rabdomiosarcoma.\nVari test possono essere utilizzati in fase di diagnosi, fra cui:\nPrognosi.\nLa prognosi (possibilit\u00e0 di guarigione) e il tipo di trattamento dipendono da:\nA seconda dei casi, nella cura del rabdomiosarcoma si ricorre alle seguenti terapie:\nAttualmente queste tre diverse modalit\u00e0 di trattamento vengono combinate insieme secondo protocolli di cura concordati fra gruppi di medici esperti in questo campo, in modo da assicurare le massime possibilit\u00e0 di guarigione con il minimo possibile di effetti collaterali.\nLa ricerca in Italia.\nFino alla fine degli anni 70 il rabdomiosarcoma era una malattia pressoch\u00e9 sconosciuta al pubblico, e il tasso di mortalit\u00e0 era praticamente del 100%.\nDal 1979 esiste in Italia un gruppo di medici esperti che coordina i protocolli dedicati alla cura del rabdomiosarcoma e degli altri sarcomi delle parti molli che insorgono in et\u00e0 pediatrica. Il gruppo \u00e8 denominato Soft Tissue Sarcoma Committee (STSC) ed \u00e8 coordinato presso la clinica di oncoematologia del Dipartimento di pediatria di Padova, e agisce anche a livello internazionale facendo parte dell'European paediatric Soft tissue Sarcoma Group (EpSSG).\nL'introduzione di nuove terapie mutuate dai centri di ricerca negli Stati Uniti port\u00f2 alla prima guarigione documentata nel 1981. Grazie alle donazioni delle famiglie di alcuni giovani pazienti, l'Istituto Giannina Gaslini di Genova ebbe l'opportunit\u00e0 di utilizzare in via sperimentale tali terapie e, nel novembre 1982, lo staff di ricerca del reparto di Medicina IV (oggi chiamato Pediatria IV) ebbe la soddisfazione di guarire il primo paziente italiano (e secondo al mondo), un ragazzo di 17 anni.\nI protocolli coordinati dal STSC sono attualmente adottati da tutti i centri di oncologia pediatrica aderenti all'AIEOP (Associazione italiana di ematologia e oncologia pediatrica). Grazie all'applicazione di questi protocolli le possibilit\u00e0 di cura sono progressivamente migliorate e attualmente pi\u00f9 del 70% dei bambini affetti da rabdomiosarcoma localizzato guarisce."}
{"id": "2140113", "revid": "438678", "url": "https://it.wikipedia.org/wiki?curid=2140113", "title": "\u00b4", "text": ""}
{"id": "2140114", "revid": "438678", "url": "https://it.wikipedia.org/wiki?curid=2140114", "title": "`", "text": ""}
{"id": "2140118", "revid": "180559", "url": "https://it.wikipedia.org/wiki?curid=2140118", "title": "World Baseball Classic 2009", "text": "Il World Baseball Classic 2009 \u00e8 stata la seconda edizione di una competizione internazionale di baseball organizzata dalla Major League Baseball e dalla IBAF (International Baseball Federation).\nLa competizione si \u00e8 giocata nel mese di marzo, durante lo spring-training dei campionati delle nazioni partecipanti le quali, come nell'edizione del 2006, sono 16, compresa l'Italia. \u00c8 stato vinto dalla nazionale giapponese guidato da Tatsunori Hara, che ha sconfitto in finale la rappresentativa Corea del Sud.\nGli stadi.\nIn questa edizione gli incontri si sono disputati in ben sette stadi di cinque differenti nazioni: Stati Uniti, Canada, Messico, Porto Rico e Giappone.\nFormula.\nCos\u00ec come nella precedente edizione, le 16 nazioni partecipanti sono state suddivise in quattro gironi. A differenza del 2006, per\u00f2, le squadre si sono affrontate in una sorta di round-robin ad eliminazione diretta, in cui comunque sono state garantite almeno due partite per nazione: se almeno una delle due gare non viene vinta, la squadra viene eliminata direttamente e non potr\u00e0 accedere al turno successivo.\nLe partite del primo turno si sono giocate in Giappone, Messico e Stati Uniti.\nSuccessivamente al primo turno le partite si sono disputate esclusivamente sul suolo americano. Le prime due squadre di ogni girone si sono poi affrontate in maniera incrociata (la prima di un girone affronter\u00e0 la seconda di un altro) in una sorta di torneo suddiviso in due gruppi: gruppo 1 e gruppo 2. Le prime due classificate di ciascun gruppo si sono poi affrontate nelle semifinali, dalle quali sono emerse le due qualificate alla finale del 12 marzo 2009 PST al Dodger Stadium, dei Los Angeles Dogers.\nSeconda fase.\nNella seconda fase accedono le prime due classificate di ciascun girone, suddivise in due gruppi.\nWorld Baseball Classic in TV.\nLa visione del torneo Negli Stati Uniti \u00e8 stata garantita dalla ESPN e dalla MLB-TV, mentre a livello internazionale la diffusione ha raggiunto 167 paesi tra cui l'Italia, dove la visione \u00e8 stata promossa dall'emittente NASN nel canale 213 di Sky."}
{"id": "2140134", "revid": "486946", "url": "https://it.wikipedia.org/wiki?curid=2140134", "title": "Comunit\u00e0 Montana della Valceresio", "text": ""}
{"id": "2140136", "revid": "2008079", "url": "https://it.wikipedia.org/wiki?curid=2140136", "title": "The Art of War (Sabaton)", "text": "The Art of War \u00e8 il quinto album della band power metal Sabaton, pubblicato nel 2008.\nFormati.\nL'album \u00e8 stato pubblicato in formato CD, su vinile ed in edizione limitata; quest'ultima, oltre al CD, conteneva il libro \"L'arte della guerra\" di Sun Tzu."}
{"id": "2140137", "revid": "279556", "url": "https://it.wikipedia.org/wiki?curid=2140137", "title": "Calcolo del pi greco", "text": ""}
{"id": "2140142", "revid": "95049", "url": "https://it.wikipedia.org/wiki?curid=2140142", "title": "Biblioteca dell'Istituto dell'Enciclopedia Italiana", "text": "La Biblioteca dell'Istituto dell'Enciclopedia Italiana \u00e8 nata unitamente all'Istituto stesso nel 1925, come necessario supporto per la documentazione, la ricerca e il lavoro redazionale dapprima della famosa opera. \nProprio per fornire il necessario ausilio all'Enciclopedia italiana prima, ed alle successive opere dell'Istituto poi, \u00ab tende a fornire per ogni argomento un vasto apparato di consultazione generale \u00bb.\nStoria.\nLe opere privilegiate per l'acquisto furono inizialmente altre enciclopedie, vocabolari, lessici, manuali, grandi opere storiche. Fu Giovanni Gentile, direttore scientifico dell'Enciclopedia, a dotarla subito, nel 1926, di una ricca collezione privata di enciclopedie e lessici dei secoli XVIII e XIX, appartenuti all'ingegner Aldo Santi, illustre enigmista italiano meglio noto sotto lo pseudonimo di \"Duca Borso\". Dal 1929 fu direttore il paleografo Stefano La Colla .\nL'acquisizione \u00ab segn\u00f2 l'inizio della raccolta enciclopedica, comprendente gran parte delle enciclopedie pubblicate in tutto il mondo, rara collezione specializzata che consente di seguire l'evoluzione della forma enciclopedica, dai primi impianti sistematici, alle enciclopedie tematiche, fino ai grandi tentativi di sintesi del Novecento \u00bb.\nLa costante crescita delle raccolte fu naturalmente frenata dalla seconda guerra mondiale, e solo dopo il 1949 le acquisizioni ripresero con regolarit\u00e0.\nGli anni del dopoguerra, sebbene difficili, videro la ripresa dell'istituzione soprattutto per merito di Fortunato Pintor (Cagliari 1877 - Roma 1960), direttore della Biblioteca dal 1947 al 1959. Pintor riusc\u00ec infatti a garantire la necessaria continuit\u00e0 di gestione ed il mantenimento del livello qualitativo delle raccolte.\nIl patrimonio librario and\u00f2 quindi sempre pi\u00f9 aumentando, \u00ab comprendendo anche la produzione straniera, specializzandosi in Enciclopedie e dizionari (\u2026), Storia delle Universit\u00e0 e degli Istituti culturali, ma anche in Storia delle scienze (\u2026), Linguistica, Storia del libro e dell'editoria \u00bb.\nLa recente preparazione dell'imponente Enciclopedia del Cinema, \u00ab ha portato un'ulteriore specializzazione in Storia del Cinema (negli ultimi anni la Biblioteca \u00e8 certamente quella che acquista pi\u00f9 libri stranieri della specifica materia) \u00bb.\nDal 1988 il Catalogo generale della Biblioteca \u00e8 disponibile on-line. Nonostante la sua funzione di imprescindibile supporto per l'attivit\u00e0 dell'Istituto, la Biblioteca \u00e8 aperta a studiosi, ricercatori e docenti.\nLa Biblioteca aderisce al Servizio Bibliotecario Nazionale (SBN), ed al Consorzio BAICR (acronimo di Biblioteche, Archivi e Istituti Culturali Romani) sistema cultura, nato nel 1991.\nPatrimonio.\nIl numero di volumi passa oggi le 130.000 unit\u00e0. Il settore periodici comprende 900 testate di periodici italiani e stranieri (di cui 600 correnti), tra cui diversi quotidiani.\nTra i fondi speciali, oltre al gi\u00e0 ricordato Fondo Aldo Santi, sono da ricordare il Fondo Giacomini, riguardante la storia della scienza e della botanica; il Fondo Morelli, relativo alle scienze pure; il Fondo Bontempelli, di letteratura, costituito dai volumi della biblioteca personale del romanziere Massimo Bontempelli; il Fondo Rafaele Contu, di storia della scienza."}
{"id": "2140143", "revid": "326822", "url": "https://it.wikipedia.org/wiki?curid=2140143", "title": "Sala ologrammi", "text": ""}
{"id": "2140144", "revid": "326822", "url": "https://it.wikipedia.org/wiki?curid=2140144", "title": "Vedek Winn", "text": ""}
{"id": "2140145", "revid": "761306", "url": "https://it.wikipedia.org/wiki?curid=2140145", "title": "Mymovies", "text": ""}
{"id": "2140146", "revid": "326727", "url": "https://it.wikipedia.org/wiki?curid=2140146", "title": "Biblioteca dell'Istituto dell'Enciclopedia Italiana Treccani", "text": ""}
{"id": "2140147", "revid": "1573940", "url": "https://it.wikipedia.org/wiki?curid=2140147", "title": "Oratorio di San Fermo", "text": "L'Oratorio di San Fermo \u00e8 situato in localit\u00e0 Campora, gi\u00e0 frazione del comune di Caneggio ora aggregata al comune di Castel San Pietro.\nStoria.\nLe prime tracce documentate dell'oratorio risalgono al 1632; l'attuale edificio in stile neoclassico fu eretto nel 1843 su progetto di Luigi Fontana di Muggio. Fu restaurato nel 1975.\nDescrizione.\nL'oratorio \u00e8 a pianta centrale, coperto da una cupola a pennacchi all'incrocio dei bracci coperti con volta a botte, con abside semicircolare, campanile laterale ed avancorpo.\nAll'interno sono presenti statue lignee del XVII e XVIII secolo\ne alcuni affreschi attribuiti ad Antonio Rinaldi (1816-1875)."}
{"id": "2140149", "revid": "110157", "url": "https://it.wikipedia.org/wiki?curid=2140149", "title": "Oratorio di San Filippo Benizzi", "text": "L'oratorio di San Filippo Benizzi \u00e8 situato nell'ex comune di Monte, ora aggregato a Castel San Pietro. \nStoria e descrizione.\nFu eretto su progetto di Luigi Folatelli di Monte negli anni 1815-1823, e restaurato nel 1980.\nL'edificio \u00e8 in stile neoclassico a pianta ovale; la facciata presenta lesene angolari bugnate e timpano. \nL'interno custodisce la statua lignea del \"Santo titolare\" del secolo XVIII e un olio su tela raffigurante la \"Madonna col Bambino\" del secolo XVII."}
{"id": "2140150", "revid": "3831", "url": "https://it.wikipedia.org/wiki?curid=2140150", "title": "Ordine al Merito Militare di Baviera", "text": ""}
{"id": "2140154", "revid": "3831", "url": "https://it.wikipedia.org/wiki?curid=2140154", "title": "Ordine Militare di Massimiliano Giuseppe", "text": ""}
{"id": "2140155", "revid": "1793900", "url": "https://it.wikipedia.org/wiki?curid=2140155", "title": "Valle del Sacramento", "text": "La Valle del Sacramento (inglese: Sacramento Valley) \u00e8 una regione geografica della California, negli Stati Uniti d'America.\nRappresenta la parte settentrionale della California Central Valley, cio\u00e8 la regione che si estende a nord del Delta San Joaquin-Sacramento, comprendendo i territori (o parte di essi) di dieci contee. \nIl fiume Sacramento e i suoi affluenti dominano la geografia della Valle del Sacramento. Le varie catene montuose che cingono la regione definiscono la forma della valle, e forniscono acqua per fini agricoli, industriali, residenziali, e ricreativi. La maggior parte dei fiumi sono fortemente sfruttati a fini irrigui e idroelettrici, con numerosi sbarramenti, dighe, deviazioni e canalizzazioni. \nIl terreno della valle \u00e8 prevalentemente pianeggiante. A differenza della Valle di San Joaquin (la sezione meridionale della California Central Valley), che prima di essere colonizzata a fini agricoli con impianti di irrigazione, era un deserto ostile, la Valle del Sacramento era meno arida, con presenza di vegetazione e foreste. La maggior parte di queste vennero abbattuto durante la corsa all'oro californiana e la successiva ondata di immigrazione. \nPrincipali centri abitati.\nFra i principali centri abitati si segnala:"}
{"id": "2140157", "revid": "107831", "url": "https://it.wikipedia.org/wiki?curid=2140157", "title": "Record delle Universiadi del nuoto", "text": "La seguente \u00e8 una lista dei tempi pi\u00f9 veloci mai nuotati nelle varie edizioni delle Universiadi. Ogni record viene ratificato dalla FISU.Il nuoto ha fatto parte di ogni edizione delle Universiadi e le competizioni si svolgono sempre in vasca lunga (50\u00a0m).\nVasca lunga (50\u00a0m).\nUomini.\nLegenda: \nDonne.\nLegenda: "}
{"id": "2140159", "revid": "170423", "url": "https://it.wikipedia.org/wiki?curid=2140159", "title": "Phoenix Suns 1970-1971", "text": "La stagione NBA 1970-1971 fu la 3\u00aa stagione della storia dei Phoenix Suns che si concluse con un record di 48 vittorie e 34 sconfitte nella regular season, il 3\u00ba posto nella Midwest Division, e il 4\u00ba posto nella Western Conference.\nLa squadra non riusc\u00ec a qualificarsi per i playoff del 1971.\nPlay-off.\nNon qualificata\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2140163", "revid": "170423", "url": "https://it.wikipedia.org/wiki?curid=2140163", "title": "Phoenix Suns 1971-1972", "text": "La stagione NBA 1971-1972 fu la 4\u00aa stagione della storia dei Phoenix Suns che si concluse con un record di 49 vittorie e 33 sconfitte nella regular season, il 3\u00ba posto nella Midwest Division, e il 5\u00ba posto nella Western Conference.\nLa squadra non riusc\u00ec a qualificarsi per i playoff del 1972.\nPlay-off.\nNon qualificata\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2140165", "revid": "116938977", "url": "https://it.wikipedia.org/wiki?curid=2140165", "title": "Aiguille de Leschaux", "text": "L'Aiguille de Leschaux (3.759 ) \u00e8 una montagna del Massiccio del Monte Bianco. Si trova lungo la linea di confine tra l'Italia e la Francia e nel gruppo di Leschaux.\nCaratteristiche.\nDal versante francese discende il Ghiacciaio di Leschaux; dal versante italiano scendono il Ghiacciaio di Fr\u00e9bouze ed il Ghiacciaio di Triolet.\nPrima ascensione.\nLa prima ascensione risale al 14 luglio 1872 ad opera di J.A.Garth Marshall e Thomas Stuard Kennedy con Johann Fischer e Julien Grange risalendo il Ghiacciaio di Fr\u00e9bouze e la cresta est.\nBivacchi e rifugi.\nDal versante italiano si pu\u00f2 salire sulla vetta partendo dal Bivacco di Fr\u00e9boudze oppure dal Bivacco Gervasutti; dal versante francese dal Refuge de Leschaux."}
{"id": "2140170", "revid": "599013", "url": "https://it.wikipedia.org/wiki?curid=2140170", "title": "Storia dei due fratelli", "text": "Storia dei due fratelli \u00e8 una favola appartenente alla letteratura egizia antica.\n\u00c8 una favola a sfondo magico, nel pieno rispetto della tradizione di quel tempo, scritta grazie al contributo di tanti motivi risalenti alle tradizioni orali di vari paesi. Quindi si tratta di un'importante testimonianza della storia orale, e quindi antica, della fiaba, visto che il testo risale al Nuovo Regno. Il proprietario del papiro, scritto dal celeberrimo \"Inena\", \u00e8 stato il faraone Seti II.\nStoria.\nViene considerata la favola pi\u00f9 antica, tra tutte quelle note, dato che risale al XIII secolo a.C.\nUn fatto di cronaca particolare fu quello dell'acquisto, nel 1852, di un papiro da parte di una facoltosa signora inglese, presso un mercato dell'antiquariato italiano.\nIl papiro, successivamente denominato Orbiney, una volta mostrato ad un famoso egittologo dell'epoca, rivel\u00f2 i suoi veri connotati: si trattava della favola intitolata \"Storia dei due fratelli\" scritta in caratteri ieratici, quindi antichi, visto che il testo pi\u00f9 vecchio, tra tutti quelli fino ad oggi riscoperti risale al 1600 a.C., e utilizzati dagli scribi, perci\u00f2 scritti molto correttamente. Il papiro \u00e8 oggi conservato al British Museum.\nSecondo alcuni storici potrebbe rappresentare anche una satira politica basata parzialmente sulle reali difficolt\u00e0 incontrate da Seti II con il suo fratellastro, l'usurpatore Amenmesse, anche se i fatti storici non sono cos\u00ec certi da rendere sicura questa ipotesi. Secondo altri esperti il testo presenterebbe qualche somiglianza con la storia biblica di Giuseppe, figlio di Rachele e di Giacobbe durante la sua permanenza in Egitto nello stato di schiavit\u00f9, al servizio di un ufficiale del faraone. Un giorno Giuseppe rifiuta il corteggiamento della moglie dell'ufficiale; accusato quindi ingiustamente dalla donna Giuseppe viene rinchiuso in prigione.\nAltri elementi della fiaba sembrerebbero derivati dal mito della morte e risurrezione di Osiride.\nTrama.\nSecondo una prima interpretazione i protagonisti della fiaba sono le divinit\u00e0 Anubi e Bata che spesso sono state rappresentate assieme nel loro periodo storico, mentre in base ad un'altra interpretazione della fiaba, il faraone della storia non \u00e8 identificabile con nessun personaggio noto, quindi \u00e8 privo di un nome e di un volto distinguibili e gli eventi non sono storici, ma ambientati in un mondo lontano, senza tempo.\nLa storia narra le vicende di un giovane servo, chiamato Bata, che lavora al servizio del fratello Anubi. L'intreccio si colora di rosa quando la moglie di Anubi tenta di sedurre Bata. Al suo rifiuto, la donna, indignata e offesa, lo accusa davanti al marito, e Bata, vistosi in pericolo, sceglie la via della fuga, visto che suo fratello resta in agguato per ucciderlo, e sar\u00e0 proprio una vacca della mandria accudita abitualmente da Bata ad avvisarlo delle intenzioni fratricide. Prima di allontanarsi, per\u00f2, Bata riesce a comunicare con il fratello tutto il suo disappunto per i comportamenti maliziosi e ingannevoli di sua moglie, e manifesta il suo sdegno amputandosi il membro che viene inghiottito da un pesce (atto simile al mito di Osiride), e formula al fratello Anubi una lunga serie di profezie su fatti che li riguarderanno da vicino. La liricit\u00e0 della fiaba raggiunge in queste righe alcuni dei suoi migliori momenti, come il preannuncio di una possibile resurrezione nel momento in cui il fratello riuscisse a rintracciare il cuore di Bata sulla cima del fiore del cedro e inserirlo poi in un vaso di acqua fresca. Da questo momento i due fratelli si separano: Bata si reca nella Valle del Cedro mentre Anubi raggiunge la sua abitazione e uccide la moglie.\nDa questo atto in poi, la fiaba si impregna di magia, manifestata attraverso prodigi e metamorfosi che daranno la possibilit\u00e0 a Bata di salire addirittura al trono.\nInnanzitutto Bata incontra nove divinit\u00e0, che gli forgiano una splendida donna per tenergli compagnia. La donna, per\u00f2, viene rapita dal mare, che le afferra la lunga treccia per poi abbandonarla proprio nel luogo dove i lavandai del Faraone lavorano. Quest'ultimo, estasiato dalla bellezza e dal profumo della treccia, indice una caccia alla sua proprietaria ed alla fine riesce a portare la donna in Egitto dove viene nominata Grande favorita, e con il potere di formulare qualunque tipo di richiesta. Da questo momento il suo desiderio maggiore sembra quello di uccidere il marito Bata, il quale viene cos\u00ec raggiunto e smembrato. DI lui resta solo il cuore che il fratello riuscir\u00e0, dopo cinque lunghi anni di ricerche, a ritrovare e a farlo cos\u00ec rivivere, grazie alla magica trasformazione in un grosso toro, che diviene inizialmente un pupillo di Sua Maest\u00e0 e in un secondo momento, dopo che Bata si \u00e8 rivelato alla perfida moglie, un animale da sacrificio. Ma dalle gocce del sangue del toro risorge un'altra volta Bata, sotto forma, questa volta, di una pianta, la persea. Per l'ultima volta Bata-persea si rivela alla crudele moglie che invoca il taglio della pianta per costruire un mobile.\nMa la storia, a dispetto della trama, ha un lieto fine, perch\u00e9 Bata rinasce, rivela la malignit\u00e0 della donna e sale sul trono.\nL'impressione \u00e8 che la vicenda, nel corso dei secoli, abbia subito una rielaborazione dal punto di vista religioso, visto che alcuni personaggi portano il nome di alcune divinit\u00e0."}
{"id": "2140171", "revid": "170423", "url": "https://it.wikipedia.org/wiki?curid=2140171", "title": "Phoenix Suns 1972-1973", "text": "La stagione NBA 1972-1973 fu la 5\u00aa stagione della storia dei Phoenix Suns che si concluse con un record di 38 vittorie e 44 sconfitte nella regular season, il 3\u00ba posto nella Pacific Division, e il 6\u00ba posto nella Western Conference.\nDopo appena sette partite Butch van Breda Kolff venne sostituito da Jerry Colangelo alla guida della squadra.\nLa squadra non riusc\u00ec a qualificarsi per i playoff del 1973.\nPlay-off.\nNon qualificata\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2140174", "revid": "161273", "url": "https://it.wikipedia.org/wiki?curid=2140174", "title": "Sacramento Valley", "text": ""}
{"id": "2140178", "revid": "767487", "url": "https://it.wikipedia.org/wiki?curid=2140178", "title": "Mitzi Amoroso", "text": "Biografia.\nDiplomata in pianoforte, nel 1957 si iscrive alla S.I.A.E. Esordisce nei primi anni 60 come cantautrice per la Fonit con il brano \"Scendi alla mia fermata\" prodotto da Gianni Ravera. Altri suoi brani: \u201cUn cuore da vendere\u201d, \u201cLa sedia a tre gambe\u201d, \u201cSpegni la luce\u201d, \u201cIl mio vestito\u201d,\u201cRuggine\u201d.\nNel 1962 scrive \"Il sonno degli angeli\", inciso da Daniela.\nNel 1964 venne chiamata per cantare al Festival di San Remo, ma la casa discografica non volle farla salire sul palco perch\u00e9, sebbene la sua voce fosse considerata molto sensuale, il suo aspetto fu considerato troppo normale. Abbandon\u00f2 temporaneamente il mondo dello spettacolo per dedicarsi a tempo pieno al ruolo di madre.\nVinse concorsi come autrice per canzoni di bambini come lo Zecchino d'Oro e l'Ambrogino d'oro. Nel 1974, il giorno dopo la sua vittoria all'Ambrogino D'Oro come autrice, fu invitata ad una fiera di paese dalla nonna del bambino che aveva cantato il suo brano. Il pomeriggio dello stesso giorno, Mitzi chiam\u00f2 delle compagne di classe di sua figlia, e le vest\u00ec con dei jeans ed una maglietta con su scritto \"Le Mele Verdi\". Nacque cos\u00ec il gruppo canoro corale che dur\u00f2 fino al 1987, interpretando canzoni, sigle ed eseguendo spettacoli.\nMitzi ha una scuola di canto e recitazione teatrale per bambini ed ogni anno allestisce un musical interpretato dai suoi stessi allievi. Nel 2017 Mitzi Amoroso, assieme ad Andrea Polo, vince il premio ASSOREL nella categoria Best Live Communication per la migliore valorizzazione di un evento attraverso i media. Viene premiata a Milano nel corso di una serata cui partecipano, fra gli altri, i giovani attori della sua scuola e Urbano Cairo \nIl 27 marzo 2018 porta in scena a Milano lo spettacolo \"Kasper, Sky e l'Orso verde\", adattamento teatrale del testo della scrittrice olandese Marlies Slegers; conduce inoltre doppiaggi per spot radio-televisivi.\nHa pubblicato un libro di racconti e poesie per adulti dal titolo \"Donna di carta velina\"."}
{"id": "2140179", "revid": "170423", "url": "https://it.wikipedia.org/wiki?curid=2140179", "title": "Phoenix Suns 1973-1974", "text": "La stagione NBA 1973-1974 fu la 6\u00aa stagione della storia dei Phoenix Suns che si concluse con un record di 30 vittorie e 52 sconfitte nella regular season, il 4\u00ba posto nella Pacific Division, e l'8\u00ba posto nella Western Conference.\nLa squadra non riusc\u00ec a qualificarsi per i playoff del 1974.\nPlay-off.\nNon qualificata\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2140180", "revid": "1226", "url": "https://it.wikipedia.org/wiki?curid=2140180", "title": "Videogiochi su Star Trek", "text": ""}
{"id": "2140181", "revid": "101643015", "url": "https://it.wikipedia.org/wiki?curid=2140181", "title": "Contrafforti italiani del Monte Bianco", "text": "I Contrafforti italiani del Monte Bianco sono i gruppi montuosi che contornano dal versante italiano la vetta del Monte Bianco.\nCaratteristiche.\nSono degli aspri crestoni rocciosi intervallati da ghiacciai molto crepacciati. Per le loro difficolt\u00e0 tecniche sono poco frequentati.\nDelimitazione.\nI contrafforti vengono delimitati a nord dalla \"Sella a monte della Punta Pfann\", dal \"Colle Emile Rey\" (4.027\u00a0m), dal \"Colle Eccles\" (4.000\u00a0m) e dal \"Colle del Peuterey\" (3.934\u00a0m). Ad ovest sono delimitati dal Ghiacciaio del D\u00f4me e poi dal Ghiacciaio del Miage, ad est dal Ghiacciaio della Brenva e a sud dalla Val Veny.\nClassificazione.\nSecondo la SOIUSA essi sono un sottogruppo alpino con la seguente classificazione:\nSuddivisione.\nSi suddividono in quattro settori (tra parentesi il codice SOIUSA delle suddivisioni):"}
{"id": "2140186", "revid": "20899725", "url": "https://it.wikipedia.org/wiki?curid=2140186", "title": "Tetrapak", "text": ""}
{"id": "2140191", "revid": "170423", "url": "https://it.wikipedia.org/wiki?curid=2140191", "title": "Phoenix Suns 1974-1975", "text": "La stagione NBA 1974-1975 fu la 7\u00aa stagione della storia dei Phoenix Suns che si concluse con un record di 32 vittorie e 50 sconfitte nella regular season, il 4\u00ba posto nella Pacific Division, e l'8\u00ba posto nella Western Conference.\nLa squadra non riusc\u00ec a qualificarsi per i playoff del 1975.\nPlay-off.\nNon qualificata\nStaff tecnico.\nArrivi/partenze.\nMercato e scambi avvenuti durante la stagione:"}
{"id": "2140192", "revid": "339392", "url": "https://it.wikipedia.org/wiki?curid=2140192", "title": "Profeta Zaccaria", "text": ""}
{"id": "2140194", "revid": "486946", "url": "https://it.wikipedia.org/wiki?curid=2140194", "title": "Senato spagnolo", "text": ""}
{"id": "2140195", "revid": "88740", "url": "https://it.wikipedia.org/wiki?curid=2140195", "title": "Pike Creek", "text": "Pike Creek e un census-designated place (CDP) degli Stati Uniti, situato nella Contea di New Castle, nello stato del Delaware. Nel censimento del 2010 la popolazione era di 7.898 abitanti. Fino al precedentemente censimento si considerava compresa in questo CDP la localit\u00e0 di Pike Creek Valley poi considerata CDP a s\u00e9.\nGeografia fisica.\nSecondo i rilevamenti dello United States Census Bureau, Pike Creek si estende su una superficie totale di 7,2 km\u00b2, tutti quanti occupati da terre. Sorge nell'area occupata dalla periferia di Wilmington.\nPopolazione.\nSecondo il censimento del 2000, a Pike Creek vivevano 19.751 persone, ed erano presenti 5.166 gruppi familiari. La densit\u00e0 di popolazione era di 1.244 ab./km\u00b2. Nel territorio del CDP si trovavano 8.415 unit\u00e0 edificate. Per quanto riguarda la composizione etnica degli abitanti, l'88,30% era bianco, il 4,09% era afroamericano, lo 0,17% era nativo, e il 5,58% era asiatico. Il restante 1,87% della popolazione comprende persone di altre razze. La popolazione di ogni razza proveniente dall'America Latina corrisponde al 2,59% degli abitanti.\nPer quanto riguarda la suddivisione della popolazione in fasce d'et\u00e0, il 22,9% era al di sotto dei 18 anni, l'8,4% era fra i 18 e i 24, il 35,0% fra i 25 e i 44, il 24,6% fra i 45 e i 64, mentre il 9,1% era al di sopra dei 65 anni di et\u00e0. L'et\u00e0 media della popolazione era di 36 anni. Per ogni 100 donne residenti corrispondevano 91,8 maschi.\nIstruzione.\nPike Creek ospita il campus di una delle principali universit\u00e0 di Wilmington, ossia il Goldey-Beacom College."}
{"id": "2140197", "revid": "767487", "url": "https://it.wikipedia.org/wiki?curid=2140197", "title": "Boksitogorskij rajon", "text": "Il Boksitogorskij rajon () \u00e8 un rajon dell'Oblast' di Leningrado, nella Russia europea occidentale; il capoluogo \u00e8 la citt\u00e0 di Boksitogorsk."}
{"id": "2140198", "revid": "1573940", "url": "https://it.wikipedia.org/wiki?curid=2140198", "title": "Oratorio di San Carlo Borromeo (Castel San Pietro)", "text": "L'oratorio di San Carlo Borromeo \u00e8 situato a Loverciano, frazione di Castel San Pietro, ad est della villa Turconi. \nStoria e descrizione.\nL'edificio risale al secolo XVII, e fu restaurato nel 1975. A pianta rettangolare, \u00e8 affiancato da un campaniletto a vela. \nAll'interno, presenta volte arricchite da stucchi, e custodisce un altare del secolo XVII in stucco con colonne marmoree, un affresco del tardo secolo XVII raffigurante \"San Gerolamo penitente\" e una pala con \"San Carlo Borromeo in adorazione della croce\", del secolo XVII. "}
{"id": "2140199", "revid": "729019", "url": "https://it.wikipedia.org/wiki?curid=2140199", "title": "Gran Premio motociclistico del Giappone 2001", "text": "Il Gran Premio motociclistico del Giappone 2001 corso l'8 aprile, \u00e8 stato il primo Gran Premio della stagione 2001 e ha visto vincere: nella classe 500 la Honda di Valentino Rossi, nella classe 250 la Honda di Daijir\u014d Kat\u014d e nella classe 125 la Honda di Masao Azuma."}
{"id": "2140200", "revid": "2127271", "url": "https://it.wikipedia.org/wiki?curid=2140200", "title": "Oreste Simonotti", "text": "\u00c8 l'unico presidente nella storia del campionato italiano di calcio ad aver vinto due \"scudetti\" alla guida di due societ\u00e0 diverse.\nBiografia.\nFiglio di Giovanni Battista Pasquale Simonotti e Maddalena Puletti, era ingegnere e Grand'Ufficiale dell'Ordine dei Santi Maurizio e Lazzaro. Spos\u00f2 Vittoria Manacorda, donna di illustre famiglia casalese, da cui ebbe un figlio, il poeta Giorgio Simonotti Manacorda.\nUomo definito \u00abattivissimo, spiritoso, eclettico, geniale, non da ultimo fortunato e munifico\u00bb, Oreste Simonotti era soprannominato il \"Sire di Villabella\" e fu il primo cittadino di Casale Monferrato a dotarsi di un\u2019automobile. Nell\u2019ambiente sportivo, inoltre, era noto per la curiosa superstizione di riempirsi le tasche di chiodi vecchi per toccar ferro nei momenti critici.\nCarriera.\nCasale.\nSimonotti divenne presidente del \"Casale Foot Ball Club\" il 30 agosto 1911, succedendo nell\u2019incarico al professor Raffaele Jaffe, fondatore della societ\u00e0. Simonotti tenne la guida del sodalizio fino al 20 maggio 1916, data che segn\u00f2 la cessazione dell\u2019attivit\u00e0 sportiva della squadra a causa della prima guerra mondiale. Ritorn\u00f2 poi alla guida dei nerostellati dal dicembre 1926 sino al febbraio 1929.\nDurante la sua presidenza il Casale vinse nel torneo di Prima Categoria 1913-1914 il primo e unico titolo tricolore della sua storia.\nAmbrosiana.\nIl campionato 1928-1929 fu un insuccesso per la \"Societ\u00e0 Sportiva Ambrosiana\" (nata in seguito alla fusione del Football Club Internazionale Milano e dell'Unione Sportiva Milanese nel 1928): la squadra fin\u00ec 6\u00aa nel girone B di qualificazione alla Serie A. Anche dal punto di vista economico insorsero gravi problemi, l'Ambrosiana non aveva sufficiente liquidit\u00e0 per pagare gli stipendi visto che al presidente Ernesto Torrusio, persa la carica di vice-podest\u00e0 di Milano, erano stati preclusi i finanziamenti provenienti dalle casse del Fascio cittadino. Per salvare l'Ambrosiana le gerarchie fasciste chiesero l'intervento di Simonotti che risolse il problema di cassa di tasca propria a fondo perso.\nSimonotti divenne quindi presidente, e fu affiancato in societ\u00e0 dall'ex capo del CONI Lando Ferretti, in qualit\u00e0 di presidente onorario, nonch\u00e9 dal direttore sportivo Aldo Molinari; il nome della squadra fu nuovamente cambiato in \"Associazione Sportiva Ambrosiana\". Proprio con l'arrivo di Simonotti, che rimise in sesto il sodalizio, i nerazzurri conquistarono nel campionato di Serie A 1929-1930 lo scudetto (il primo come Ambrosiana, il terzo complessivo nella storia dell'Inter).\nIl successo fu per\u00f2 funestato dal crollo delle tribune del campo di via Goldoni in occasione del \"match\" decisivo contro il : la partita si tenne ugualmente mentre una trentina di spettatori finirono in ospedale. L'Ambrosiana era coperta da un'assicurazione che la tutelava contro questi rischi, sennonch\u00e9 tale compagnia risarc\u00ec solo parzialmente le circa 160 richieste di indennizzo da parte delle persone ferite o contuse e inizi\u00f2 a rivalersi sulla societ\u00e0 nerazzurra. Simonotti dovette ancora una volta far fronte di persona alle spese societarie, ma fu costretto a chiedere l'intervento del presidente della Federazione Italiana Giuoco Calcio Leandro Arpinati per evitare il tracollo finanziario. Non avendo ricevuto risposta, fu pertanto obbligato a lasciare nel dicembre 1931 la presidenza dell'Ambrosiana a Ferdinando Pozzani."}
{"id": "2140202", "revid": "46783", "url": "https://it.wikipedia.org/wiki?curid=2140202", "title": "Francisco Javier Moriones", "text": ""}
{"id": "2140203", "revid": "106908", "url": "https://it.wikipedia.org/wiki?curid=2140203", "title": "Xiangtan", "text": "Xiangtan (\u6e58\u6f6d; pinyin: \"Xi\u0101ngt\u00e1n\") \u00e8 una Citt\u00e0-prefettura della provincia cinese dell'Hunan.\nStoria.\nEra gi\u00e0 un centro di una certa importanza sotto la dinastia Han (202 a.C.-220 d.C.). \nInizi\u00f2 ad essere conosciuta con il nome attuale durante il periodo Tang (618-907).\nCasa natale di Mao Zedong.\nSi trova nel villaggio di Shaoshan, a 45 km ad ovest della citt\u00e0. Mao vi nacque nel 1893 e\nvi rimase fino al 1910. Fu trasformata in museo nel 1964 e contiene numerosi oggetti e\nfotografie legate al giovane Mao."}
{"id": "2140210", "revid": "729019", "url": "https://it.wikipedia.org/wiki?curid=2140210", "title": "Fort d'Aubervilliers (metropolitana di Parigi)", "text": "Fort d'Aubervilliers \u00e8 una stazione della metropolitana di Parigi sulla linea 7 situata nel comune di Aubervilliers.\nLa stazione.\nLa stazione \u00e8 stata aperta nel 1979.\nIl Fort d'Aubervilliers fasceva parte di 16 fortezze della \"premi\u00e8re ceinture de d\u00e9fense de Paris\", edificata verso il 1840."}
{"id": "2140212", "revid": "124920150", "url": "https://it.wikipedia.org/wiki?curid=2140212", "title": "Tour Ronde", "text": "La Tour Ronde (3.798 ) \u00e8 una montagna del massiccio del Monte Bianco. Su di essa passa la linea di confine tra l'Italia e la Francia.\nLa montagna si trova lungo lo spartiacque che dal monte Maudit scende al colle del Gigante.\nAscensioni.\nPrima ascensione.\nLa prima ascensione fu compiuta il 22 luglio 1867 da J.H. Backhouse, T.H. Carson, Douglas William Freshfield, C.C. Tucker, Daniel Balleys e Michel Payot.\nVia normale.\nLa via normale sale lungo la cresta sud-est, partendo dal Rifugio Torino o dalla Punta Helbronner."}
{"id": "2140213", "revid": "20900006", "url": "https://it.wikipedia.org/wiki?curid=2140213", "title": "Storia dell'Italia antica", "text": ""}
{"id": "2140216", "revid": "20900024", "url": "https://it.wikipedia.org/wiki?curid=2140216", "title": "Mausoleo romano", "text": ""}
{"id": "2140218", "revid": "2130303", "url": "https://it.wikipedia.org/wiki?curid=2140218", "title": "Oratorio dell'Addolorata e di San Nicola da Tolentino", "text": "L'oratorio dell'Addolorata e di San Nicola da Tolentino a Corteglia, frazione di Castel San Pietro. \nStoria.\nLa costruzione dell'oratorio risale al 1544. \nDescrizione.\nL'aula rettangolare con un piccolo campanile a vela fu sottoposta a restauri nel 1812. Nel 1966 fu ampliata da Luciano Savi. La semplice facciata \u00e8 a capanna. \nInterno.\nSull'altare un affresco raffigurante \"San Nicola da Tolentino\" di Alberto Bogani, datato 1933, una \"Piet\u00e0\" in terracotta, risalente al XVIII secolo, con attribuzione agli artisti Silva; sono presenti quattro dipinti a olio su tela raffiguranti una \"Santa Lucia\" e una \"Sant'Apollonia\", risalenti al XVI-XVII secolo, un \"San Rocco\" di Giovanni Battista Bagutti di fine XVIII secolo, e un \"Sant'Isidoro Agricola\" di Antonio Rinaldi, datato 1850. \"Vetrate\" di manifattura contemporanea di Edgardo Ratti e \"tabernacolo\" di Gianluigi Giudici."}
{"id": "2140219", "revid": "110157", "url": "https://it.wikipedia.org/wiki?curid=2140219", "title": "Gat\u010dinskij rajon", "text": "Il Gat\u010dinskij rajon () \u00e8 un rajon dell'Oblast' di Leningrado, nella Russia europea occidentale; il capoluogo \u00e8 la citt\u00e0 di Gat\u010dina."}
{"id": "2140226", "revid": "287204", "url": "https://it.wikipedia.org/wiki?curid=2140226", "title": "Kansk", "text": "Kansk \u00e8 una citt\u00e0 della Russia siberiana centro-meridionale (Territorio di Krasnojarsk).\n\u00c8 situata sulla riva sinistra del fiume Kan (affluente dello Enisej), 247\u00a0km ad oriente del capoluogo Krasnojarsk. \u00c8 capoluogo del \"rajon\" Kanskij, pur essendo amministrativamente dipendente direttamente dal kraj.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "2140227", "revid": "729019", "url": "https://it.wikipedia.org/wiki?curid=2140227", "title": "Aubervilliers - Pantin - Quatre Chemins", "text": "Aubervilliers \u2014 Pantin \u2014 Quatre Chemins \u00e8 una stazione della metropolitana di Parigi sulla linea 7 situata nel comune di Aubervilliers e di Pantin.\nLa stazione.\nLa stazione \u00e8 stata aperta nel 1979, insieme alla stazione Fort d'Aubervilliers e all'attuale capolinea, La Courneuve - 8 Mai 1945."}
{"id": "2140231", "revid": "1762651", "url": "https://it.wikipedia.org/wiki?curid=2140231", "title": "Francamente me ne infischio (programma televisivo)", "text": "Francamente me ne infischio \u00e8 stato un programma televisivo, condotto da Adriano Celentano affiancato da Francesca Neri, andato in onda per quattro puntate, in diretta dalla ex fabbrica Caproni di Milano, nella prima serata di Rai 1 dal 7 al 28 ottobre 1999.&lt;br&gt;\nNel gennaio 2000, \u00e8 andato in onda un mix ridotte in due puntate con contenuti inediti e backstage intitolato \"Francamente... \u00e8 un'altra cosa\".\nDurante le settimane di messa in onda \"Striscia la notizia\" accusa il programma di pubblicit\u00e0 occulta avanzando l'ipotesi che, dietro le bevute d'acqua del conduttore, si nasconda una pubblicit\u00e0 dell'acqua minerale in questione.\nIl programma.\nNella trasmissione Celentano, oltre ad interpretare numerosi suoi pezzi musicali e a mostrare filmati su tematiche sociali, ebbe un notevole numero di ospiti, tra i quali:\nPrima puntata\nSeconda puntata\nTerza puntata\nQuarta puntata\nCelentano torner\u00e0 a condurre un programma televisivo nel 2001, presentando \"125 milioni di caz..te\"."}
{"id": "2140232", "revid": "767487", "url": "https://it.wikipedia.org/wiki?curid=2140232", "title": "Le Mele Verdi", "text": "Le Mele Verdi \u00e8 stato un coro, costituito quasi esclusivamente da bambine, fondato nel 1974 dalla cantautrice Mitzi Amoroso e attivo fino al 1987, con repertorio di musica per bambini e sigle televisive.\nStoria.\nIl gruppo nacque casualmente: Mitzi Amoroso, che da diversi anni aveva abbandonato la carriera di cantautrice per dedicarsi alla musica per bambini, lavorava come insegnante di musica nella scuola della figlia Maria Francesca, e aveva vinto nel 1974 l'Ambrogino d'oro come autrice del testo del brano \"Il super timidissimo\". Il giorno successivo all'Ambrogino la nonna dell'interprete della canzone le chiese di far cantare la canzone al nipote durante una festa paesana. La compositrice accett\u00f2 e chiam\u00f2 le sue figlie e alcune loro compagne di scuola per fare i cori. Fece vestire le bambine con delle magliette verdi e, vista la giovanissima et\u00e0 delle interpreti, decise di soprannominarle \"Le Mele Verdi\". L'esibizione fu un successo, cos\u00ec vennero organizzati altri concerti nell'hinterland milanese per il gruppo.\nGli anni settanta.\nNel 1975 Le Mele Verdi realizzarono la loro prima incisione. Mitzi Amoroso venne infatti contattata dalla PolyGram che le propose di scrivere e cantare la colonna sonora del cartone animato dei Barbapap\u00e0. La Amoroso contatt\u00f2 Roberto Vecchioni, il quale a sorpresa accett\u00f2 di scrivere i testi e di prestare la sua voce per alcuni brani. Oltre alla sigla venne prodotto un intero album, intitolato appunto \"Barbapap\u00e0\", con tutti i brani cantati da Roberto Vecchioni e il coro delle Mele Verdi.\nLa formazione del coro era molto variabile. Molte bambine, ormai cresciute, abbandonavano il gruppo, altre venivano inserite dalla Amoroso che le \"reclutava\" ascoltando altri cori in chiesa o tramite conoscenze personali.\nNel 1976 Le Mele Verdi incisero insieme a Giorgio Laneve un secondo album intitolato \"Accenti\", nel 1978 venne prodotto il Cantagioco un doppio EP inciso per la Durium con 4 canzoni scritte da Mitzi Amoroso e cantate dalle Mele Verdi. Lo stesso anno Le Mele Verdi cantarono la loro prima sigla: \"Woobinda\", scritta da Riccardo Zara per l'omonimo telefilm. In questa occasione venne inserito Paolo Peroni, figlio di Mitzi Amoroso, che sar\u00e0 per la maggior parte del tempo l'unico maschio del gruppo. Il coro partecip\u00f2 anche ai brani \"Il pelo nell'uovo/Dormi\", cantati da Nino Pirito (Zio Tobia) e \"Andiamo a ballare\" di Lino Toffolo.\nIn questi anni inizi\u00f2 anche l'attivit\u00e0 teatrale del gruppo. Nel 1978 venne infatti inscenato nei teatri di Milano lo spettacolo \"Il Cantagioco\". In questo spettacolo, con la partecipazione dell'attore Marino Campanaro, una serie di sketch venivano interpretati e inframezzati dai brani delle Mele Verdi, a loro volta accompagnati con coreografie progettate dalla stessa Mitzi.\nVerso la fine degli anni settanta si registranono anche le prime apparizioni televisive, con le Mele Verdi che apparvero su diverse reti per interpretare \"Woobinda\".\nGli anni ottanta.\nNel 1980 Mitzi Amoroso inizi\u00f2 la collaborazione con Corrado Castellari e Silvano D'Auria, modificando radicalmente la propria produzione musicale. Da quel momento in poi nella maggior parte dei casi si limit\u00f2 a scrivere i testi, mentre Castellari scriveva le musiche (e prestava la propria voce per diversi brani) e D'Auria curava gli arrangiamenti e l'incisione. Inizi\u00f2 anche la collaborazione con la casa discografica RCA, che da allora avrebbe prodotto la maggior parte dei brani del gruppo.\nProseguiva intanto la produzione di sigle televisive, con \"La banda dei ranocchi\", (solista Stefania Bruno) e \"Ippotommaso\" (solisti Corrado Castellari e Paolo Peroni) entrambe del 1980, poi riunite in un singolo. Del 1981 sono invece le sigle de \"Gli gnomi delle montagne\" (solista Sara Cavaliere) e \"Belfy e Lillibit\" (solista Paolo Peroni). Quest'ultima in particolare and\u00f2 in onda sulla rete nazionale Italia 1, garantendo alle Mele Verdi un notevole successo. Anche in questo caso coi due brani venne prodotto un singolo.\nSul versante teatrale nel 1981 venne inaugurato un nuovo spettacolo, \"Melomania\", una commedia musicale per la quale era stato composto un apposito brano (intitolato appunto \"Melomania\") che tuttavia non venne mai pubblicato al di fuori degli spettacoli.\nAll'inizio del 1982, al termine del ciclo di spettacoli di \"Melomania\", la formazione venne drasticamente rivoluzionata. Molte bambine avevano infatti lasciato il gruppo, e le nuove componenti vennero scelte tramite annunci sui giornali e audizioni. Nacque un nuovo ciclo di spettacoli intitolato \"Fichi e Fantasia\" (con omonima canzone) e vennero realizzate diverse sigle: \"Lo scoiattolo Banner\" (solisti Stefania Mantelli e Paolo Peroni), \"Ikkyusan il piccolo bonzo\" (solista Rony Lucido) e \"La canzone di Rin Tin Tin\" (solista Paolo Peroni).\nIl 1982 vide anche la partecipazione del gruppo all'Ambrogino d'oro col brano \"Spazio 12\", cantato dal coro e dalle voci soliste di Stefania Mantelli e Paolo Peroni. Usc\u00ec nello stesso anno il terzo album della formazione, \"Sabato al supermercato\" (RCA), una raccolta di brani con un inedito, sul lato B brani de I Cavalieri del Re, Rocking Horse e Georgia Lepore. Il gruppo partecip\u00f2 inoltre col coro e la coreografia al brano \"Tagallo\", con Sandra Mondaini nella parte di Sbirulino, sigla del programma Il circo di Sbirulino, inclusa nella raccolta Fivelandia.\nNel 1983 incisero le sigle \"Sandybell\" (sigla dell'anime Hello! Sandybell, solista Stefania Bruno) e \"Pat, la ragazza del baseball\" (solista Alessandra Maldifassi).\nL'anno successivo, il 1984, fu la volta di \"Mademoiselle Anne\" (solista Stefania Mantelli) e di una nuova partecipazione all'Ambrogino d'oro. In tale occasione furono presentati due brani: \"Che Sballo\" (soliste Cristiana Cucchi e Stefania Mantelli) e \"Africa Bambina\" (solista Stefania Mantelli).\nNel 1985 incisero L'amore \u00e8 un topolino (Ricordi), versione cantata della sigla di apertura del Festival di Sanremo 1985 e l'anno successivo \"Stadio Giovane\", canzone dedicata al campionato mondiale di calcio 1986. Altre canzoni incise in questi anni e utilizzate solo negli spettacoli sono \"La mela verde\" e \"Storia di mezzo prosciutto\".\nNegli anni ottanta Le Mele Verdi oltre agli spettacoli teatrali fecero molte apparizioni televisive in diverse trasmissioni, fra cui \"Topolino show\" (Rete 4), \"Cartoni magici\" (Rai 1), \"Superflash\" (Canale 5), \"Yo-Yo\" (Telereporter), \"Ambarab\u00e0\" (Antennatre). Furono inoltre ospiti fissi del programma \"Junior Star\", in onda su Junior Tv.\nLo scioglimento.\nNel 1987 Mitzi Amoroso va incontro a problemi personali legati alla morte della madre, e contemporaneamente viene abbandonata dalla RCA, la quale, ormai in crisi e prossima ad essere acquisita dalla BMG, decide di non investire ulteriormente nel settore delle sigle televisive. In conseguenza di ci\u00f2, e ritenendo inoltre di subire un boicottaggio da parte delle principali reti televisive, la Amoroso prende la decisione di sciogliere il gruppo.\nDopo lo scioglimento.\nIn seguito allo scioglimento del gruppo Mitzi Amoroso ha fondato una propria casa di produzione e si \u00e8 dedicata all'insegnamento di canto, recitazione e doppiaggio ai bambini, ottenendo contratti soprattutto nel campo pubblicitario. Ha continuato inoltre la composizione di canzoni per bambini, vincendo \"ex aequo\" lo Zecchino d'Oro 2010 e partecipando all'edizione 2012.\nDel gruppo soltanto tre ragazze risultano aver proseguito la propria carriera nel campo della musica:\nLe nuove Mele Verdi e le reunion.\nNel 2003 Mitzi Amoroso viene invitata alla terza edizione dell'evento \"La notte delle sigle\". In quest'occasione presenta un gruppo di sue piccole allieve, chiamate \"Le nuove Mele Verdi\", che interpretano alcune vecchie canzoni del gruppo. Tra gli ospiti presenti anche alcuni ex membri della formazione originale. Le nuove mele verdi si esibiranno anche in altre occasioni, fra cui l'Ambrogino d'oro 2010.\nNel 2007 viene realizzata la sigla per la versione DVD dell'anime Robottino. La voce \u00e8 quella di Stefania Mantelli, mentre in coda al brano si pu\u00f2 ascoltare un intervento vocale di Melody Castellari (\"Ro-bot-tino, pic-co-lino\").\nNello stesso anno, da un'idea nata nell'ambito del forum amatoriale sigletv.net, Mauro Agnoli e Corrado Castellari realizzano l'album \"Al tempo delle Mele Verdi\", che raccoglie una serie di provini delle canzoni pi\u00f9 famose del gruppo, alcuni brani incisi e mai pubblicati e due pezzi inediti di Castellari: \"Al tempo delle Mele Verdi\", cantata da Stefania Mantelli, Melody Castellari e Corrado Castellari, e \"La canzone delle Mele Verdi\", cantata da Melody Castellari.\nNel 2008 una ex componente del gruppo, Cristina Paiocchi, comincia a contattare le sue ex compagne. Vengono organizzate diverse riunioni informali, dove alcune componenti del gruppo si reincontrano tra loro e con Mitzi Amoroso dopo pi\u00f9 di vent'anni. Il 9 ottobre 2009 nel programma I migliori anni la formazione quasi completa dell'album \"Barbapap\u00e0\" si riunisce. Le ex Mele Verdi Maria Francesca Peroni, Valeria Magugliani, Marta Fusaro, Elena Perucchetti, Cristina Cozzi, Elena Gatti, Laura Trambaiolo e Lia Maiorca cantano sotto la direzione di Mitzi Amoroso la sigla dei Barbapap\u00e0. Il 12 febbraio 2011 tre ex Mele Verdi, Stefania Bruno, Claudia Cavaliere e Annamaria Bottini, partecipano alla trasmissione Attenti a quei due - La sfida, interpretando, sempre sotto la direzione di Mitzi Amoroso, \"La famiglia di Barbapap\u00e0\".\nIl 3 novembre 2012 accompagnate da Mitzi Amoroso e Corrado Castellari si esibiscono sul palco di Lucca Comics and Games con lo spettacolo \"Dai Barbapap\u00e0 a Mademoiselle Anne\" dove ripropongono buona parte del loro repertorio con i gruppi di supporto de La Mente di Tetsuya, Seven Nippon ed al Coro Arcobaleno.\nFormazione.\nLa formazione del gruppo \u00e8 cambiata nel corso degli anni, rimanendo comunque composta per la quasi totalit\u00e0 da bambine.\nEcco l'elenco dei bambini che in epoche diverse hanno fatto parte del gruppo:"}
{"id": "2140235", "revid": "2130303", "url": "https://it.wikipedia.org/wiki?curid=2140235", "title": "Oratorio della Madonna di Caravaggio (Castel San Pietro)", "text": "L'oratorio della Madonna di Caravaggio \u00e8 situato a Gorla, frazione di Castel San Pietro. \nStoria e descrizione.\nFu fondato nel 1422, come documentato da una lapide, e dedicato a san Giacomo il Maggiore pellegrino. Fu ricostruito nel 1887 e ampliato nel 1937, e restaurato nel 1998. \nAll'interno sono custoditi affreschi raffiguranti la \"Madonna di Caravaggio\", del 1887 circa, e i Santi \"Fermo\" ed \"Apollonia\", del tardo secolo XVIII."}
{"id": "2140236", "revid": "287204", "url": "https://it.wikipedia.org/wiki?curid=2140236", "title": "Boston Celtics 2004-2005", "text": "La stagione 2004-05 dei Boston Celtics fu la 59\u00aa nella NBA per la franchigia.\nI Celtics allenati per il primo anno da Doc Rivers vinsero la \"Atlantic Division\" della \"Eastern Conference\" con un record di 45-37. Nei play-off persero al primo turno con gli Indiana Pacers (4-3), perdendo la decisiva gara sette in casa per 97 a 70."}
{"id": "2140237", "revid": "287204", "url": "https://it.wikipedia.org/wiki?curid=2140237", "title": "Zibo", "text": "Zibo (in cinese \u6dc4\u535a; in pinyin Z\u012bb\u00f3) \u00e8 una citt\u00e0 della Cina nella provincia dello Shandong.\nStoria.\nA partire dall'8 d.C. e per oltre 600 anni Zibo fu la capitale dello Stato di Qi. La citt\u00e0 divenne famosa per la produzione di ceramiche e di lacche."}
{"id": "2140240", "revid": "767487", "url": "https://it.wikipedia.org/wiki?curid=2140240", "title": "Church of Your Heart", "text": "Church of Your Heart \u00e8 un singolo del duo svedese Roxette, pubblicato nel 1992 come quinto estratto dall'album \"Joyride\".\nScritto da Per Gessle, \u00e8 stato l'ultimo brano dei Roxette ad entrare nella \"top 40\" statunitense."}
{"id": "2140241", "revid": "729019", "url": "https://it.wikipedia.org/wiki?curid=2140241", "title": "Porte de la Villette (metropolitana di Parigi)", "text": "Porte de la Villette \u00e8 una stazione della metropolitana di Parigi sulla linea 7 situata nel XIX arrondissement di Parigi.\nLa stazione.\nLa stazione, aperta nel 1910, prende il nome dal comune de La Villette assorbito da Parigi nel 1860."}
{"id": "2140242", "revid": "55405947", "url": "https://it.wikipedia.org/wiki?curid=2140242", "title": "Viaggiatore", "text": ""}
{"id": "2140243", "revid": "118857107", "url": "https://it.wikipedia.org/wiki?curid=2140243", "title": "Alessandro Della Seta", "text": "Biografia.\nCarriera accademica e incarichi.\nSi laure\u00f2 all'Universit\u00e0 di Roma e, dal 1909 ricopr\u00ec la carica di ispettore presso la \"Soprintendenza alle antichit\u00e0 di Roma e dell'Etruria meridionale\". Gi\u00e0 assistente presso l'ateneo romano dal 1905, ottenne nel 1909 la libera docenza in archeologia e Storia dell'arte greca e romana. Nel 1913 assunse lo stesso insegnamento, come professore ordinario all'Universit\u00e0 di Genova per poi tornare a Roma a ricoprire, dal 1926, le cattedre di Etruscologia e Archeologia italica.\nDirezione della Scuola archeologica di Atene.\nNel 1919 fu nominato alla direzione della Scuola Archeologica Italiana di Atene, che mantenne fino al 1939, quando fu rimosso dall'incarico in applicazione delle Leggi razziali fasciste, poich\u00e9 era di origine ebraica. Fu reintegrato nel ruolo il 1\u00ba giugno 1944, pochi mesi prima che sopraggiungesse la morte.\nDurante la sua direzione furono intraprese importanti campagne di scavo nell'area Egea. Si deve ad una sua iniziativa l'esplorazione archeologica dell'isola di Lemno, per lo studio della relazione tra Etruschi e Tirsenoi, ispirata dalla scoperta della Stele di Kaminia e dalla lettura di Erodoto e Tucidide e ai l\u00f2goi e alle notizie contenute nelle loro opere, le \"Storie\" e la \"Guerra del Peloponneso\".\nQueste ricerche portarono a una sistematica esplorazione dell'isola tra cui in particolare, quella del sito di Efestia, o l'importante insediamento dell'et\u00e0 del Bronzo di Poliochni, la cui prospezione e pubblicazione avvenne ad opera di Luigi Bernab\u00f2 Brea.\nAssociazione ed epurazione all'Accademia dei Lincei.\nDall'agosto 1922 fu socio corrispondente dell'Accademia nazionale dei Lincei di cui divenne socio nazionale dal novembre 1930. Nell'ottobre 1938, dopo la promulgazione delle leggi razziali, fu epurato e rimosso dall'affiliazione."}
{"id": "2140245", "revid": "2051852", "url": "https://it.wikipedia.org/wiki?curid=2140245", "title": "Helge Meeuw", "text": "Specializzato nel dorso e nella farfalla, ha vinto la medaglia d'argento nella staffetta 4x100\u00a0m misti alle Olimpiadi di Atene 2004, pur nuotando solamente in batteria. A Pechino 2008 ha ottenuto i seguenti risultati: 19\u00ba nei 100\u00a0m dorso e 9\u00ba nei 200\u00a0m dorso.\n\u00c8 stato primatista mondiale della staffetta 4x50\u00a0m misti."}
{"id": "2140246", "revid": "1543377", "url": "https://it.wikipedia.org/wiki?curid=2140246", "title": "Sch\u00fccoArena", "text": "La Sch\u00fccoArena \u00e8 il principale stadio di calcio della citt\u00e0 di Bielefeld, in Germania. Ospita le partite interne dell'. Tradizionalmente viene indicato con il nome Alm, Bielefelder Alm o Alm-Stadion, mentre al catasto \u00e8 segnato come Stadion an der Melanchthonstra\u00dfe (\"Stadio su Via Melantone\").\nSi trova nella zona pi\u00f9 centrale della citt\u00e0, il quartiere di Bielefeld-Mitte. \u00c8 stato costruito nel 1926, ampliato nel corso degli anni (nel corso degli anni '70, con strutture provvisorie, lo stadio era stato ampliato fino ai 35.000 posti, poi ridotti a 15.000 dopo la Strage dell'Heysel) ed infine completamente restaurato in due riprese: tra il 1996 e il 1999 sono state rifatte le tribune nord, sud ed ovest; tra il 2006 ed il 2008 la tribuna est. L'attuale capienza \u00e8 di 27.300 posti."}
{"id": "2140248", "revid": "97664213", "url": "https://it.wikipedia.org/wiki?curid=2140248", "title": "Metal free", "text": "Metal free (senza metallo) \u00e8 una definizione utilizzata in ambito odontoiatrico/odontotecnico per classificare le riabilitazioni protesiche fisse senza un supporto metallico. \nDescrizione.\nI principali prodotti utilizzati per realizzare tali protesi sono: resine composite, ceramica feldspatica, disilicato di litio e ossido di zirconio.\nLe resine composite sono le meno stabili nel tempo, in quanto tendono a decolorarsi.\nLa ceramica feldspatica \u00e8 sicuramente il materiale pi\u00f9 estetico e stabile nel tempo, \u00e8 indicato per i restauri di denti singoli anteriori.\nIl disilicato di litio \u00e8 sovrapponibile come caratteristiche estetiche alla ceramica feldspatica ma con delle caratteristiche di durezza maggiori, \u00e8 pertanto indicato anche per i restauri sui denti posteriori.\nL'ossido di zirconio \u00e8 il materiale pi\u00f9 resistente in assoluto, ma non possiede le caratteristiche estetiche della ceramica feldspatica. Viene utilizzato come materiale sostitutivo del metallo, deve pertanto essere ricoperto da un rivestimento di ceramica feldspatica. L'ossido di zirconio pu\u00f2 essere utilizzato anche per la costruzione di ponti dentali."}
{"id": "2140249", "revid": "125853576", "url": "https://it.wikipedia.org/wiki?curid=2140249", "title": "Brandacujun", "text": "Il brandacuj\u00f9n \u00e8 una pietanza tipica della cucina ligure a base di patate e stoccafisso (oppure baccal\u00e0). \u00c8 diffuso in particolare nel ponente ligure.\nDescrizione.\nLa ricetta prevede il merluzzo conservato (in genere \u00e8 preferito lo stoccafisso al baccal\u00e0), lessato con patate in acqua salata; una volta scolata l'acqua, si aggiungono aglio, prezzemolo, olio e.v.o. di oliva taggiasca, succo di limone e/o zeste di limone, sale, eventuale pepe; poi, una volta posto il coperchio sulla pentola, questa viene \"brandata\" ovvero scossa con energia fino al disfacimento e all'amalgamazione degli ingredienti (che non devono, comunque, essere completamente spappolati). L'operazione, accompagnata dalla frase \"Branda cujun! Branda, che ciu ti u brandi, ciu u l\u2019\u00e9 bon!\", era tradizionalmente svolta da uomini che si aiutavano nello scuotere la pentola con il bacino; da qui la goliardica seconda parte del nome."}
{"id": "2140254", "revid": "729019", "url": "https://it.wikipedia.org/wiki?curid=2140254", "title": "Corentin Cariou (metropolitana di Parigi)", "text": "Corentin Cariou \u00e8 una stazione della metropolitana di Parigi sulla linea 7 situata nel XIX arrondissement di Parigi.\nLa stazione.\nLa stazione venne aperta nel 1910 con il nome \"Pont de Flandre\".\nDurante l'occupazione militare di Parigi da parte della Wehrmacht (1940-1944), la stazione fu occupata dai soldati nazisti e divenne luogo delle esecuzioni.\nDopo la liberazione di Parigi, la stazione venne restaurata e riaperta il 10 febbraio 1946 con il nome di \"Corentin Cariou\", in onore dell'ex consigliere del XIX arrondissement ucciso dai Nazisti il 7 marzo 1942.\nLa stazione ha due binari passanti con le banchine ai lati. All'esterno, si trova un attracco per traghetti."}
{"id": "2140257", "revid": "767487", "url": "https://it.wikipedia.org/wiki?curid=2140257", "title": "Mad World", "text": "Mad World \u00e8 un brano dei britannici Tears for Fears del 1982. Composto da Roland Orzabal, fu il terzo singolo estratto da \"The Hurting\" \u2013 album di debutto del gruppo \u2013 nonch\u00e9 il primo grande successo del gruppo, sia in patria (terzo posto della Official Singles Chart a novembre 1982) che all'estero.\nStoria.\nIl primo abbozzo di \"Mad World\" risale a quando Orzabal aveva 19 anni; deliberato tentativo di scrivere un brano sulla falsariga di \"Girls on Film\" dei Duran Duran, fu affidato a Curt Smith per l'esecuzione dopo che lo stesso Orzabal, che la prov\u00f2 alla chitarra, non fu soddisfatto dell'esito canoro.\nIl brano fu inizialmente inteso come lato B del singolo d'esordio del gruppo, \"Pale Shelter\", ma Dave Bates, dirigente della Polygram, dopo averlo ascoltato con un nuovo arrangiamento di sintetizzatore, lo reput\u00f2 sufficientemente in grado di reggere il mercato come facciata A e ne caldeggi\u00f2 la pubblicazione come tale.\nL'Ad libitum di Curt Smith nel coro finale del brano ha generato un \"mondegreen\".\nIl testo \u00e8 un tipico racconto di formazione cantato su un registro melanconico (Orzabal descrisse il \"mood\" in cui il brano nacque come frutto di \u00abmenopausa adolescenziale\u00bb e disadattamento ormonale a causa dell'abbandono dell'infanzia), tra le cui fonti d'ispirazione fu citato anche Arthur Janov, autore della teoria del cosiddetto \u00abUrlo primario\u00bb: il refrain: \u00abI sogni in cui sto morendo sono i migliori che abbia mai avuto\u00bb si richiama all'idea di Janov che gli incubi possano essere utili per stemperare la tensione.\nGary Jules e Michael Andrews.\nA vent'anni dall'uscita \"Mad World\" fu inciso con un nuovo arrangiamento da Gary Jules e Michael Andrews per la colonna sonora di \"Donnie Darko\". Tale cover fu in seguito usata in diverse colonne sonore tra cui quella delle serie \"Squadra Speciale Cobra 11\", \"\", \"Valle di luna\", \"E.R. - Medici in prima linea\", \"Jericho\", \"Judging Amy\", \"Medical Investigation\", \"Cold Case\", \"Nip/Tuck\", \"Helix, Testimoni silenziosi\", \"The L Word\", \"Smallville\", \"Third Watch\", \"La citt\u00e0 verr\u00e0 distrutta all'alba\", \"The Cleveland Show\", \"Senza traccia \"e \"Riverdale \" la pubblicit\u00e0 del videogioco \"Gears of War\" e anche in una scena dell'atto terzo della campagna e nella mappa ingorgo del multiplayer in Gears of War 3 in un'inedita versione strumentale, nella pubblicit\u00e0 della quarta stagione di \"The Walking Dead\". Il 18 settembre 2012 in Italia il brano fu certificato disco d'oro per le copie vendute."}
{"id": "2140259", "revid": "729019", "url": "https://it.wikipedia.org/wiki?curid=2140259", "title": "Crim\u00e9e (metropolitana di Parigi)", "text": "Crim\u00e9e \u00e8 una stazione della metropolitana di Parigi sulla linea 7 situata nel XIX arrondissement di Parigi.\nLa stazione.\nAperta nel 1910, prende il nome dalla Guerra di Crimea, che fu un conflitto combattuto dal 1853 al 1856 dalla Russia zarista contro una coalizione di stati europei alleati dell'Impero Ottomano, tra cui Regno Unito, la stessa Francia e il Regno di Sardegna."}
{"id": "2140261", "revid": "135224", "url": "https://it.wikipedia.org/wiki?curid=2140261", "title": "Maria Scarpetta", "text": "Biografia.\nNacque da una relazione extraconiugale che Eduardo Scarpetta ebbe con Francesca Giannetti, una maestra di musica, ma fu accolta dalla moglie di Scarpetta come sua figlia legittima. Era pertanto sorellastra, tra gli altri, di Vincenzo Scarpetta, Titina De Filippo, Eduardo De Filippo e Peppino De Filippo.\nScrisse spesso con lo pseudonimo di Mascaria, nonch\u00e9 talvolta con il nome di Maria Mangini (era infatti moglie di Mario Mangini, avvocato, giornalista e scrittore, noto anche come Kokasse).\nAutrice di numerosissime commedie e riviste, pubblic\u00f2 anche un libro sul padre (\"Felice Sciosciammocca mio padre\", Napoli, Morano, 1950).\nMaria Scarpetta mor\u00ec nel maggio 1949 e oggi riposa nella cappella riservata alle famiglie De Filippo, Scarpetta e Viviani al Cimitero di Santa Maria del Pianto a Napoli.\nTeatro.\nTra le commedie, si ricordano: \"Noi siamo navigatori\", \"Il th\u00e8 delle cinque\" e \"Una bella trovata\" (tutte in collaborazione con Eduardo), e \"La lettera di mamm\u00e0\", scritta insieme a Peppino. Tra le riviste si segnalano: \"Messalina\" e \"I tre moschettieri\", entrambe scritte in collaborazione con il marito e interpretate da Tot\u00f2."}
{"id": "2140264", "revid": "1573940", "url": "https://it.wikipedia.org/wiki?curid=2140264", "title": "Suddivisione amministrativa dello Heilongjiang", "text": "La suddivisione amministrativa della provincia cinese dello Heilongjiang \u00e8 articolata sui seguenti tre livelli: prefetture (\u5730\u533a d\u00ecq\u016b), a loro volta suddivise in contee (\u53bf xi\u00e0n), che a loro volta sono suddivise in citt\u00e0 (\u9547 zh\u00e8n)."}
{"id": "2140266", "revid": "599013", "url": "https://it.wikipedia.org/wiki?curid=2140266", "title": "Pierre Roger (nuotatore)", "text": "Specializzato nel dorso, ha partecipato alle Olimpiadi di Atene 2004, fermandosi al primo turno della gara dei 100\u00a0m dorso."}
{"id": "2140268", "revid": "161374", "url": "https://it.wikipedia.org/wiki?curid=2140268", "title": "Mondiali di scherma 2006", "text": ""}
{"id": "2140269", "revid": "1865216", "url": "https://it.wikipedia.org/wiki?curid=2140269", "title": "Colle del Gigante", "text": "Il Colle del Gigante \u00e8 uno dei colli pi\u00f9 alti d'Europa (3.370 m s.l.m.), e si trova sulla linea di frontiera tra l'Italia e la Francia.\nCaratteristiche.\nDal punto di vista orografico divide in due il massiccio del Monte Bianco. Dal versante francese inizia il ghiacciaio del Gigante, ghiacciaio che alimenta la Mer de Glace.\nEra sede di una scuola di sci ideata nel dopo-guerra da Gigi Panei e di uno skilift per lo sci estivo poi chiuso nel 1994 per problemi geofisici relativi ai continui spostamenti del ghiacciaio e quindi economici.\nNei pressi del colle si trova il rifugio Torino dove arrivava la Funivia dei Ghiacciai proveniente da La Palud, per proseguire per Punta Helbronner."}
{"id": "2140271", "revid": "123740148", "url": "https://it.wikipedia.org/wiki?curid=2140271", "title": "Ruota panoramica", "text": "La ruota panoramica \u00e8 una struttura circolare metallica a cui \u00e8 inserito un numero variabile di cabine. Tale opera, mossa da una forza meccanica, girando permette alle persone all'interno delle vetture di salire in altezza, compiendo uno o pi\u00f9 giri completi, a seconda delle dimensioni della struttura. Nelle ruote giganti fisse una corsa consiste in genere in un unico giro, della durata di diversi minuti, mentre le molto pi\u00f9 piccole ruote mobili dei luna park viaggianti offrono ai clienti spesso 5 o 6 giri consecutivi. Le vetture non sono ancorate alla ruota per mezzo di connessioni rigide, bens\u00ec tramite perni che permettono loro di rimanere sempre in posizione orizzontale durante tutto il giro, evitandone il capovolgimento.\nLe vetture possono avere dimensioni e forma estremamente varie. Il tipo pi\u00f9 diffuso consiste in una sorta di cabina, coperta da una tettoia e aperta sui quattro lati, ma esistono anche vetture a pianta circolare, che possono ruotare sul proprio asse in modo da permettere agli occupanti di ammirare ancora meglio il panorama, nonch\u00e9 vetture scoperte, pi\u00f9 tipiche delle ruote di dimensioni minori, o al contrario totalmente chiuse e vetrate, come nella maggior parte delle ruote giganti fisse.\nLa pi\u00f9 alta ruota panoramica \u00e8 attualmente la \u201cAin Dubai\u201d (l\u2019occhio di Dubai). Progettata in occasione di Expo 2020, la nuova ruota panoramica di Dubai \u00e8 alta 250 metri, contro i 135 metri del London Eye e i 168 metri dell'High Roller di Las Vegas, a lungo considerata la ruota panoramica pi\u00f9 grande del mondo.\nLa prima ruota panoramica nei porti turistici italiani \u00e8 dal 2010 quella di Cattolica (rn).\nStoria.\nLa prima ruota panoramica venne realizzata a Chicago nel 1893 grazie al progetto dell'ingegnere statunitense George Ferris, da cui il nome \"Ferris wheel\" usato per indicare tale struttura nei paesi di lingua inglese. Fu costruita in occasione della \"Columbian Exposition\" che si tenne in quell'anno a Chicago. Era alta 80 metri ed era dotata di 36 cabine, ciascuna con 60 posti (di cui 40 a sedere), per cui poteva trasportare ben 2160 persone. Nel 1904 venne smontata e poi ricostruita a St. Louis per l'esposizione universale di tale citt\u00e0. Fu demolita nel 1906.\nNel 1905 venne eretta a Londra la \"Great Wheel\", una ruota panoramica alta 94 metri costruita sul modello della Ferris wheel di Chicago. Progettata da due ingegneri australiani, Adam Gaddelin e Gareth Watson, rimase in funzione fino al termine del 1906, trasportando in totale 2,5 milioni di persone; fu demolita nel 1907.\nGi\u00e0 nel 1896 era stata costruita a Vienna la Riesenrad, una ruota panoramica alta 65 metri tuttora esistente e in funzione. Era stata progettata dall'ingegnere inglese Walter Basset al fine di offrire un panorama sulla capitale austroungarica.\nIn occasione dell'esposizione universale del 1900 di Parigi fu edificata la Grande Roue, una ruota panoramica alta 100 metri dotata di 40 cabine. Rimase in funzione fino al 1937, anno in cui venne demolita.\nIn seguito furono edificate moltissime strutture di questo tipo, prevalentemente in parchi di divertimento o luna-parks. La sola ditta degli ingegneri australiani Gaddelin e Watson, che costruirono la \"Grande Roue\" di Parigi, ne realizz\u00f2 oltre 200.\nTipologie di ruota panoramica.\nA seconda del tipo di meccanismo utilizzato per il loro movimento, le ruote panoramiche possono essere distinte in \"ruote panoramiche a propulsione periferica\" e \"ruote panoramiche a propulsione centrale\".\nLe ruote panoramiche a propulsione periferica sono le prime ad essere state inventate e ancor oggi la maggior parte delle ruote esistenti appartiene a questa categoria. La loro propulsione \u00e8 dovuta all'azione di alcune ruote, spesso simili a ruote d'auto e dotate di pneumatici, le quali, mosse da un motore che pu\u00f2 essere elettrico oppure idraulico, agiscono per attrito su una cerchiatura perimetrale della grande ruota, cui trasmettono il movimento. Tutte le ruote pi\u00f9 grandi, compreso il London Eye, appartengono a questa tipologia.\nLe ruote panoramiche a propulsione centrale sono invece dotate di un motore elettrico montato in corrispondenza del perno intorno al quale avviene il movimento della ruota. Questo tipo di motore \u00e8 meno efficiente per ruote panoramiche di grandi dimensioni, in quanto lo spreco di energia \u00e8 maggiore a causa della lunghezza delle leve costituite dai raggi della ruota. Per questo motivo, a questa categoria appartengono ruote di dimensioni piccole e medie. Le ruote panoramiche per bambini, che spesso hanno solo 5 o 6 vetture e non hanno cerchiatura perimetrale, spesso hanno una propulsione di questo tipo.\nLe ruote panoramiche pi\u00f9 alte al mondo.\nLa seguente tabella fornisce un elenco delle ruote panoramiche con altezza di almeno 60 metri."}
{"id": "2140275", "revid": "767487", "url": "https://it.wikipedia.org/wiki?curid=2140275", "title": "Graffiante desiderio", "text": "Graffiante desiderio \u00e8 un film erotico del 1993, diretto dal regista Sergio Martino.\nTrama.\nLa vita di due fidanzati viene sconvolta quando Sonia, la giovane e bella cugina di lui, entra nella loro vita, finendo con il diventare l'amante dell'uomo, il quale, molto attratto da lei, la seguir\u00e0 in una serie di trasgressioni, fino al momento in cui riesce a scoprire che la ragazza \u00e8 schizofrenica ed ha un passato molto inquietante."}
{"id": "2140276", "revid": "20900863", "url": "https://it.wikipedia.org/wiki?curid=2140276", "title": "Logoi", "text": ""}
{"id": "2140278", "revid": "20913473", "url": "https://it.wikipedia.org/wiki?curid=2140278", "title": "Singapore flyer", "text": ""}
{"id": "2140281", "revid": "20900906", "url": "https://it.wikipedia.org/wiki?curid=2140281", "title": "Ruote panoramiche", "text": ""}
{"id": "2140283", "revid": "24443", "url": "https://it.wikipedia.org/wiki?curid=2140283", "title": "Col du G\u00e9ant", "text": ""}
{"id": "2140288", "revid": "109136096", "url": "https://it.wikipedia.org/wiki?curid=2140288", "title": "Stadio dei Giochi del Mediterraneo (Almer\u00eda)", "text": "Lo stadio dei Giochi del Mediterraneo (in spagnolo \"estadio de los Juegos Mediterr\u00e1neos\") \u00e8 un impianto sportivo comunale di Almer\u00eda, in Spagna.\nCome dice il nome \u00e8 stato costruito in occasione dei XV Giochi del Mediterraneo, che si sono disputati nel 2005. Ospita le partite casalinghe dell'Uni\u00f3n Deportiva Almer\u00eda, un club calcistico che milita nella Segunda Divisi\u00f3n spagnola."}
{"id": "2140294", "revid": "2519", "url": "https://it.wikipedia.org/wiki?curid=2140294", "title": "Giardini di Villa Taranto", "text": ""}
{"id": "2140296", "revid": "287204", "url": "https://it.wikipedia.org/wiki?curid=2140296", "title": "Estadio de los Juegos Mediterraneos", "text": ""}
{"id": "2140298", "revid": "38275", "url": "https://it.wikipedia.org/wiki?curid=2140298", "title": "Navi Liberty", "text": ""}
{"id": "2140304", "revid": "767487", "url": "https://it.wikipedia.org/wiki?curid=2140304", "title": "Astronomy (Dragonland)", "text": "Astronomy \u00e8 il quarto album in studio della band svedese Dragonland, pubblicato nel 2006 dalla Century Media."}
{"id": "2140324", "revid": "767487", "url": "https://it.wikipedia.org/wiki?curid=2140324", "title": "Gruppo di Rochefort", "text": "Il Gruppo di Rochefort (detto anche \"Gruppo del Gigante-Rochefort\") \u00e8 un gruppo montuoso del massiccio del Monte Bianco.\nCaratteristiche.\nIl gruppo inizia al colle del Gigante (3.371\u00a0m) e termina al colle des Grandes Jorasses (3.818\u00a0m). Ha direzione generale da ovest verso est e si sviluppa lungo il confine tra l'Italia e la Francia. La vetta pi\u00f9 significativa del gruppo \u00e8 il Dente del Gigante.\nClassificazione e suddivisione.\nLa SOIUSA lo individua come un sottogruppo alpino con la seguente classificazione:\nInoltre, sempre secondo la SOIUSA, si suddivide in due settori:\nDescrizione.\nLa prima cresta ad Est del Colle del Gigante \u00e8 la cresta \"Marbr\u00e8e-Jetoula\". Provenendo dal ghiacciaio del Gigante, questa cresta si orienta verso Sud ed \u00e8 composta da alcune cime minori:\nDopo queste creste minori, dal Col de Rochefort, la cresta principale si dirige verso Nord fino ad arrivare al Dente del Gigante, 4.013\u00a0m, la cima pi\u00f9 conosciuta.\nA Nord di questa cima, la cresta del \"Clochers de la Noire\" divide il ghiacciaio del Gigante dal Ghiacciaio des Periades.\nA Est del Dente del Gigante, si arriva sulla cresta \"Rochefort\" con le sue cime:\nA Nord dell'\"Aiguille de Rochefort\", un'importante cresta, verso Nord, divide il ghiacciaio des Periades dal ghiacciaio del Mont Mallet e da Sud verso Nord, si osservano alcune interessanti cime:\nA Sud dell\"'Aiguille de Rochefort\", ecco un'altra importante cresta con due note cime: "}
{"id": "2140325", "revid": "1605525", "url": "https://it.wikipedia.org/wiki?curid=2140325", "title": "William Boyd", "text": "Biografia.\nNato nel Ghana, trascorse assieme ai genitori molti anni della sua vita in Nigeria. Durante la Guerra civile nigeriana, Boyd rimase profondamente influenzato dai sanguinosi e tragici eventi, tanto che arriv\u00f2 successivamente a dichiarare: \"[La guerra] \u00e8 stata folle, idiota, e non per tutti, come io immaginavo fosse una guerra. Tutte le mie opinioni, ricevute da libri e televisione, si sono rivelate errate\". Terminato il conflitto, il padre, medico di professione, decise di lasciare l'Africa e di tornare in Scozia; l\u00ec Boyd frequent\u00f2 il Gordonstoun, il prestigioso istituto del piccolo villaggio di Duffus (nel Moray). Termin\u00f2 gli studi in Francia, pi\u00f9 precisamente a Nizza, e a Glasgow, laureandosi in Filosofia. La sua tesi fu pubblicata sul \"Glasgow University Guardian\", il giornalino scolastico dell'universit\u00e0. Nel 1975 si trasferisce ad Oxford per studiare presso il Jesus College: si laurea grazie ad una tesi sull'opera e il pensiero del romantico Percy Bysshe Shelley.\nTrasferitosi a Londra, per un breve periodo lavora come opinionista per il settimanale di sinistra \"New Statesman\", conseguendo nel frattempo un corso di scrittura creativa presso il St Hilda's College di Oxford. Nel 1981 \u00e8 pubblicato \"Un buon uomo in Africa\" (\"A Good Man in Africa\"), il suo primo romanzo. Trascorre questi anni studiando e apparendo occasionalmente in TV nel programma \"Good and Bad at Games\" di Channel 4. Nel 1983 \u00e8 selezionato tra i venti migliori giovani scrittori britannici(assieme a Ian McEwan e Martin Amis) dalla rivista letteraria \"Granta\"; nello stesso anno, inoltre, diventa membro della Royal Society of Literature, che include scrittori del calibro di Chinua Achebe, Tom Stoppard, Antonia Fraser e i Premi Nobel Doris Lessing, Harold Pinter e Vidiadhar Surajprasad Naipaul. Nel 2005 diventa commendatore (CBE) ricevendo l'Ordine dell'Impero Britannico. Nel mese di aprile 2012 \u00e8 ufficializzato il suo incarica a nuovo autore per un romanzo nella saga di 007, intitolato \"Solo\".\nNel 1999 \u00e8 stato insignito del titolo di duca di Brazzaville dal sovrano del Regno di Redonda.\nVive con la moglie Susan, editrice, tra il quartiere Chelsea di Londra e il castello Bergerac in Francia, dove produce apprezzati vini.\nOpera e pensiero.\nWilliam Boyd \u00e8 stato collocato \"al primo posto tra gli scrittori di una nuova generazione, seria e dotata\" dal giornale \"The Financial Times\" in occasione della pubblicazione di \"Brazzaville Beach\" (1990), ma, prima del grande successo che lo ha portato a sognare il Premio Nobel per la letteratura, non \u00e8 mai stato preso seriamente come scrittore dalla critica britannica e, anzi, si pu\u00f2 dire che solo all'estero ha avuto un certo seguito. In Patria, infatti, i lettori gli preferivano autori quali Martin Amis, Julian Barnes e il celebre Ian McEwan (nomi che anche in Italia oscurano il suo). \u00c8 quindi dal 1990 che, a poco a poco, Boyd ha ottenuto il rispetto di critici e colleghi scrittori (Kingsley Amis, di cui \u00e8 stato definito il naturale successore).\nLegato alla tradizione letteraria britannica e profondamente influenzato dal Romanticismo (ovviamente, soprattutto dall'amatissimo Shelley), si \u00e8 spesso rifatto al tono satirico del connazionale Evelyn Waugh, passando da questi al semplice sarcasmo, soprattutto nelle relazioni tra i personaggi. Ha infatti pi\u00f9 a cuore il soggetto dell'oggetto, come del resto tutti i Romantici, e vede nella natura il mezzo migliore per rappresentare le persone e le situazioni (ad esempio in \"Brazzaville Beach\" la natura selvaggia d\u00e0 ai personaggi l'impressione di essere dispersi, lontani dalla civilt\u00e0 natale, dagli usi e dai costumi e ne influenza quindi il comportamento). Particolarmente apprezzabile \u00e8 lo stile, l'acutezza per il dettaglio - specie nelle opere ambientate in Africa - e, ovviamente, la fervida immaginazione.\nCome lo scrittore francese Flaubert, essendo figlio di un medico, Boyd isola i personaggi dal loro mondo natale: li mette poi in relazione tra loro cambiati, nel bene o nel male, e ne descrive i mutamenti con sarcasmo, satira, commiserazione e, spesso, piet\u00e0. Ci\u00f2 rende il suo stile particolarmente colorito (\"stimola e incanta\", \"The Financial Times\") e umano (\"un'umanit\u00e0 che ci colpisce\", \"The Times\"). Inoltre, continuando il parallelo col celeberrimo Flaubert, Hope Clearwater, l'eroina di \"Brazzaville Beach\", somiglia a \"Madame Bovary\", ma le \u00e8 distante allo stesso tempo: svuotata dei sogni e delle aspirazioni, morta nell'anima, a volte spietata con i suoi simili, ella : le scimmie. Ella si lega a Clovis, scimmia alla quale arriva a dare un nome, e osservandola ogni giorno (facendo cos\u00ec il proprio mestiere - che se ama o no non \u00e8 ben chiaro) riflette sulla sua vita: infatti il romanzo inizia con la celebre citazione di Socrate \"Una vita sulla quale non si riflette non \u00e8 degna di essere vissuta\", che ne riassume il contenuto. Il personaggio risulta intriso di modernit\u00e0: fa capire che vive nel Novecento e che le conferisce un senso ancor maggiore di commiserazione: pur vivendo in mezzo agli uomini, le manca il sesso, l'eros, dolce ma amaro."}
{"id": "2140329", "revid": "767487", "url": "https://it.wikipedia.org/wiki?curid=2140329", "title": "Clemente di Metz", "text": "Biografia.\nSi ritiene che sia stato il fondatore della Chiesa di Metz, che sarebbe quindi una delle pi\u00f9 antiche della Gallia, risalente al 280. San Clemente allest\u00ec il suo primo oratorio nelle \u00abcaverne\u00bb \u2014 cunicoli sotterranei \u2014 dell'antico anfiteatro.\nApostolo della regione, fu secondo la tradizione il primo vescovo di Metz, che all'epoca portava il nome di Divodurum. Secondo la leggenda, Clemente arriv\u00f2 in una citt\u00e0 maledetta: un enorme drago, il Graoully affliggeva Divodurum e terrorizzava la popolazione. Era un mostro particolarmente impressionante: il suo corpo ricoperto di squame poteva volare come un uccello gigantesco, grazie a due giganti ali di pipistrello. Ancora pi\u00f9 spaventosa era la sua gola che sputava fiamme dall'odore di zolfo e gli permetteva di azzannare le sue prede. Colpiva specialmente le ragazze.\nClemente apparve come un salvatore e la folla gli richiese innanzitutto di sbarazzarsi di questo mostro. Preg\u00f2 sulla collina di Sainte-Croix, dopo di che riprese il suo cammino alla testa di una folla rumorosa. Arriv\u00f2 all'anfiteatro, dimora del drago e si precipit\u00f2 sul mostro, catturandolo con la sua stola usata come laccio. Debellato, il Graoully fu costretto a seguire il suo vincitore, come un cagnolino ben addestrato, fino alla Seille, in cui si gett\u00f2 insieme con i suoi sette cuccioli di drago appena dopo che san Clemente si era fatto il segno di croce.\nUno dei tesori della cattedrale di Metz, che i visitatori possono ammirare al fondo del coro, dietro l'altar maggiore \u00e8 la cattedra attribuita a san Clemente dalla tradizione. Si tratta di un seggio di marmo cipollino composto da due pezzi principali tagliati grossolanamente.\nTutti i vescovi che si sono succeduti a Metz si sedettero sulla cattedra di san Clemente al loro ingresso nella diocesi.\nScavi dell'inizio del XX secolo hanno permesso di scoprire i resti d'una cappella, posteriore alla distruzione dell'anfiteatro nel 253. Si tratterebbe verosimilmente della chiesa di San Pietro all'Arena (\"Saint-Pierre aux Ar\u00e8nes\"), menzionata dalla tradizione quale primo luogo di culto eretto da Clemente a Metz.\nAltre fonti.\nUna tradizione alternativa colloca la fondazione della diocesi di Metz in epoca pi\u00f9 remota. Secondo questa leggenda, Clemente sarebbe stato un discepolo di san Pietro e lo zio di papa Clemente I. Inviato da Roma con un presbitero chiamato Celeste e un diacono chiamato Felice, avrebbe esercitato il suo ministero a Metz verso l'anno 95.\nClemente \u00e8 gi\u00e0 presentato, senza ulteriori dettagli, come un discepolo di Pietro nelle \"Gesta episcoporum Mettensium\" scritte da Paolo Diacono verso il 783, che gli attribu\u00ec l'erezione di un oratorio consacrato a Dio nei sotterranei dell'antico anfiteatro.\nAlla fine del X secolo, il capitolo dell'abbazia di San Clemente di Metz entr\u00f2 in conflitto con il vescovato. Fu in quest'occasione che i canonici di San Clemente scrissero le prime leggende attorno a San Clemente.\nFino al XIV secolo l'abbazia di San Clemente e il vescovato svilupparono cos\u00ec tutt'una serie di scritto agiografici tesi a fare di Clemente ora una figura monacale ora l'araldo dell'istituzione episcopale. La prestigiosa abbazia di Gorze, che rivendica anch'essa il patronato del Santo, partecip\u00f2 parimenti all'elaborazione della leggenda."}
{"id": "2140333", "revid": "767487", "url": "https://it.wikipedia.org/wiki?curid=2140333", "title": "Natale a casa Deejay", "text": "Natale a casa Deejay \u00e8 un film del 2004 diretto da Lorenzo Bassano e liberamente ispirato a \"Canto di Natale\" di Charles Dickens. Il film, girato a Vimercate, in provincia di Monza e Brianza, \u00e8 interpretato dai deejay di Radio Deejay, ed \u00e8 il primo film ad essere stato realizzato da una emittente radiofonica. Il lungometraggio \u00e8 stato distribuito direttamente in home video.\nTrama.\nIn una ambientazione di stampo steampunk, il cavaliere Di Molfetta (Linus) \u00e8 il cinico proprietario di \"Tubo Deejay\", una versione antesignana della moderna radio, che grazie ad un brevetto riesce a trasmettere musica in tutta la citt\u00e0.\nTre dipendenti di Tubo Deejay (il Trio Medusa) propongono al loro direttore di trasmettere musica natalizia, per incoraggiare lo spirito festivo della citt\u00e0. Il cavaliere, non soltanto rifiuta la proposta, ma licenzia i tre dipendenti.\nQuella stessa notte il cavaliere ha la visione di tre fantasmi: il fantasma del natale del passato (DJ Angelo), il fantasma del natale del presente (Platinette) ed il fantasma del natale del futuro (Alessio Bertallot). I tre fantasmi gli mostrano come era la sua vita da bambino e come sar\u00e0 in futuro se continuer\u00e0 ad essere cos\u00ec malvagio.\nAl suo risveglio il cavaliere Di Molfetta, decide di redimersi ed abbracciare lo spirito natalizio, convocando i propri dipendenti per augurargli il buon natale.\nIl film si chiude sulle note della canzone \"Natale allo zenzero\" di Elio e le Storie Tese.\nProduzione.\nCast.\nOltre agli speaker della radio, nel film sono presenti anche alcune guest star di rilievo come Fiorello, Gianni Morandi, Gerry Scotti, Paola Cortellesi, gli Articolo 31 e Stefano Baldini. "}
{"id": "2140337", "revid": "92723", "url": "https://it.wikipedia.org/wiki?curid=2140337", "title": "Segno di croce", "text": ""}
{"id": "2140339", "revid": "287204", "url": "https://it.wikipedia.org/wiki?curid=2140339", "title": "Aiguille du Tacul", "text": "L'Aiguille du Tacul (3.438 ) \u00e8 una montagna del Massiccio del Monte Bianco nel Gruppo di Rochefort. Si trova interamente in territorio francese a nord del Dente del Gigante.\nCaratteristiche.\nLa montagna separa il Ghiacciaio del Tacul dal Ghiacciaio di Leschaux.\nDalla montagna inizia una cresta che sale verso sud e passando per Les P\u00e9riades ed il Mont Mallet raggiunge l'Aiguille de Rochefort."}
{"id": "2140341", "revid": "15756", "url": "https://it.wikipedia.org/wiki?curid=2140341", "title": "NGC 10", "text": "NGC 10 \u00e8 una galassia a spirale barrata di magnitudine apparente 12,3 situata nella costellazione dello Scultore.\nSupernovae.\nIl 22 dicembre 2011 \u00e8 stata individuata la supernova di tipo II P \"SN2011jo\" dall'astrofilo Stu Parker. Il massimo di luminosit\u00e0 \u00e8 stato raggiunto il 1 gennaio 2012 con magn. +16,3."}
{"id": "2140344", "revid": "375872", "url": "https://it.wikipedia.org/wiki?curid=2140344", "title": "Deutschmeister Jubil\u00e4umsmarsch", "text": "La Deutschmeister Jubil\u00e4umsmarsch (Marcia del giubileo della \"Deutschmeister\") op.470, \u00e8 una composizione musicale di Johann Strauss (figlio).\nNel 1525 Alberto di Hohenzollern, \"Hochmeister\" (gran maestro) dell'Ordine dei cavalieri tedeschi, fondato in Terra Santa come confraternita religiosa nel 1190, volt\u00f2 le spalle dal suo credo cattolico. Cinque anni pi\u00f9 tardi il suo superiore \"Deutschmeister\" (maestro tedesco) si un\u00ec al resto della nobilt\u00e0 in una forza militare sotto il nome di \"Hoch-und Teutschmeister\".\nNel 1694 la \"Hoch-und Teutschmeister\", a seguito del decreto del cavaliere tedesco Franz Ludwig (conte dell'Elettorato Palatino e duca di Neuburg), avvi\u00f2 l'istituzione di una forza militare denominata \"Teutschmeistertruppe\". Nel 1696 le tredici periferie di Vienna vennero comprese nella \"Deutschmeister\", che fu ribattezzata \"Reggimento di fanteria n\u00b0 4 \"Hoch-und Deutschmeister\"\", affettuosamente chiamato dai viennesi \"Uns're Edelknaben\" (i nostri nobili ragazzi).\nNel 1781 l'imperatore Giuseppe II impose la coscrizione forzata e istitu\u00ec \"l'assunzione dei distretti\", a ciascuno dei quali venne assegnato il proprio reggimento di fanteria.\nIn occasione del 200\u00ba anniversario della \"Hoch-und Deutschmeister\", vennero istituiti quattro giorni di celebrazioni ufficiali che si svolsero a Vienna dal 4 al 7 settembre 1896. Dalla Galizia, dove in quel momento si trovava, l'imperatore Francesco Giuseppe invi\u00f2 un telegramma di congratulazioni e svariati articoli di giornale si occuparono di descrivere nei minimi particolari la storia del reggimento, alcuni teatri scrissero delle opere appositamente per l'occasione (\"Die Deutschmeister\", \"Wiener Edelknaben\"...) e tra le numerose feste organizzate ve ne fu una al Prater in cui sfilarono gli ufficiali della \"Hoch-und Deutschmeister\" nelle loro divise.\nIl 9 settembre, due giorni dopo la chiusura dei festeggiamenti, Gabor Steiner, un popolare attore di teatro, propose un \"gran festival viennese\" i cui proventi sarebbero stati destinati ai veterani del reggimento. Il 5 settembre, la \"Neue Freie Presse\" annunci\u00f2:\nBayer e Hellmesberger, a differenza di Strauss, avevano in passato gi\u00e0 avuto modo di collaborare con la \"Hoch-und Deutschmeister\", anche se mai come capi banda. Al festival vi fu la prima per queste tre marce (\"Deutschmeister Jubil\u00e4ums-Marsch\" di Strauss, \"Deutschmeister regiment-Marsch\" di Bayer e \"Hoch-und Nieder-Marsch\" di Joseph Hellmesberger) che nel corso della manifestazione furono eseguite da un'orchestra di 400 musicisti provenienti da otto bande di reggimento, al cospetto di 18.000 visitatori.\nDal \"Fremdenblatt\" del 10 settembre:\nIl reporter del \"Neue Freie Presse\", fu pi\u00f9 specifico rivelando:"}
{"id": "2140345", "revid": "287204", "url": "https://it.wikipedia.org/wiki?curid=2140345", "title": "Kick (album)", "text": ""}
{"id": "2140346", "revid": "1846411", "url": "https://it.wikipedia.org/wiki?curid=2140346", "title": "CBS Studios", "text": "CBS Studios (precedentemente conosciuta come CBS Paramount Network Television o CBS Paramount Television e CBS Television Studios) \u00e8 una casa di produzione televisiva statunitense sussidiaria di CBS, controllata da Paramount Global.\nStoria.\nLa societ\u00e0 nasce nel 2006 dalla fusione tra la CBS Productions e la Paramount Television in \"CBS Paramount Network Television\".\n\u00c8 il braccio operativo nella produzione dei programmi televisivi della CBS, precedentemente era la CBS Productions ad avere tali funzioni."}
{"id": "2140347", "revid": "486946", "url": "https://it.wikipedia.org/wiki?curid=2140347", "title": "CBS Paramount Television", "text": ""}
{"id": "2140349", "revid": "599013", "url": "https://it.wikipedia.org/wiki?curid=2140349", "title": "Anna Vania Mello", "text": "Giocava nel ruolo di centrale.\nCarriera.\nAnna Vania Mello comincia la propria carriera pallavolistica nel 1991 con la Polisportiva Carmiano, in Serie D. Esordisce nella pallavolo professionistica nella stagione 1993-94, in Serie A2, con l', club con il quale, oltre a militare nella formazione giovanile, conquista la promozione in Serie A1, dove milita con la stessa maglia nell'annata seguente; nel 1995 fa parte della nazionale Under-18 con cui vince la medaglia d'oro al campionato europeo e quella di bronzo al campionato mondiale.\nPer il campionato 1995-96 gioca per la Jogging Volley Altamura, mentre nella stagione successiva viene ingaggiata dalla Pallavolo Femminile Matera, sempre in Serie A1; in questo periodo vince, con la nazionale Under-19, la medaglia d'oro al campionato europeo 1996 e, con quella nazionale Under-20, l'argento al campionato mondiale 1997, mentre nel 1998 ottiene le prime convocazioni nella nazionale maggiore.\nNell'annata 1998-99 fa parte del progetto federale del Club Italia; con la nazionale si aggiudica la medaglia di bronzo al campionato europeo 1999. Dopo una stagione nuovamente al club di Matera, in quella 2000-01 viene acquistata dal Volley Bergamo: resta legata alla societ\u00e0 orobica per due annate, vincendo lo scudetto 2001-02 mentre con l'Italia si aggiudica l'argento al campionato europeo 2001 e l'oro al campionato mondiale 2002.\nNella stagione 2002-03 si trasferisce in Spagna per giocare con il Club Voleibol Tenerife, nella Superliga Femenina de Voleibol, aggiudicandosi la vittoria della Supercoppa spagnola e della Coppa della Regina, ma gi\u00e0 nella stagione successiva \u00e8 nuovamente in Italia per vestire la maglia dell'Asystel Volley di Novara, in Serie A1, con cui vince la Supercoppa italiana e la coppa nazionale: al termine del campionato decide di ritirarsi dall'attivit\u00e0 agonistica.\nRitorna sui campi da gioco per la stagione 2008-09 ingaggiata dal Gruppo Sportivo Oratorio Pallavolo Femminile Villa Cortese, in Serie A2, ma a met\u00e0 annata abbandona nuovamente la pallavolo giocata. Nella seconda met\u00e0 del campionato 2014-15 gioca per il Red Volley di Vercelli, in Serie B1, per poi ritirarsi."}
{"id": "2140352", "revid": "984922", "url": "https://it.wikipedia.org/wiki?curid=2140352", "title": "Vallio (fiume)", "text": "Il Vallio \u00e8 un fiume di risorgiva del Veneto.\nNasce presso Pero e attraversa San Biagio di Callalta, l'abitato omonimo, Meolo e Ca' Tron, dove segna il confine tra la provincia di Venezia e quella di Treviso. Raggiunta la zona di Marteggia, supera il Collettore Principale tramite un ponte canale e, subito dopo, si getta nel Canale Fossetta. In realt\u00e0 viene proseguito dal canale Vela il quale, incrociato il Taglio del Sile passando sotto un ponte canale, assume le denominazioni di canale Nuovo e canale Taglietto e confluisce nel canale Silone diretto in Laguna.\nArea protetta.\nTra le province di Treviso e Venezia 93 km del corso dei fiumi Meolo e Vallio sono interessati da un sito di interesse comunitario."}
{"id": "2140355", "revid": "228587", "url": "https://it.wikipedia.org/wiki?curid=2140355", "title": "Kick", "text": ""}
{"id": "2140362", "revid": "92723", "url": "https://it.wikipedia.org/wiki?curid=2140362", "title": "San Clemente di Metz", "text": ""}
{"id": "2140364", "revid": "729019", "url": "https://it.wikipedia.org/wiki?curid=2140364", "title": "Stazione di Olmeneta", "text": "La stazione di Olmeneta \u00e8 una stazione ferroviaria dell'omonimo comune cremonese, ubicata presso la confluenza delle linee ferroviarie Treviglio-Cremona e Brescia-Cremona.\nStoria.\nLa stazione ferroviaria fu aperta il 1\u00ba maggio 1863 all'inaugurazione della linea Treviglio-Cremona, che univa la citt\u00e0 del Torrazzo alla linea Milano- Venezia, che allora passava per Bergamo.\nDurante la progettazione e la costruzione della linea ferroviaria, l'impianto fu al centro delle discussioni relative alla costruzione della Pavia-Cremona-Brescia. Per tale motivo, la \"Societ\u00e0 delle Strade Ferrate della Lombardia e dell'Italia Centrale\" decise di predisporre il tronco Olmeneta-Cremona per un eventuale raddoppio, nell'eventualit\u00e0 che fosse approvato il passaggio per il piccolo centro cremonese della tratta Brescia-Cremona.\nLa costruzione della linea ferroviaria che avrebbe unito le tre citt\u00e0 lombarde fu affidata alla Societ\u00e0 Italiana per le strade ferrate meridionali, preferita dalla Camera dei deputati alla Societ\u00e0 per le Ferrovie dell'Alta Italia (SFAI, denominazione della societ\u00e0 lombarda dopo il 1865) per motivi politici e giuridici. La societ\u00e0 del conte Bastogi dovette comunque avvalersi del tronco Cremona-Olmeneta. L'impianto fu dotato di un nuovo fabbricato viaggiatori adeguato alle dimensioni di traffico che le due linee avrebbero sostenuto. La Olmeneta-Brescia fu aperta il 15 dicembre 1866.\nDue anni dopo, la SFAI acquis\u00ec dalla Meridionale la nuova linea e la stazione non fu pi\u00f9 gestita in comune dalle due societ\u00e0 ferroviarie.\nLe vicissitudini dell'impianto seguirono quelle delle due linee ferroviarie: la propriet\u00e0 fu riscattata dallo Stato nel 1875; nel 1885 rientr\u00f2 nell'ambito Rete Adriatica, per cui fu nuovamente gestita dalla Societ\u00e0 Meridionale. Dopo il 1905, la linea pass\u00f2 alle Ferrovie dello Stato.\nStrutture e impianti.\nLa stazione di Olmeneta \u00e8 dotata di due fabbricati viaggiatori, uno scalo merci dotato di piano caricatore e di una cabina per la trazione elettrica.\nIl piazzale \u00e8 composto da tre binari, tutti adibiti al servizio viaggiatori. In particolare il primo binario \u00e8 utilizzato dai treni della linea per Treviglio, mentre il terzo da quelli della linea per Brescia. Il secondo \u00e8 impiegato per gli incroci di entrambe le linee.\nTra il secondo e il terzo binario \u00e8 presente una banchina a isola, raggiungibile dal marciapiede del primo binario grazie ad un sottopassaggio accessibile anche all'utenza disabile.\nAltre strutture.\nA meridione del fabbricato principale \u00e8 situato uno scalo merci, non utilizzato da parecchio tempo. Nella situazione del dicembre 2008, lo scalo \u00e8 composto da un piano caricatore e da un binario di scalo che si dirama dal primo binario lato Cremona.\nA settentrione del fabbricato secondario \u00e8 posizionata una cabina elettrica.\nAltri servizi.\nLa stazione dispone di:\nMovimento e servizio ferroviario.\nLa stazione \u00e8 gestita in telecomando dall'impianto di Cremona.\n\u00c8 servita dai treni regionali che espletano servizio su diverse direttrici:"}
{"id": "2140369", "revid": "228587", "url": "https://it.wikipedia.org/wiki?curid=2140369", "title": "Neil Davidge", "text": "\u00c8 conosciuto per la sua collaborazione con diversi artisti, come i Massive Attack, con i quali lavora come co-produttore dal 1996.\nHa collaborato anche con altri artisti, come Mos Def, David Bowie, The Prodigy, Sunna e Unkle.\nL'11 aprile 2012 Davidge ha annunciato di aver preso parte al team di 343 Industries come compositore del nuovo capitolo del franchise di Halo: \"Halo 4\".\nArte.\n\"Davidge\" ha partecipato alla creazione di alcune opere artistiche come \"Volume\", installazione luminosa interattiva creata dalla \"United Visual Artists\" e Robert Del Naja."}
{"id": "2140372", "revid": "599013", "url": "https://it.wikipedia.org/wiki?curid=2140372", "title": "Jes H\u00f8gh", "text": "Carriera.\nClub.\nNato ad Aalborg, ha iniziato la carriera per l'Aalborg Chang. Nel 1987, \u00e8 passato all'Aalborg (AaB), nella massima divisione del campionato danese. Nell'AaB, ha formato una coppia di centrocampo assieme a Peter Rasmussen, e H\u00f8gh ha segnato 7 reti in 26 partite.\nCon il contratto in scadenza con l'Aalborg nel 1992, ha firmato per i rivali del Silkeborg a novembre 1990. Una clausola sull'accordo gli ha concesso di restare altri sei mesi all'AaB e non ha mai potuto neppure allenarsi col Silkeborg, perch\u00e9 a novembre 1991 \u00e8 stato ceduto ai campioni di Danimarca del Br\u00f8ndby.\nAl Br\u00f8ndby ha cambiato la sua posizione in campo, passando dal centrocampo alla difesa. \u00c8 stato uno dei molti calciatori dello Jutland ad arrivare al Br\u00f8ndby, in quell'anno: tra gli altri, c'era anche Marc Rieper, con cui H\u00f8gh ha giocato anche nella . Con il club ha vinto una Coppa di Danimarca. Nell'ultima stagione con la squadra ha subito diversi piccoli infortuni che gli hanno fatto perdere il posto da titolare.\nNel 1994 \u00e8 tornato all'Aalborg, firmando un contratto triennale da semi-professionista. Ha giocato, per l'AaB, la seconda met\u00e0 del campionato, poi vinto. Nel mese di giugno del 1995 \u00e8 passato ai turchi del Fenerbah\u00e7e.\nNel primo anno al Fenerbah\u00e7e ha formato una coppia difensiva con l'ex calciatore del Br\u00f8ndby, Uche Okechukwu. Dopo sette anni di digiuno, in quella stagione \u00e8 arrivata la vittoria in campionato dei \"Kad\u0131k\u00f6y\". A luglio 1999, \u00e8 stato ingaggiato dal Chelsea, dove ha trovato la concorrenza di Marcel Desailly e Frank Leb\u0153uf. Con la squadra, ha vinto l'FA Cup 1999-2000. Ha giocato 17 incontri di campionato per i \"Blues\", finch\u00e9 un infortunio alla caviglia non lo ha costretto al ritiro a marzo 2001.\nNazionale.\nH\u00f8gh ha vestito la maglia della Danimarca in 57 occasioni e ha segnato una rete (realizzata al debutto in amichevole contro la Bulgaria). Con la Nazionale ha vinto la FIFA Confederations Cup 1995 e ha partecipato al , al e al ."}
{"id": "2140375", "revid": "287204", "url": "https://it.wikipedia.org/wiki?curid=2140375", "title": "Jes Hogh", "text": ""}
{"id": "2140378", "revid": "1522738", "url": "https://it.wikipedia.org/wiki?curid=2140378", "title": "Giancarlo Zarfati", "text": "Biografia.\nLa carriera attoriale di Gianfranco Zarfati \u00e8 limitata alla sua esperienza di attore bambino, dal 1951 ai primi anni sessanta.\nNato e cresciuto a Roma, fu scoperto da Aldo Fabrizi, che lo sent\u00ec fare una pernacchia con la bocca. Il bambino, a 5 anni, fu scritturato per il personaggio di \"Gnappetta\" nel film \"La famiglia Passaguai\" (1951), di Aldo Fabrizi, e nei suoi due seguiti. \nNel decennio successivo Zarfati gir\u00f2 numerose altre pellicole; quella per cui \u00e8 tutt'oggi maggiormente ricordato \u00e8 probabilmente \"Bravissimo\" (1955), di Luigi Filippo D'Amico, nella parte di un bambino dalla voce di baritono.\nNel 1963 Zarfati abbandon\u00f2 l'attivit\u00e0 cinematografica."}
{"id": "2140380", "revid": "36426", "url": "https://it.wikipedia.org/wiki?curid=2140380", "title": "Cavalieri dell'Ordine Equestre del Santo Sepolcro", "text": ""}
{"id": "2140382", "revid": "15756", "url": "https://it.wikipedia.org/wiki?curid=2140382", "title": "Abstracta", "text": " \nAbstracta: Curiosit\u00e0 della cultura e cultura delle curiosit\u00e0 \u00e8 stata una rivista di divulgazione culturale che trattava svariati temi, quali esoterismo, spiritualit\u00e0, filosofia, storia, simbolismo . La rivista, ideata e diretta inizialmente da Maria Pia Fiorentino, trattava tali argomenti in modo spesso anticonvenzionale, libero dai rigidi steccati accademici, e a volte con ricercata spettacolarit\u00e0..\nAlla rivista collaborarono intellettuali ed accademici come Paolo Aldo Rossi, El\u00e9mire Zolla, Mario Bussagli, Marco Bussagli, Franco Cardini, Grazia Marchian\u00f2, Ferruccio Bertini, Cecilia Gatto Trocchi, Umberto Albini, Alfredo Cattabiani, Ioan Petru Culianu, Graziella Federici Vescovini, Giorgio Galli, Paolo Lucarelli, Giuseppe Sermonti, Giuseppe Del Re, Emilio Servadio, Edoardo Sanguineti, Riccardo Di Segni ed Gian Carlo Benelli.\nStoria della rivista.\nNascita della rivista.\nIl progetto di Abstracta nasce all'inizio del 1985, a seguito dell'incontro tra Roberto Scaramuzza, titolare della Stile Regina Editrice, azienda specializzata nella produzione di editoria per l'industria, e Andrea De Pascalis, suo amico di infanzia, anch'egli impegnato in campo editoriale e cultore dello studio del pensiero magico ed esoterico. Il desiderio della Stile Regina era realizzare un prodotto di nicchia ma di qualit\u00e0.\nDe Pascalis propose di realizzare una rivista impegnata nella divulgazione di tematiche legate al pensiero magico-esoterico, alla storia delle religioni, all'antropologia culturale, all'arte figurativa, alla letteratura fantastica, alle scienze \u201ceretiche\u201d e a tutto quanto poteva inquadrarsi come \"cultura dimenticata\".\nRitenendo superato il modello del bimestrale francese Plan\u00e8te (1961-1968), ispirato dal realismo fantastico di Louis Pauwels e Jacques Bergier, legato allo spirito sessantottino de \u201cla fantasia al potere\u201d, si trattava di essere alternativi alla dimensione new-age nell'ambito della quale questi argomenti erano trattati al momento. Si desiderava tener conto di quanto andavano mostrando le ricerche accademiche che, sempre pi\u00f9 numerose, si stavano aprendo allo studio di ambiti culturali fino allora tab\u00f9.\nPunti di riferimento erano i lavori di \u201cpionieri\u201d come Frances Yates per l'ermetismo rinascimentale, di Mircea Eliade per lo sciamanesimo e lo yoga, di Gershom Scholem per la qabbal\u00e0, di Jacques van Lennep sui rapporti tra arte e alchimia: le cui conclusioni restavano per\u00f2 poco o affatto diffuse presso il grande pubblico.\nIl progetto aveva un punto di incognita nella difficolt\u00e0 di conciliare divulgazione e accuratezza scientifica: pochi i divulgatori specializzati, altrettanto esigui gli accademici disposti a dimenticare la forma della relazione convegnistica per cimentarsi con la necessit\u00e0 di sintesi e di semplicit\u00e0 propri al linguaggio di un articolo. Superare questo limite e reclutare un piccolo gruppo di collaboratori nell'uno e nell'altro campo non fu facile, tanto pi\u00f9 che la rivista ancora non c'era e la casa editrice era sconosciuta. Un aiuto venne da Mario Bussagli, dell'Universit\u00e0 di Roma, convinto sostenitore del progetto, che si fece garante presso alcuni suoi colleghi. Seguirono le adesioni del medievalista Raniero Orioli, dell'astrofisico di Monte Mario Vincenzo Croce, di Alfonso Maria Di Nola. Contemporaneamente si lavor\u00f2 al progetto grafico e alla strutturazione di una piccola redazione. Inizialmente puntando ad una grafica molto elaborata, che si rifaceva agli stili di Aldo Manuzio e di altri editori rinascimentali. Artefice di quella grafica fu l'artista salentino Nino Cappello, con l'aiuto del giovane conterraneo Emilio Tomaselli. Il modello, proprio seguendo lo stile delle cinquecentine, lasciava spazio per note a margini redazionali, a carattere esplicativo, che accompagnavano nella lettura i lettori meno esperti. Le illustrazioni erano costituite per lo pi\u00f9 da opere d'arte, antiche xilografie e disegni realizzati appositamente.\nIl primo direttore responsabile fu individuato in Maria Pia Fiorentino. Venne poi il momento di scegliere un nome per la rivista. Nel primo progetto di De Pascalis il nome doveva essere \"Hyeronimus B.\", con allusione al pittore fiammingo Hyeronimus Bosch, il cui mondo figurativo simbolico, si prestava bene ad essere cifra del campo di interesse della pubblicazione. Logo della testata doveva essere la firma stessa di Bosch. L'editore, per\u00f2, ritenendo troppo criptici quel nome e quel logo impose alla fine il nome Abstracta, nel senso di \u201ccose astratte\u201d, o \u201castrazioni\u201d, nel richiamo alla impalpabilit\u00e0 di determinati argomenti a fronte della cultura positivista del XX secolo.\nIl lavoro di preparazione and\u00f2 avanti per tutto il 1985. A Natale di quell'anno fu messo in edicola il primo numero della rivista, con data di copertina gennaio 1986, numero che gi\u00e0 registrava l'adesione di Paolo Aldo Rossi, dell'Universit\u00e0 di Genova, che allarg\u00f2 la rosa dei collaboratori con nomi di prestigio, come El\u00e9mire Zolla, Franco Cardini, Grazia Marchian\u00f2, Ferruccio Bertini, Cecilia Gatto Trocchi, andando a costituire il comitato scientifico di cui lo stesso Rossi divenne direttore.\nI primi numeri.\nAderirono nel frattempo il grecista Umberto Albini, lo storico della Chiesa A. Agnoletto, lo scrittore Alfredo Cattabiani, l'antropologo delle religioni Ioan Petru Culianu, la storica della filosofia Graziella Federici Vescovini, il politologo Giorgio Galli, l'alchimista Paolo Lucarelli, il genetista Giuseppe Sermonti, il fisico-chimico Giuseppe Del Re, lo psicologo Emilio Servadio, l'italianista Edoardo Sanguineti, l'ebraista Riccardo Di Segni ed altri tra i quali Gian Carlo Benelli, autore di studi sullo Gnosticismo tardo antico, che si occup\u00f2 dell'opera di Bachelard e dell'analisi delle leggende melusiniane.\nNelle prime uscite Abstracta conquist\u00f2 la prevista nicchia di lettori, ma si dovette confrontare con la ritrosia delle agenzie pubblicitarie ad impegnarsi su una pubblicazione che era appunto di nicchia e per di pi\u00f9 trattava argomenti tanto particolari e allora considerati di \u201cpessima fama\u201d come la magia, la stregoneria, l'esoterismo.\nQuesto pregiudizio alla fine sarebbe risultato decisivo.\nTuttora \"Abstracta\" \u00e8 una rivista molto ricercata dai collezionisti.\n1990: La chiusura.\nLa rivista cess\u00f2 le sue pubblicazioni nel 1990 e l'ultimo numero uscito fu il 54.\n1998: Progetto \"Airesis\".\nIn occasione del \"Convegno sulle sibille\" tenutosi a Montemonaco sui Monti Sibillini nel 1998, da un'idea di Massimo Marra e Paolo Aldo Rossi, nacque il progetto \"Airesis\" (in greco \u03b1\u1f35\u03c1\u03b5\u03c3\u03b9\u03c2, \"ha\u00ecresis\" legato concettualmente alla d\u00f9naton-possibilit\u00e0), che aveva l'intento di radunare attorno a questo nome il maggior numero possibile di intellettuali ed ex collaboratori del precedente \"Abstracta: Curiosit\u00e0 della cultura e cultura delle curiosit\u00e0\", assieme a chi si sentisse vicino a tale sensibilit\u00e0."}
{"id": "2140386", "revid": "773636", "url": "https://it.wikipedia.org/wiki?curid=2140386", "title": "Vallio", "text": ""}
{"id": "2140393", "revid": "729019", "url": "https://it.wikipedia.org/wiki?curid=2140393", "title": "Pierre Mignoni", "text": "Biografia.\nCresciuto nel Tolone, con il club della sua citt\u00e0 natale esord\u00ec in campionato nel 1996; trasferitosi al B\u00e9ziers per una stagione, conobbe nel 1997 l'esordio internazionale, nel corso dei \"test\" di fine anno, contro l'.\nFu selezionato dal C.T. Skrela nella rosa che prese parte alla in Galles, nel quale la raggiunse la finale, poi persa contro l'.\nDi nuovo al Tolone nel 1999/2000, pass\u00f2 una stagione al Dax e, dal 2001 al 2003, fu ingaggiato di nuovo da una sua ex squadra, il B\u00e9ziers.\nDal 2002 (anno del Sei Nazioni vinto con il Grande Slam) al 2005 non ebbe pi\u00f9 esperienze internazionali, e si dedic\u00f2 all'attivit\u00e0 di club nel Montferrand, poi divenuto Clermont-Auvergne.\nTornato a vestire la maglia blu della Francia nel 2005, vinse il Sei Nazioni 2006; un anno pi\u00f9 tardi vinse il suo primo trofeo di club, l'European Challenge Cup con il Clermont, battendo in finale gli inglesi del Bath.\nPrese quindi parte alla in Francia, nella quale disput\u00f2 3 incontri, l'ultimo dei quali, la finale per il 3\u00ba posto persa contro l', \u00e8 tuttora l'incontro internazionale pi\u00f9 recente disputato da Mignoni.\nAlla fine della stagione 2010-11 ha deciso di porre termine alla sua carriera agonistica; a seguito di ci\u00f2, il club gli ha offerto l'incarico di allenatore della tre quarti a partire dal campionato successivo."}
{"id": "2140394", "revid": "1494169", "url": "https://it.wikipedia.org/wiki?curid=2140394", "title": "Tacul", "text": "Con Tacul ci si riferisce a:"}
{"id": "2140397", "revid": "729019", "url": "https://it.wikipedia.org/wiki?curid=2140397", "title": "Type 100", "text": "Il Type 100 (in giapponese \u4e00\u3007\u3007\u5f0f\u6a5f\u95a2\u77ed\u9283, \"100 Shiki Kikan-tanj\u016b\") \u00e8 stato un mitra sviluppato dall'Impero giapponese alla fine degli anni trenta e utilizzato a partire dal 1942. Tuttavia non divenne un'arma di massa, come lo furono l'MP 40 o il Thompson, e dette prove di modeste qualit\u00e0 anche a causa di difetti della munizione camerata, la debole 8 \u00d7 22 mm Nambu.\nSviluppo.\nDurante i processi di modernizzazione e potenziamento dell'inventario bellico, l'esercito imperiale giapponese aveva trascurato la categoria delle armi leggere automatiche portatili sovvenzionando il concepimento di armi pi\u00f9 convenzionali. Soltanto attorno al 1934 il generale Kijir\u014d Nambu, noto disegnatore attivo nel settore delle armi da fanteria dai primi anni Venti, propose di sua iniziativa un primo tipo di pistola mitragliatrice che prendeva spunto dal tedesco MP 18: denominata Type I (o anche Type II e Type IIA) l'arma era lunga soltanto 620\u00a0mm, pesava 2,8 chili, presentava un meccanismo di fuoco a massa battente ed era stata progettata attorno alla cartuccia da pistola 8 \u00d7 22 mm Nambu. A rendere davvero innovativo questo mitra era per\u00f2 la sede del caricatore da 50 colpi, che veniva infatti inserito nell'impugnatura, soluzione all'avanguardia per l'epoca; esso, molto arcuato, presentava in fondo un piccolo monopode incernierato da infiggere nel suolo in caso di sparo in posizione prona. L'arma venne testata tra il 1936 e il 1937 ma in ultimo i vertici dell'esercito lo rifiutarono considerandola poco affidabile.\nIn seguito a questo primo tentativo, i responsabili dell'approvvigionamento armi dell'esercito si convinsero della bont\u00e0 del concetto e contattarono l'Ufficio tecnico. L'Ufficio si rivolse alla compagnia di manifattura armi fondata dal generale Nambu: poich\u00e9 il Giappone deteneva solo esperienze embrionali in merito ad armi automatiche individuali, egli progett\u00f2 un secondo mitra ispirandosi fortemente ai modelli stranieri dello stesso tipo, che erano stati importati in piccole quantit\u00e0; in particolare si rivolse di nuovo all'MP 18. Altri criteri seguiti da Nambu furono mirati a rendere facile la manutenzione e intuitivo l'uso anche da parte di soldati non addestrati. I collaudi dei prototipi si svolsero nel corso del 1939 e l'esercito adott\u00f2 il nuovo mitra nel 1940, anno del calendario gregoriano usato in Occidente che corrispondeva al 2600 nel calendario giapponese: come di prassi il nuovo equipaggiamento venne denominato con le ultime due cifre dell'anno corrente; la presenza di due zeri venne risolta con la designazione \"Type 100\".\nCaratteristiche.\nIl mitra Type 100 era lungo circa 890\u00a0mm e pesava 3,8\u00a0kg a vuoto. Si componeva di una cassa in legno ripresa da quella tipica delle carabine cui era fissato posteriormente un calcio parimenti in legno: le due sezioni erano unite da un'impugnatura piuttosto angolata. La cassa era la sede della camera di scoppio e della canna, compresa quasi del tutto in un rivestimento tubolare che era stato forato per garantire il raffreddamento durante le operazioni di sparo. Essa era equipaggiata con un freno di bocca facente funzione anche di compensatore e veniva placcata in cromo per combattere la corrosione dovuta all'umidit\u00e0 e al fango delle giungle tropicali. La canna sporgeva poco oltre la cassa, che infatti era stata prolungata al fine di fornire all'operatore un'impugnatura anteriore che gli impedisse di scottarsi.\nDietro la canna era installato il meccanismo di fuoco a massa battente: il ciclo di sparo iniziava a otturatore aperto ed era disponibile soltanto in modalit\u00e0 automatica; il puntamento avveniva attraverso un alzo regolabile fissato sopra il castello e due tacche di mira parallele poste in cima alla canna. Gli organi di mira erano spostati sul lato sinistro rispetto alla linea longitudinale dell'arma e ci\u00f2 implicava difficolt\u00e0 nell'impiego, in particolare se il soldato che maneggiava l'arma era mancino; ma visto che il mitra \u00e8 un'arma da usare a distanze brevi non sempre si abbisognava di un puntamento accurato. Il grilletto sporgeva davanti all'impugnatura ed era protetto da un sottile ponticello.\nIl caricatore adoperato era curvo e conteneva 30 proiettili calibro 8 \u00d7 22\u00a0mm Nambu, una munizione da pistola di potenza insufficiente e conseguente gittata limitata. Il caricatore veniva inserito sul lato sinistro dell'arma un poco avanti al baricentro, dall'altro lato l'otturatore espelleva i bossoli vuoti: il rateo di fuoco raggiungeva i 450 colpi al minuto e una velocit\u00e0 alla volata di 335\u00a0m/s, prestazioni che tendevano a svuotare il caricatore in una manciata di secondi. Il mitra poteva essere dotato di alcuni equipaggiamenti aggiuntivi: secondo una tipica ottica giapponese, sotto la bocca della canna era presente un grosso e complicato aggancio per la baionetta; dietro questo era possibile appendere un bipiede. Due occhielli metallici, uno sotto il calcio poco dietro l'impugnatura e l'altro dietro il freno di bocca sul lato destro della canna, servivano a legarvi una tracolla.\nVarianti.\nType 100/40 (N).\nFin dall'inizio della fabbricazione il Type 100 venne fornito in due versioni, una con calcio fisso e una con calcio ripiegabile sulla destra, con perno dietro l'azione e con un peso globale inferiore rispetto al modello base. Questa variante, designata Type 100/40 (N), fu consegnata ai reparti paracadutisti del Dai-1 Teishin Sh\u016bdan dell'Esercito e a quelli della Marina imperiale giapponese, che ebbero cos\u00ec un'arma automatica da portarsi dietro senza problemi durante il lancio.\nType 100/44.\nNel 1944 la guerra in Estremo Oriente era volta al peggio per il Giappone e la sua industria bellica, provata dal blocco sottomarino e dai primi attacchi aerei statunitensi, stava attraversando una grave crisi: per risparmiare risorse e velocizzare la produzione il progetto del Type 100 venne semplificato e rivisto alla luce anche dei rapporti provenienti dal campo. L'arma venne ridenominata Type 100/44 e si distingueva dal precedente modello per gli organi di mira posteriori non regolabili; erano inoltre state rimosse le sedi di attacco sia del bipiede sia della baionetta, la quale poteva comunque essere fissata alla canna stessa. Il meccanismo di sparo era stato rivisto e il rateo di fuoco era stato incrementato a 800 colpi al minuto. Tale versione del mitra era per\u00f2 scarsamente affidabile e le munizioni, soprattutto negli ultimi mesi del conflitto, erano mediocri: le deficienze erano da imputare ai materiali grezzi utilizzati, quelli di pregio essendo non disponibili o presenti in quantit\u00e0 assai contenute.\nProduzione.\nIl Type 100 fu costruito in serie dagli arsenali di Nagoya e Kokura in collaborazione con la compagnia commerciale Nambu. Un primo lotto di pezzi, tutti del primo modello con calcio fisso o mobile, fu completato nel 1942 dall'arsenale di Kokura. Nel 1944 l'arsenale di Nagoya fabbric\u00f2 Type 100/44; inoltre fu incaricato di produrre una variante da paracadutista con calcio ripiegabile e un peso ridotto, che secondo le stime fu consegnata in - esemplari.\nImpiego operativo.\nIl Type 100 fu adoperato per la prima volta nel 1942 dall'esercito in Cina, nel corso di alcune operazioni anfibie. Il mitra si dimostr\u00f2 facile da smontare e pulire e il modesto rinculo influiva poco sulla precisione di tiro. Furono comunque individuati anche diversi difetti, il pi\u00f9 importante dei quali era la cartuccia 8\u00a0mm Nambu, nota per l'inefficiente potere d'arresto gi\u00e0 a qualche decina di metri di distanza; era appena accettabile e sarebbe stato meglio sostituirla con la gi\u00e0 disponibile 9 \u00d7 19 mm Parabellum dell'MP 18. Lo svantaggio principale della munizione nipponica era il disegno complesso che tendeva a inceppare il ciclo di fuoco. Inoltre il caricatore sporgente poteva essere d'impaccio in luoghi angusti e sia la baionetta che il bipiede penalizzavano la praticit\u00e0.\nNell'agosto 1945 l'Impero giapponese si arrese agli Alleati. Come accadde a molti altri equipaggiamenti militari nipponici, piccole quantit\u00e0 di Type 100 furono catturate dai movimenti di resistenza formatisi nel Sud-est asiatico negli anni precedenti, i quali continuarono a lottare per ottenere l'indipendenza dei loro paesi: il mitra nipponico fu cos\u00ec usato dai Viet Minh durante la Guerra d'Indocina, dalle truppe dell'esercito della Corea del Nord durante la Guerra di Corea e anche dalla Repubblica popolare cinese. La sua presenza fu poi segnalata in alcuni conflitti locali esplosi pi\u00f9 avanti negli anni."}
{"id": "2140398", "revid": "1516566", "url": "https://it.wikipedia.org/wiki?curid=2140398", "title": "Autore di Metz", "text": "Era in carica quando Attila s'impadron\u00ec di Metz nel 451 e martirizz\u00f2, decapitandolo, san Livario.\nNell'852 il vescovo Drogone fece trasportare il suo corpo a Marmoutier (Basso Reno), insieme al corpo di san Celeste, il secondo vescovo. Secondo la leggenda, era stata organizzata una processione per mostrare le due reliquie attraverso la citt\u00e0 e quella di Autore, pi\u00f9 celebre, era stata disposta pi\u00f9 avanti, ma si rifiut\u00f2 di avanzare finch\u00e9 il corteo di Celeste non prese il primo posto.\nNel 1525, all'epoca della guerra dei contadini tedeschi, i protestanti profanarono la chiesa abbaziale di Marmoutier e mischiarono le ossa di Autore con altre per renderle irriconoscibili.\nLa sua festa si celebra il 9 agosto."}
{"id": "2140400", "revid": "161273", "url": "https://it.wikipedia.org/wiki?curid=2140400", "title": "Selanik", "text": ""}
{"id": "2140403", "revid": "371529", "url": "https://it.wikipedia.org/wiki?curid=2140403", "title": "A Rose Is Still a Rose", "text": "A Rose Is Still a Rose \u00e8 un album della cantante soul statunitense Aretha Franklin, registrato nel 1998 per la Arista Records."}
{"id": "2140404", "revid": "1300584", "url": "https://it.wikipedia.org/wiki?curid=2140404", "title": "Schnauzer medio", "text": "Lo Schnauzer medio \u00e8 una razza di cani di origine tedesca. Il suo nome deriva da quello di un cane presentato in una mostra nel 1879, e significa \"muso baffuto\".\nOrigine.\nLo schnauzer \u00e8 un cane da utilit\u00e0 antico, proveniente dalla regione del W\u00fcrttemberg, in Germania, dove la sua presenza \u00e8 attestata fin dal XVI secolo e alcuni esemplari compaiono anche in dipinti di Rembrandt. Nato come cane per la caccia al ratto, tanto da guadagnarsi il soprannome di \"cacciatore di topi\" (i grandi baffi, che gli hanno valso il nome, hanno consentito allo schnauzer di essere particolarmente efficiente nella caccia ed eliminazione dei topi nelle scuderie e nei granai) si \u00e8 poi specializzato come cane da compagnia. Ha ottimi rapporti con i cavalli e per questo motivo era spesso utilizzato nelle stalle o per scortare nei boschi le carrozze, anticipandole al trotto, e vigilando sul cammino di queste segnalando ogni tentativo di incursione e aggressione. \nDallo schnauzer medio si sono sviluppati in seguito lo schnauzer gigante e lo schnauzer nano. Quando venne fondato il \"Pinscher Schnauzer Club\" tedesco nel 1895, lo schnauzer medio veniva ancora chiamato \"pinscher a pelo ruvido\".\nAspetto.\nLo schnauzer \u00e8 caratterizzato da una corporatura solida e robusta che si pu\u00f2 iscrivere in un quadrato, infatti l'altezza al garrese \u00e8 uguale alla lunghezza della schiena. L'aspetto \u00e8 praticamente identico nelle tre taglie della razza: il medio (Schnauzer), il gigante (Riesen Schnauzer) ed il nano (Zwerg Schnauzer). La testa \u00e8 rettangolare, con cranio piatto; la lunghezza del muso \u00e8 uguale alla larghezza e la mascella \u00e8 molto forte, anche se resa non evidente dai caratteristici baffi. Il morso \u00e8 a forbice. Gli occhi sono di dimensioni medie. Le orecchie sono a \"V\" e la coda descrive una curva contenuta. In passato, al cane venivano tagliate le orecchie e la coda, ma questa pratica \u00e8 caduta in disuso in tempi recenti.\nPelo.\nIl pelo \u00e8 ruvido, soprattutto sulla schiena ed i fianchi, di colore pepe e sale o nero. Deve essere mantenuto abbastanza corto, possibilmente mediante \"strippaggio\" su schiena e fianchi ed opportunamente rasato e sagomato sulle gambe, anche per ridurre il naturale e frequente ricambio di pelo, una volta raggiunta la lunghezza massima (6-8 centimetri). \u00c8 molto folto, ruvido e resistente.\nCarattere.\nQuesto cane, nato come cane da lavoro per la notevole versatilit\u00e0, si identifica principalmente come cane da guardia (od anche da difesa). \u00c8 comunque un ottimo cane da compagnia, molto tollerante con i bambini (soprattutto quelli della famiglia) e diffidente nei confronti degli estranei. In famiglia \u00e8 molto presente ed ama partecipare alla vita della famiglia, sempre pronto a giocare (non appena si presenta una palla). Intelligente e giocherellone, \u00e8 un cane che impara molto velocemente, purch\u00e9 condotto con la giusta determinazione ed autorit\u00e0. \u00c8 un cane molto affidabile ed obbediente verso la persona che riconosce come \"capobranco\", ma decisamente scostante se affrontato da estranei. Con l'avanzare dell'et\u00e0 (tra i dieci ed i quindici anni) tende a ridurre l'esuberanza giovanile, ma non l'attenzione e la vigilanza territoriale. Nella sua tipicit\u00e0, lo schnauzer medio presenta un temperamento vivace associato ad una calma circospetta. Complice la singolare capacit\u00e0 di lettura del contesto ed il proverbiale attaccamento al suo gruppo familiare, anche in momenti apparentemente rilassati, manifesta veloce comprensione di quello che esula dal normale risultando sempre vigile e pronto all'intervento. Naturalmente predisposto al gioco \u00e8 amante dei bambini (che devono essere educati al rispetto degli animali) e incorruttibile guardiano della pace domestica. Non abbaia se non ha un motivo di allerta. I sensi sono sviluppatissimi e manifesta grande attitudine all'addestramento. Il coraggio, il senso di abnegazione, la resistenza fisica e l'ottima tolleranza alle intemperie e malattie ne fanno un grandissimo cane da utilit\u00e0 collocandolo in primo piano fra i cani per la famiglia e, conseguentemente, la difesa della propriet\u00e0. Sbaglierebbe chi volesse disgiungere queste due qualit\u00e0: lo schnauzer non \u00e8 un cane da porre a guardia di cose, ha bisogno di vivere con i familiari e sar\u00e0 sempre fiero del suo ruolo che deve essere stabilito subito appena entrato in casa. Essendo un cane fisicamente molto prestante e dinamico bisogna subito stabilire le naturale gerarchie. Lo schnauzer ha un carattere molto diffidente contro gli estranei o persone che non vede molto spesso. Non aspettatevi, quindi, che quando qualcuno entra in casa o si avvicina ai padroni, gli faccia le feste e lo lecchi, la sua diffidenza deriva dalla capacit\u00e0 di monitorare tutto ci\u00f2 che lo circonda e dal grande amore per la sua famiglia e far\u00e0 sempre di tutto per proteggerla, \u00e8 un cane che merita rispetto (come tutti i cani) quindi il segreto per una buona educazione sar\u00e0 conquistare la sua fiducia, una buona dose di pazienza \u00e8 richiesta (specialmente per i maschi) in quanto sar\u00e0 lui a cambiare, in genere dopo i due anni di vita, diventando un impareggiabile compagno per tutta la famiglia.\nMalattie.\nCome quasi ogni cane domestico teme il caldo a partire dai 25\u00b0. Essendo dotato unicamente di ghiandole sudoripare in naso e cuscinetti delle zampe gi\u00e0 a questa temperatura pu\u00f2 ricevere danni permanenti. L'esposizione diretta al Sole sarebbe da evitare in quanto il folto mantello, sia a pelo lungo che corto, \u00e8 progettato per resistere alle gelate invernali ma non permette la dispersione diretta del calore attraverso la pelle.\nAlcuni cuccioli possono soffrire della chiusura del canale lacrimale e questo problema pu\u00f2 essere risolto con una piccola operazione chirurgica. Nonostante la forza fisica e la salute molto forte lo Schnauzer Medio, alla pari del gigante, soffre di displasia dell'anca: \u00e8 consigliabile una visita specifica con radiografia verso gli 8 mesi per escludere il problema. Sono inoltre soggetti ad epilessia, soprattutto in et\u00e0 anziana; la malattia si pu\u00f2 presentare anche alla nascita quando non \u00e8 possibile somministrare farmaci specifici (gardenale). Poi lo schnauzer pu\u00f2 essere soggetto a mielopatia troncolombare (MTL) ovvero una sorta di piccola paralisi del tronco- lombare che pu\u00f2 essere alleviata previa consultazione con un veterinario neurologo somministrando farmaci miorilassanti. In ogni caso il trattamento \u00e8 palliativo ed cane non guarisce: sostanzialmente gli si allunga la vita di alcuni anni.\nPer le femmine che non verranno mai fatte accoppiare \u00e8 consigliata la sterilizzazione onde evitare problemi derivanti da infezioni all'utero (come endometrite, e piometra).\nI cuccioli possono essere soggetti alla tosse del canile (equivalente alla pertosse), che pu\u00f2 essere facilmente curata mediante trattamento antibiotico.\nPeso e altezza.\nPeso ideale: sia per i maschi che per le femmine da 35 a 45\u00a0kg\nPeso ideale: sia per i maschi che per le femmine da 14 a 20\u00a0kg\nPeso ideale: sia per i maschi che per le femmine da 4,5 a 7\u00a0kg\nL'altezza al garrese corrisponde approssimativamente alla lunghezza del corpo che d\u00e0 allo schnauzer un aspetto quadrato.\nLa lunghezza totale della testa (dall'estremit\u00e0 del tartufo alla cresta occipitale) corrisponde alla met\u00e0 della lunghezza del dorso (dal garrese all'attaccatura della coda)."}
{"id": "2140413", "revid": "1305772", "url": "https://it.wikipedia.org/wiki?curid=2140413", "title": "Subway-Letteratura", "text": "Il Premio Subway-Letteratura \u00e8 stato un riconoscimento assegnato annualmente a scrittori e poeti Under35, dall'Associazione Laboratorio-E20 (oggi Subway Edizioni). I principali partner di Subway-Letteratura erano Libera Universit\u00e0 di Lingue e Comunicazione IULM, TrattoPEN, Metronapoli S.p.A., e Fondazione Banco di Sicilia. Patrocinatori MetroService, Center for Kultur og Udvikling, ATAM S.p.A. e i comuni di Milano, Napoli, Venezia, Palermo, Bologna e Treviso.\nOrigini.\nIl Premio nasce nel 2002 da un progetto di Davide Franzini e Oliviero Ponte di Pino, con il sostegno del Settore tempo libero del Comune di Milano . L'iniziativa, rigorosamente no-profit, mira a scoprire e valorizzare nuovi giovani talenti letterari.\nNel 2006 Subway-Letteratura ha ricevuto dal Ministero per i Beni e le Attivit\u00e0 Culturali un premio per la migliore iniziativa tematica volta alla promozione della lettura.\nL'ultima edizione svolta \u00e8 stata la XII, nel 2013 \nSezioni.\nIl Premio si articolava in quattro sezioni:\nLa distribuzione \u00e8 affidata ai juke-box letterari. Posizionati nei punti nevralgici delle reti di trasporti della principali citt\u00e0 italiane e straniere (Milano, dal 2002; Napoli, dal 2004; Venezia, dal 2006; Palermo, dal 2007; Bologna e Treviso dal 2009; Copenaghen, dal 2011) questi distributori offrono ai frequentatori dei mezzi pubblici libretti da sedici pagine stampati su carta (riciclata al 100% da post-consumo) in forma gratuita."}
{"id": "2140415", "revid": "24443", "url": "https://it.wikipedia.org/wiki?curid=2140415", "title": "Gruppo del Rochefort", "text": ""}
{"id": "2140426", "revid": "767487", "url": "https://it.wikipedia.org/wiki?curid=2140426", "title": "What You See Is What You Sweat", "text": "What You See Is What You Sweat \u00e8 un album della cantante soul statunitense Aretha Franklin, registrato nel 1991 per la Arista Records."}
{"id": "2140429", "revid": "33689", "url": "https://it.wikipedia.org/wiki?curid=2140429", "title": "Abbahu", "text": "Conoscitore della koin\u00e9 linguistica e culturale greca, incoraggi\u00f2 lo studio del greco tra gli Ebrei. Diresse l'accademia di Cesarea e polemizz\u00f2 con i dotti cristiani. Tra gli Amorei palestinesi fu l'ultimo personaggio di spicco dell'epoca talmudica. Raccoglitore di tradizioni del suo popolo, \u00e8 spesso citato dal Talmud.\nLa sua educazione rabbinica si realizz\u00f2 principalmente a Tiberiade, nell'accademia talmudica presieduta da Rabi Johanan, con il quale intrattenne relazioni quasi filiali. Comp\u00ec spesso pellegrinaggi a Tiberiade, anche quando ormai era gi\u00e0 un'autorit\u00e0 come rettore dell'Accademia di Cesarea. Era considerato un'autorit\u00e0 nelle questioni su pesi e misure.\nApprese la lingua greca al fine di essere utile al suo popolo: la Giudea era allora sotto il proconsole romano e il greco era arrivato a rivaleggiare, in maniera considerevole, con la lingua ebraica, perfino nella preghiera; nonostante le proteste di Simon bar Abba, egli insegn\u00f2 il greco anche alle sue figlie.\nRettore a Cesarea.\nPer la sua saggezza, ricchezza ed opulenza, Abb\u0101h\u016b divenne popolare non solo tra suoi correligionari, ma acquis\u00ec influenza anche con il governo proconsolare. In un'occasione, quando i suoi colleghi pi\u00f9 anziani, \u1e24iyya b. Abba, Ammi, e Assi, avevano punito una certa donna, chiesero ad Abb\u0101h\u016b di intercedere presso il proconsole del quale temevano l'ira.\nEgli, peraltro, aveva gi\u00e0 anticipato le loro richieste, e scrisse loro che aveva calmato gli informatori, ma non l'accusatore. La lettera spiritosa ed enigmatica che descrive l'incidente, conservata nel Talmud (Yer. Meg. iii. 74a), \u00e8 scritta nel complesso in pura lingua ebraica, e utilizza perfino la traduzione in ebraico di nomi propri in greco, per evitare ogni esposizione al pericolo nel caso in cui lo scritto fosse caduto in mano di nemici o informatori."}
{"id": "2140432", "revid": "36426", "url": "https://it.wikipedia.org/wiki?curid=2140432", "title": "Montelupo fiorentino", "text": ""}
{"id": "2140433", "revid": "124123", "url": "https://it.wikipedia.org/wiki?curid=2140433", "title": "Arnoaldo di Metz", "text": "Biografia.\nEra figlio del senatore Ansberto, nipote del senatore Tonanzio Ferreolo, e di sua moglie Blithilde. Successe a suo zio Agilulfo come vescovo di Metz.\nArnoaldo ha dato nome ad un quartiere di Saarbr\u00fccken: \"St. Arnualer Markt\". Il quartiere si chiamava in precedenza \"Merkingen\" e sarebbe stato ceduto al vescovo dal re di Austrasia Teodeberto II. Arnoaldo vi fond\u00f2 un'abbazia.\nFamiglia e discendenza.\nSpos\u00f2 prima del 584 Oda (?), nata verso il 564 e ha avuto per figli Itta, sposa di Pipino di Landen, e Doda nata verso il 584, sposa di Arnolfo di Metz poi suora a Treviri dopo il 612.\nAlcuni genealogisti hanno fatto di Arnoaldo il padre di Arnolfo di Metz. Questa filiazione \u00e8 per\u00f2 fortemente contestata."}
{"id": "2140435", "revid": "36426", "url": "https://it.wikipedia.org/wiki?curid=2140435", "title": "Dickens", "text": ""}
{"id": "2140436", "revid": "287204", "url": "https://it.wikipedia.org/wiki?curid=2140436", "title": "James Hogg", "text": "Vita.\nHogg nacque in una fattoria nei pressi della foresta di Ettrick in Selkirk e battezzato il 9 dicembre. Non ricevette un'educazione formale, e nel 1788 divenne pastore, vivendo in povert\u00e0. Il suo datore di lavoro, James Laidlaw, vedendo come si sforzava per migliorarsi, gli offr\u00ec aiuto a procurarsi libri. Nel 1796 la morte di Robert Burns devast\u00f2 Hogg, nonostante egli fosse venuto a sapere del poeta solo da poco. Faticava a comporre poesie, e Laidlaw lo present\u00f2 a Walter Scott, il quale aveva chiesto aiuto per la pubblicazione di \"The Minstrelsy of the Scottish Border\".\nNel 1801, Hogg visit\u00f2 Edimburgo per la prima volta. La sua prima raccolta, \"The mountain bard\", venne pubblicata nel 1807, senza alcun impatto nella scena letteraria. Un altro tentativo, la rivista letteraria \"The Spy\" fondata nel 1810 fall\u00ec dopo un anno. Ma il suo poema epico, \"The Queen's Wake\", ambientato al ritorno di Maria Stuarda (1561) dopo il suo esilio in Francia, venne pubblicato nel 1813 e riscosse successo. Conobbe William Wordsworth e Thomas de Quincey.\nDivenuto una nota figura letteraria (anche se spesso deriso per il suo accento e il suo aspetto), William Blackwood lo assunse per il suo \"Blackwood's Magazine\", una delle pi\u00f9 vendute del tempo. Altri scrittori, tra cui Walter Maginn e Thomas de Quincey, assunsero un ruolo preponderante sulle pagine della pubblicazione e Hogg si trov\u00f2 presto non solo escluso dal suo circolo interno, ma anche attaccato e deriso.\nNel 1824, ormai non pi\u00f9 stimato a Edimburgo, largamente escluso dal \"Blackwood's Magazine\", cinquantenne con una famiglia a carico, Hogg scrisse il suo famoso racconto di persecuzione, delusione e coscienza torturata: \"Confessioni di un peccatore impeccabile\" (\"The Private Memoirs and Confessions of a Justified Sinner\"). Il libro non ebbe successo, e fu dimenticato per pi\u00f9 di un secolo, finch\u00e9 venne notato dallo scrittore francese Andr\u00e9 Gide."}
{"id": "2140442", "revid": "260676", "url": "https://it.wikipedia.org/wiki?curid=2140442", "title": "Yangzhou", "text": "Yangzhou (in cinese \u626c\u5dde; in pinyin Y\u00e1ngzh\u014du) \u00e8 una citt\u00e0 della Cina nella provincia dello Jiangsu.\nIn epoca medioevale ospit\u00f2 una colonia mercantile italiana, come testimoniano gli appunti di Odorico da Pordenone ed il ritrovamento della tomba di Katerina Vilioni.\nStoria.\nLe origini della citt\u00e0 risalgono al V secolo a.C., durante il Periodo delle Primavere e degli Autunni, ma Yangzhou acquis\u00ec una certa importanza solo con l'imperatore Yangdi, il quale ordin\u00f2 lo scavo del Grande Canale Imperiale.\nGrazie a quest'opera, Yangzhou divenne uno dei principali porti per il commercio estero.\nL'esploratore veneziano Marco Polo riferisce di avere lavorato per conto dell'imperatore Kublai Khan per tre anni nella citt\u00e0 di Yangzhou, che lui chiama Jangiu ne \"Il Milione\".\nCuriosit\u00e0.\nIl riso saltato (o fritto) che viene comunemente servito in Italia nei ristoranti cinesi col nome di \"riso alla cantonese\" \u00e8 conosciuto in Cina col nome di \"riso alla Yangzhou\"."}
{"id": "2140450", "revid": "642594", "url": "https://it.wikipedia.org/wiki?curid=2140450", "title": "Profeta Malachia", "text": ""}
{"id": "2140451", "revid": "110157", "url": "https://it.wikipedia.org/wiki?curid=2140451", "title": "Bogotol", "text": "Bogotol \u00e8 una citt\u00e0 della Russia siberiana centro-meridionale, situata 252\u00a0km ad occidente del capoluogo Krasnojarsk, sul versante settentrionale della sezione meridionale dei \"monti Arga\". \u00c8 capoluogo del \"rajon\" Bogotol'skij, pur essendo amministrativamente dipendente direttamente dal kraj.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "2140453", "revid": "177155", "url": "https://it.wikipedia.org/wiki?curid=2140453", "title": "The Insider", "text": ""}
{"id": "2140454", "revid": "486946", "url": "https://it.wikipedia.org/wiki?curid=2140454", "title": "Portogalli", "text": ""}
{"id": "2140455", "revid": "188323", "url": "https://it.wikipedia.org/wiki?curid=2140455", "title": "Tergilunotto", "text": ""}
{"id": "2140456", "revid": "16758", "url": "https://it.wikipedia.org/wiki?curid=2140456", "title": "Nazionale di hockey su ghiaccio maschile degli Stati Uniti d'America", "text": "La nazionale di hockey su ghiaccio degli Stati Uniti (United States men's national ice hockey team) \u00e8 la selezione che rappresenta gli Stati Uniti nelle competizioni internazionali. \u00c8 controllata dalla federazione nazionale statunitense, USA Hockey. \u00c8 una delle nazionali pi\u00f9 importanti: nel 2008 era al sesto posto del ranking mondiale della IIHF.\nStoria.\nNonostante sia sempre stata tradizionalmente una delle squadre pi\u00f9 forti, nel \"palmar\u00e8s\" a stelle e strisce figurano solo due ori mondiali, vinti nel 1933 e nel 1960 (si trattava del torneo olimpico, poich\u00e9 all'epoca i mondiali non si disputavano negli anni olimpici) e due ori olimpici, vinti nel 1960 e nel 1980.\nIn particolare il torneo olimpico del 1980 a Lake Placid \u00e8 il risultato pi\u00f9 prestigioso per l'hockey su ghiaccio americano ed \u00e8 ritenuto come uno dei pi\u00f9 grandi successi ottenuti dall sport americano in generale, tale da essere ricordato come il \"Miracolo sul ghiaccio\": una squadra formata da dilettanti, universitari e qualche professionista (senza grande esperienza) riusc\u00ec nell'impresa di sconfiggere i temutissimi avversari dell'Unione Sovietica e ad aggiudicarsi in seguito l'oro.\nIn tempi pi\u00f9 recenti i migliori risultati sono stati l'argento a Salt Lake City nel 2002 e la vittoria nella World Cup of Hockey nel 1996. L'ultima medaglia \u00e8 arrivata nel 2015: il bronzo nei mondiali in Repubblica Ceca. Nello stesso anno la squadra non \u00e8 riuscita a difendere il titolo nella World Cup of Hockey venendo sconfitta dalla Finlandia.\nIl medagliere statunitense comprende anche, oltre ai quattro ori sopra citati, nove argenti e cinque bronzi ai mondiali e sette argenti e un bronzo alle Olimpiadi. Inoltre, figurano una Spengler Cup (1988) e due Deutschland Cup (2003 e 2004)."}
{"id": "2140466", "revid": "234707", "url": "https://it.wikipedia.org/wiki?curid=2140466", "title": "Option pricing", "text": ""}
{"id": "2140472", "revid": "671029", "url": "https://it.wikipedia.org/wiki?curid=2140472", "title": "Genoa Cricket and Football Club 1909-1910", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1909-1910.\nStagione.\nIl Genoa per far fronte al nuovo campionato a girone unico, ingaggia molti giocatori, tra cui Eduard Bauer e il giovanissimo tedesco Hans Schmidt, che sar\u00e0 il pi\u00f9 giovane esordiente della societ\u00e0 \"rossoblu\". Ritorna a giocare in \"rossoblu\" Max Mayer.\nNonostante i rinforzi, il club genovese non riesce a inserirsi nella lotta per la vittoria finale, e dovr\u00e0 accontentarsi di un quarto posto in coabitazione con il Torino.\nA maggio si aggiudica per la prima volta la Coppa Lombardia, giunta alla seconda edizione, vincendo 12 a 1 contro il Casteggio.\nMaglie.\nLa maglia per le partite casalinghe presentava i colori attuali (anche se la dicitura ufficiale era rosso granato e blu) ma a differenza di oggi il blu era posizionato a destra.\nLa seconda maglia era la classica maglia bianca con le due strisce orizzontali rosso-blu sormontate dallo stemma cittadino.\nOrganigramma societario.\nArea direttiva\nArea tecnica"}
{"id": "2140473", "revid": "92723", "url": "https://it.wikipedia.org/wiki?curid=2140473", "title": "Checkmate (Bliss)", "text": "Checkmate \u00e8 un balletto con musica, scritto dal compositore britannico Arthur Bliss nel 1936-1937.\nDescrizione.\nBliss collabor\u00f2 al libretto, insieme alla coreografa Ninette de Valois. Dopo la Prima guerra mondiale Bliss svilupp\u00f2 l'interesse per il balletto avendo assistito ai Balletti russi di Sergej Djagilev a Londra. Bliss compose \"Checkmate\" per il Vic-Wells Ballet (in seguito Sadler's Wells Ballet), che allest\u00ec la prima rappresentazione di \"Checkmate\", al Th\u00e9\u00e2tre des Champs-\u00c9lys\u00e9es, il 15 giugno 1937. Constant Lambert diresse la Lamoureux Orchestra.\nTra i ballerini della prima figuravano:\nLa musica venne trasmessa per la prima volta per radio il 15 ottobre 1937 sul canale della BBC.\nTrama.\nNell'antefatto i pezzi degli scacchi si animano e provano sentimenti umani. La vicenda principale riguarda l'amore del Cavaliere rosso per la Donna nera. Nel Prologo compaiono due giocatori pronti a darsi battaglia. Il primo, vestito d'oro, rappresenta l'Amore e sceglie i pezzi rossi. Il secondo, in nero, rappresenta la Morte e prende i pezzi neri.\nIl balletto vero e proprio comincia coi pedoni rossi che si dispongono sulla scacchiera. I Cavalieri rossi arrivano in scena, seguiti dai Cavalieri neri. Questi si prostrano terrorizzati quando la Donna nera fa il suo ingresso. La Donna nera corteggia il Cavaliere rosso e gli getta una rosa; il Cavaliere rosso s'infatua di lei.\nGiungono la Donna e il Re dei pezzi rossi. L'anziana Donna chiede aiuto. Una prima \"partita\" fra i due giocatori finisce con la Donna nera che mette in \"scacco\" il Re rosso. Si arriva cos\u00ec a un duello tra il Cavaliere rosso e la Donna nera che vede vittorioso il primo. Questi, tuttavia, non pu\u00f2 ucciderla perch\u00e9 l'ama. Si volta per restituirle la rosa, ma la Donna nera ne approfitta per pugnalarlo a morte. Nel corteo funebre per il Cavaliere rosso \"la Morte conduce l'Amore al termine della processione\".\nLa Donna nera fa poi perdere la testa al Re rosso, che \u00e8 costretto ad arrendersi ai pezzi avversari e, nell'ultimo momento della sua vita, ricorda la sua giovinezza prima che la Donna nera pugnali anche lui alla schiena nello \"scaccomatto\" finale."}
{"id": "2140474", "revid": "1718925", "url": "https://it.wikipedia.org/wiki?curid=2140474", "title": "Jason Connery", "text": "Biografia.\nFiglio unico del celebre attore scozzese Sean Connery e dell'attrice australiana Diane Cilento, i suoi genitori divorziarono quando aveva 9 anni. \u00c8 inoltre nipote dell'attore Neil Connery. La carriera di Jason in ambito della televisione e di film \u00e8 sempre stata subordinata a quella del padre. Il suo film d'esordio \u00e8 stato \"Cavalli di razza\" del 1983. \u00c8 poi apparso nella serie televisiva \"Doctor Who\" nel 1985. Jason ha interpretato anche il ruolo di Robin Hood nell'ultima stagione della serie televisiva \"Robin Hood\", per il quale divenne particolarmente conosciuto in Inghilterra. Ha impersonato Ian Fleming, il creatore di James Bond nel dramma televisivo del 1990, \"\". Ottenne in seguito un ruolo da protagonista nel film \"Night Skies\" del 2007 oltre che nel film \"Lightspeeds\". Nel suo ultimo lavoro, \"Brotherhood of Blood\", ha interpretato un ammazzavampiri.\nVita privata.\nNel 1996 Connery ha sposato l'attrice americana Mia Sara, dalla quale ha avuto un figlio, Dashiell Quinn Connery, nato nel giugno 1997. I due attori hanno divorziato nel 2002, dopo sei anni di matrimonio.\nDoppiatori italiani.\nNelle versioni in italiano dei suoi film, Jason Connery \u00e8 stato doppiato da:"}
{"id": "2140475", "revid": "110157", "url": "https://it.wikipedia.org/wiki?curid=2140475", "title": "Amt Spreenhagen", "text": "La comunit\u00e0 amministrativa di Spreenhagen (\"Amt Spreenhagen\") si trova nel circondario dell'Oder-Sprea nel Brandeburgo, in Germania.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nSuddivisione.\nComprende 3 comuni:\nCapoluogo e centro maggiore \u00e8 Spreenhagen."}
{"id": "2140477", "revid": "767487", "url": "https://it.wikipedia.org/wiki?curid=2140477", "title": "Save Me from Myself", "text": "Save Me from Myself \u00e8 il primo album in studio del cantautore statunitense Head, pubblicato il 9 settembre 2008 dalla Driven Music Group.\nIl disco.\nSi tratta della prima pubblicazione di Head in seguito alla sua dipartita nel 2005 dal gruppo musicale nu metal Korn, di cui era il chitarrista. Nella registrazione dell'album, Head si \u00e8 valso dell'aiuto di alcuni session-man, a detta di Head, \"sensazionali\", come Tony Levin al basso e Josh Freese alla batteria.\nL'album \u00e8 caratterizzato da un sound che unisce la musica dei Korn e quella dei Marilyn Manson; dal lato dei testi, i brani raccontano le sue esperienze personali di quando militava nei Korn, a base di party tutte le sere, droghe e alcol di varie tipologie e sesso in abbondanza."}
{"id": "2140496", "revid": "580", "url": "https://it.wikipedia.org/wiki?curid=2140496", "title": "Rotonda dei Barbetti", "text": "La Rotonda dei Barbetti \u00e8 un edificio a pianta centrale situato in mezzo alla piazza de Il Prato a Firenze. \nL'edificio \u00e8 composto da due ambienti a base circolare con cupoletta e lucernario, raccordati in un unico insieme, che forma una singolare struttura biabsidata.\nFu fatta costruire verso il 1847 come sede di mostre di panorami di citt\u00e0 italiane a 360\u00b0 (una forma di intrattenimento popolare all'epoca). In seguito venne acquistata da Angelo Barbetti nel 1863. Qui egli mise all'opera uno stabilimento per la produzione di mobili e ebanisteria, attivit\u00e0 che lo resero celebre in Italia e all'estero. In seguito l'edificio venne adibito a magazzino, oggi ospita un ristorante e l'agenzia ippica. \nDavanti alla rotonda \u00e8 stata collocata una fontana ottocentesca proveniente da piazza dei Mozzi in Oltrarno: un'incisione ricorda le imprese di Napoleone e reca impressa la data 1810, mentre una seconda lapide ricorda che venne spostata nella sua attuale collocazione nel 1882."}
{"id": "2140498", "revid": "36426", "url": "https://it.wikipedia.org/wiki?curid=2140498", "title": "Luigi Cambrai Digny", "text": ""}
{"id": "2140499", "revid": "36426", "url": "https://it.wikipedia.org/wiki?curid=2140499", "title": "Palio dei Barberi", "text": ""}
{"id": "2140500", "revid": "92723", "url": "https://it.wikipedia.org/wiki?curid=2140500", "title": "Swarthmore College", "text": "Lo Swarthmore College \u00e8 un college privato statunitense per studi umanistici che ha circa 1500 studenti. Fondato nel 1864 da un gruppo di quaccheri, \u00e8 situato nella cittadina di Swarthmore (Pennsylvania), a sud-ovest di Filadelfia.\nAgli inizi del XX secolo l'istituto ha abbandonato ufficialmente l'appartenenza religiosa.\nSwarthmore fa parte del Tri-College Consortium, che permette agli studenti di seguire i corsi anche presso il Bryn Mawr College e l'Haverford College.\nIl costo delle tasse d'iscrizione/immatricolazione, delle spese scolastiche, e quelle di vitto e alloggio per l'anno accademico 2017-2018 ammontano a $ 65.774 (di cui la sola retta era di $ 50.424). Il college \u00e8 in grado di coprire il 100% delle necessit\u00e0 documentate dei propri studenti, che nel 56% dei casi ricevono un aiuto finanziario il cui importo medio per l'anno 2017-18 \u00e8 stato di $ 50.361. In quanto scuola attrezzata per non vedenti, lo Swarthmore valuta le candidature di ammissione in modo indipendente dalle decisioni di supporto economico.\nLa dotazione finanziaria dell'istituto alla fine dell'anno fiscale 2016 \u00e8 stata di $ 1.746.962.000, vale a dire una media pro/capite di $ 1.078.371, fra le pi\u00f9 alte del Paese. I ricavi operativi per l'anno fiscale 2016 hanno raggiunto i $ 148.086.000 di dollari, di cui oltre il 50% proveniente dalla dotazione. Il 6 ottobre 2006, con un introito record di 230 milioni di dollari, il presidente Bloom dichiar\u00f2 chiusa la campagna di raccolta fondi \"Meaning of Swarthmore\" ufficialmente avviata nell'autunno del 2001 e conclusa in anticipo dopo appena tre mesi. L'87% degli ex studenti del college diede il proprio contributo.\nAlla fine del 2007, il consiglio direttivo ha deciso di eliminare i prestiti d'onore agli studenti da tutti i pacchetti di aiuto finanziario, optando per un maggior numero dii borse di studio. Nel 2017 il tasso di accettazione delle candidature \u00e8 stato pari all'11%, ponendolo fra i collegi pi\u00f9 selettivi degli Stati Uniti per quanto riguarda il test di ingresso.\nLa Societ\u00e0 Amos J. Peaslee Debate.\nLa Societ\u00e0 Amos J. Peaslee Debate, che prende nome dall'ex ambasciatore degli Stati Uniti in Australia, \u00e8 una delle poche organizzazioni dotate di autonomia indipendente nel campus. I membri della Societ\u00e0 discutono all'interno dell'American Parliamentary Debate Association (APDA), associazione studentesca che promuove la simulazione di dibattiti parlamentari in stile britannico, centrato sulla retorica e l'argiemntazione piuttosto che sulla ricerca e il dettaglio di dati fattuali. Gli aderenti viaggiano all'estero in Gran Bretagna, Canada e nel Campionato mondiale di dibattiti universitari (\" World Universities Debating Championship\") per i tornei nello stile parlamentare britannico.\nNel 2017, l'attivit\u00e0 dell'associazione \u00e8 stato classificata come il miglior programma di arti liberali nel Paese.\nConfraternite.\nFino al 2019 esistevano due organizzazioni di vita greca nella forma di confraternite: la Delta Upsilon e la locale Phi Psi, capitolo della Phi Kappa Psi. Una terza confraternita la fissi ma K conservo\u00f2un capitolo nel campo dal 1906 al 1991 e continua oggi a riscuotere forti adesioni fra gli studenti.\nA seguito di alcuni episodi di discriminazione nel '37 e delle proteste studentesche, fu deciso una messa al bando delle confraternite per 79 anni. A settembre del 2012, la scuola annunci\u00f2 che la proibizione delle fratellanze sarebbe rimasta in vigore fino alla naturale scadenza nel 2013, senza essere rinnovata, in base al Patsy T. Mink Equal Opportunity in Education Act. Le 4 donne che contribuirono al superamento del divieto si attivarono per la rifondazione delle fraternit\u00e0 Kappa Alpha Theta nella primavera seguente. La diffusione della notizia provoc\u00f2 le proteste nel campus e una petizione di firme per il ripristino del divieto delle sorellanze fu cassata, in base ad un parere legale secondo il quale la reintroduzione del divieto avrebbe violato la legge federale sulle pari opportunit\u00e0 (detta Titolo IX). In questo modo, le fratellanze poterono ricostituire la loro prima classe nella primavera del 2013.\nIn seguito, fu organizzato un referendum consultivo in sei quesiti, dei quali ne fu approvato solamente uno: \"Sei favorevole all'ammissione di studenti di tutti i gender nelle fratellanze?\". Tuttavia, nessuna azione fu intrapresa a seguito del referendum.\nAd aprile del 2019, \"Voices\" e \"The Phoenix\" pubblicarono i minuti persi della Phi Psi dal 2013 al 2016. Il documento di 116 pagine conteneva una pletora di insulti misogini, razzisti e omofobici, cos\u00ec come di immagini pornografiche e di umiliazioni di gruppo. Gli studenti chiesero nuovamente all'amministrazione della scuola di togliere immediatamente tutti i locali dati in affitto alle confraternite, formando un sit-in permanente davanti alla sede della confraternita Phi Psi finch\u00e9 le domande non fossero state accolte. Both Delta Upsilon and Phi Psi announced their voluntary disbandment on April 30, 2019.\nIl 30 Aprile 2019 entrambe le confraternite Delta Upsilon e Phi Psi comunicarono il loro scioglimento volontario. Il 10 maggio 2019, la preside Valerie Smith comunic\u00f2 che le confraternite di lettere greche non erano pi\u00f9 autorizzate a stare nell'istituto\nAttivit\u00e0 atletiche.\nLo Swarthmore ha 22 squadre sportive che giocano a livello intercollegiale nella terza divisione del campionato NCAA. Il 40% degli studenti pratica un'attivit\u00e0 sportiva a livello intercollegiale oppure non agonistico. Gli sport comprendono: corsa campestre, hockey su campo, golf, lacrosse, softball, nuoto, tennis, atletica leggera e pallavolo. Nel 2000 la squadra di calcio \u00e8 stata eliminata fra non poche polemiche, insieme a quella di wrestling e inizialmente di paddington. La direzione scolastica motiv\u00f2 tale scelta con la difficolt\u00e0 di reperire atleti.\nNella scuola sono praticati sport non agonistici come il wrestling maschile e femminile, l'ultimate fresbee, la pallavolo, la scherma, lo squash e il quidditch.\nLo Smarthmore \u00e8 un membro fondatore della Centennial Conference, associazione atletica dei collegi privati del Maryland e della Pennsylvania.\nLa squadra di calcio femminile dello Swarthmore ha vinto per tre volte il campionato della Centennial Conference (negli anni: 2014, 2017, 2018).\nPubblicazioni.\nLe pubblicazioni principali sono due. Il settimanale \" The Phoenix\" esce in stampa ogni gioved\u00ec. Fondato nel 1881, dal '95 inizi\u00f2 ad avere un'edizione \"online\". Con una tiratura di 2.000 copie \u00e8 distribuito all'interno del campus e nella municipalit\u00e0 di Smarthmore. \u00c8 stampato dalla Bartash Printing di Filadelfia.\nLa seconda pubblicazione, \"Voices\", nacque a seguito delle aspre critiche mosse alla precedente \"The Daily Gazette\", per i suoi punti di vista problematici. Tale quotidiano online si ispira al motto di Audre Lorde \"il tuo silenzio non ti protegger\u00e0\" ed \u00e8 aperta a discussioni critiche nei confronti della scuola riflettendo il punto di vista di coloro che sono marginalizzati dal patrocinio dall'ascolto e dal conferimento di responsabilit\u00e0 nell'istituto, occupandosi dell'aiuto e della tutela dei loro mezzi economici di sostentamento.\nEsistono, inoltre, varie pubblicazioni semestrali, quali: \"Spy\" rivista umoristica nata nel '93; riviste letterarie come \"Nacht\" e \"Small Craft Warnings\", che pubblicano poesie, opere d'arte e di narrativa; \"Scarlet Letters\", per la letteratura femminile; \"Enie\", letteratura ispanica; \"Our Story\", relativa alle questioni della diversit\u00e0; \"Remappings\" (ex CelebrASIAN\"), a cura dell'organizzazione asiatica dello Smarthmore; \"Alchemy\", una collezione di scritti accademici pubblicata dalla Swarthmore Scrittori Associati; \"Mjumbe\", pubblicato dall'associazione studenti afroamericani; una rivista di letteratura francese. Una rivista erotica fu pubblicato per un breve periodo nel 2005 in omaggio a una precedente pubblicazione \"Untouchables\". La maggior parte delle riviste letterarie ha una tiratura di 500 copie con circa 100 pagine ciascuno. Esiste anche un magazine fotografico degli iscritti ed degli ex studenti della scuola.\nGruppi di canto.\nIl \"Sixteen Feet\" \u00e8 il pi\u00f9 antico fra i gruppi di canto a cappella del college (fondato nel 1981), e l'unico gruppo corale esclusivamente maschile. \"Grapevine\" \u00e8 il suo corrispondente gruppo femminile (fondato nell'83), mentre \"Mixed Company\" \u00e8 un gruppo misto. \n\"Chaverim\" \u00e8 un gruppo di studenti che comprende studenti del Tri-College Consortium e per il suo repertorio attinge musica dalle culture di tutto il mondo. \"OffBeat\"fece la sua prima apparizione nell'autunno del 2013, come gruppo co-ed.\nI gruppi, autogestiti come club di volontari supportati dall'istituto, viaggiano in altre scuole per partecipare a concerti. Una volta a semestre, tutti i gruppi di canto a cappella organizzano un concerto chiamato \"Jamboree\", che vede anche la partecipazione di gruppi esterni, in visita da altri college e universit\u00e0.\nRadio.\nWSRN 91.5 FM \u00e8 la stazione radio del college. Ha un mix di musica indie, rock, hip-hop, folk, world, jazz e classica, oltre a una serie di talk show radiofonici. Un tempo, la WSRN aveva un importante redazione per le notizie che copriva ampiamente eventi come il movimento di protesta nera del 1969.\nNegli anni '90, la WSRN ha centrato la sua programmazione sul popolare \"Hank and Bernie Show\", condotto dagli studenti universitari Hank Hanks e Bernie Bernstein. Hank e Bernie hanno realizzato interviste divertenti e ad ampio raggio su star dello sport e su icone culturali come Lou Piniella, Mark Grace, Jake Plummer, Greg Ostertag, Andy Karich e Mark Fidrych. Inoltre, hanno coinvolto la comunit\u00e0 dello Swarthmore nelle discussioni sul campus, sui problemi ed eventi attuali. \nEsistono un vasto archivio di interviste e video musicali, quali lo Swarthmore Folk Festival annuale.\nOggi WSRN si concentra quasi esclusivamente sull'intrattenimento, sebbene abbia coperto notizie come i tagli ai programmi atletici nel 2000, o l'impatto degli attacchi dell'11 settembre sugli studenti della scuola.\n\"War News Radio\" e \"The Sudan Radio Project\" (ex \"Darfur Radio Project\") trasmettono comunque notizie su WSRN. Attualmente, la pi\u00f9 lunga esibizione in scaletta della WSRN \u00e8 \"O\u00eddo al Tambor\", che si concentra su notizie e musica dall'America Latina. A partire dal settembre 2006, lo spettacolo \u00e8 stato trasmesso ininterrottamente, la domenica dalle 16:00 alle 18:00. Dopoch\u00e9 i suoi autori completarono gli studi nel dicembre del 2009, il concept dello spettacolo \u00e8 stato riproposto dal programma \"Rayuela\", in onda a partire dal Settembre del 2009."}
{"id": "2140501", "revid": "1442080", "url": "https://it.wikipedia.org/wiki?curid=2140501", "title": "Special Herbs, Vol. 1", "text": "Special Herbs, Vol. 1 \u00e8 il primo album della serie strumentale \"Special Herbs\", realizzata da Daniel Dumile, a nome Metal Fingers, per varie etichette indipendenti. Ogni traccia, in questo e negli altri volumi, ha per il titolo il nome di un fiore o di un'erba, con l'eccezione di \"Monosodium glutamate\".\nI vari volumi della serie uscirono per diverse etichette discografiche. Per questo motivo la traccia numero 9 di questo album compare anche su \"Special Herbs, Vol. 2\"."}
{"id": "2140502", "revid": "1833487", "url": "https://it.wikipedia.org/wiki?curid=2140502", "title": "Purgatorio (Avella)", "text": " \nPurgatorio \u00e8 l'unica frazione di Avella e dell'intero Baianese, in provincia di Avellino.\nPurgatorio \u00e8 l'ultimo borgo della Provincia di Avellino passando per Baiano. Confina a nord con Avella, ad est con Sperone, a sud con Visciano e ad ovest con Casamarciano e Tufino (esattamente con la frazione di Schiava). Prende il nome dall'omonima chiesetta costruita ai tempi dell'apertura della strada Regia (l'odierna SS 7 Bis) che collega Napoli con la Puglia. I viandanti si fermavano in questa chiesetta e offrivano le messe per i loro defunti. Nel 1744 il Vescovo di Nola Mons. Troiano Caracciolo del Sole, nomina il Can. Domenico Viola curato di questa chiesetta, ma il suo predecessore, il cui nome \u00e8 pervenuto perch\u00e9 si era macchiato di gravi inadempienze, con l'aiuto di alcuni fedeli continua a rivendicare i suoi diritti su questa chiesetta ricorrendo al tribunale sia ecclesiastico che civile. Il vescovo di Nola frattanto ordina al Can. Domenico Viola di chiudere la chiesa che sar\u00e0 aperta solo dopo un anno. Secondo lo storico Remondini, l'apertura della chiesa \u00e8 stata preceduta da un miracolo: si dice che ogni sera le anime del purgatorio suonassero le campane o picchiassero con le mani dietro alla porta da dentro la chiesa perch\u00e9 avevano bisogno delle messe. Dalla lapide posta sulla porta della chiesa si legge:\" Can Domenico Viola prese possesso di questa chiesa e la ingrand\u00ec, vi eresse due altari, l'adorn\u00f2 di vaghi stucchi e di pitture nella soffitta, e da un lato costru\u00ec il campanile e una comoda abitazione per il cappellano\". Allo stato attuale la chiesetta \u00e8 una Rettoria, ogni anno il 31 gennaio si festeggia S. Ciro, nella chiesa c'\u00e8 la statua. La messa si celebra ogni domenica mattina alle ore 8:30 come in tutti gli altri giorni festivi."}
{"id": "2140505", "revid": "1305772", "url": "https://it.wikipedia.org/wiki?curid=2140505", "title": "Marie Taglioni-Polka", "text": "Marie Taglioni-Polka (Polka di Maria Taglioni) op.173, \u00e8 una polka di Johann Strauss II.\nLa celebre ballerina Maria Taglioni pot\u00e9 godere di un immenso successo artistico a Vienna durante gli anni compresi fra il 1853 e il 1856. Johann Strauss, allora ventisettenne, fu talmente affascinato dalla grazia e dalla bellezza della ragazza, che gi\u00e0 nel gennaio 1853 le rese omaggio rimusicando due suoi pezzi di danza (\"Satanella-quadriglia\" op. 123 e \"Satanella-Polka\" op. 124) basati su un balletto della Taglioni che all'epoca ebbe grande successo: \"Satanella oder Metamorphosen\" (Satanella o le metamorfosi). \nIl gennaio del 1856 vide la pubblicazione di una nuova composizione di Johann Strauss, la \"Marie Taglioni-Polka\", ancora una volta basata su melodie di un balletto della ballerina.\nNel pomeriggio di domenica 16 dicembre 1855, tre giorni prima della partenza di Maria Taglioni per Berlino, ai \"Volksgarten\" di Vienna fu organizzata (dallo stesso Strauss) una grande serata musicale. In questa occasione il compositore esegu\u00ec a capo della sua orchestra, due nuove opere: \"Le Papillon\" Polka-Mazurka op. 174 e la \"Silvester-Polka\". \nEntrambi i lavori furono ben accolti dal pubblico e non mancarono richieste di bis. Il 19 dicembre il \"Morgenpost\" scrisse un articolo in cui si soffermava sulle due composizioni di Johann Strauss, \"Le Papillon\" e la \"Taglioni-Polka\"; quest'ultima, venne eseguita durante la serata musicale sotto il suo titolo originale (\"Silvester-Polka\"), ma fu l'editore di Strauss, Carl Haslinger, che scelse di ribattezzarla in segno di omaggio a Maria Taglioni. \nI motivi che spinsero Haslinger a cambiare il titolo della polka furono due: uno era l'ammirazione che nutriva nei confronti della ballerina, mentre l'altro fu un motivo prettamente commerciale (con un titolo talmente prevedibile come \"Silvester-polka\", il numero delle copie vendute sarebbe stato ben al di sotto le aspettative)."}
{"id": "2140507", "revid": "170423", "url": "https://it.wikipedia.org/wiki?curid=2140507", "title": "Phoenix Suns 1975-1976", "text": "La stagione NBA 1975-1976 fu l'8\u00aa stagione della storia dei Phoenix Suns che si concluse con un record di 42 vittorie e 40 sconfitte nella regular season, il 3\u00ba posto nella Pacific Division, e il 3\u00ba posto nella Western Conference.\nNei playoff del 1976 sconfisse nelle semifinali di Conference i Seattle SuperSonics, e nelle finali i Golden State Warriors, per poi scontrarsi, e perdere, contro i Boston Celtics nelle NBA Finals 1976.\nPlay-off.\nSemifinali di Conference.\nGara 1\nGara 2\nGara 3\nGara 4\nGara 5\nGara 6\nFinali di Conference.\nGara 1\nGara 2\nGara 3\nGara 4\nGara 5\nGara 6\nGara 7\nNBA Finals 1976.\nGara 1\nGara 2\nGara 3\nGara 4\nGara 5\nGara 6\nRoster.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2140515", "revid": "599013", "url": "https://it.wikipedia.org/wiki?curid=2140515", "title": "Karol Kri\u017ean", "text": "Giocava nel ruolo di portiere.\nCarriera.\nClub.\nKri\u017ean dopo aver militato per diverse stagioni nella Extraliga slovacca nel settembre del 2005 fu ingaggiato dal Modo Hockey, squadra svedese della Elitserien con cui vinse il titolo nazionale nel 2007.\nIn occasione di una partita del Modo contro il Timr\u00e5 IK fu capace di mettere a segno una rete e registrare allo stesso tempo uno shutout. Il 17 dicembre 2008 lasci\u00f2 il Modo per trasferirsi all'HC Ambr\u00ec-Piotta. Concluse la stagione da primo portiere subentrando a Lorenzo Croce, Jonas M\u00fcller e all'infortunato Thomas B\u00e4umle. Il 30 giugno 2009 fece ritorno in patria firmando un contratto con il MHC Martin.\nDopo un breve prestito all'HK Detva in 1.Liga Kri\u017ean lasci\u00f2 Martin il 2 gennaio 2011 firmando un contratto con gli svedesi del V\u00e4xj\u00f6 Lakers Hockey, militanti in Hockeyallsvenskan. Dopo aver conquistato la promozione in Elitserien a Kri\u017ean non fu offerto alcun prolungamento del contratto. Il 28 luglio 2011 firm\u00f2 un contratto annuale con la formazione italiana dello Sportverein Ritten-Renon.\nDopo alcuni mesi di attivit\u00e0 nel gennaio del 2013 Kri\u017ean firm\u00f2 un contratto con il Nov\u00e9 Z\u00e1mky, squadra iscritta nella MOL Liga, con un contratto valido fino al 2014. Nella primavera di quell'anno si trasfer\u00ec in Norvegia presso i T\u00f8nsberg Vikings.\nNazionale.\nKri\u017ean gioc\u00f2 con la nazionale della Slovacchia i mondiali dal 2004 al 2008, cos\u00ec come i giochi olimpici di Torino 2006."}
{"id": "2140519", "revid": "110157", "url": "https://it.wikipedia.org/wiki?curid=2140519", "title": "Special Herbs, Vol. 2", "text": "Special Herbs, Vol. 2 \u00e8 il secondo album della serie strumentale \"Special Herbs\", realizzata da Daniel Dumile sotto lo pseudonimo Metal Fingers. Tutte le tracce hanno il nome di un fiore o di una pianta, fatta eccezione per \"Monosodium Glutamate\" e \"Red 40\".\nIl titolo dell'album potrebbe essere fuorviante, in quanto non si tratta di un prodotto composto del tutto da inediti. Alcune canzoni, come la traccia numero 9, sono contenute anche in \"Special Herbs, Vol. 1\". La causa di questa ripetizione \u00e8 il fatto che gli album furono pubblicati per etichette discografiche differenti. Sempre per questo motivo, spesso ci si riferisce a questo prodotto come a Special Herbs, Vols. 1 &amp; 2."}
{"id": "2140520", "revid": "1451848", "url": "https://it.wikipedia.org/wiki?curid=2140520", "title": "Ansaldo 105/25 M.43", "text": "Lo Ansaldo 105/25 M.43, noto anche come Semovente da 105/25 e comunemente soprannominato Bassotto, \u00e8 stato un semovente italiano utilizzato durante la seconda guerra mondiale e progettato dalla Fiat-Ansaldo, considerato uno dei pi\u00f9 potenti semoventi costruiti dall'Italia nel secondo conflitto mondiale.\nStoria.\nLo sviluppo di un semovente di grande potenza fu realizzato durante il 1942 in parallelo dalla Odero-Terni-Orlando (OTO) e dalla Ansaldo. La OTO propose l'installazione di un 105/23 sullo scafo di un carro armato P26/40. L'Ansaldo invece propose come scafo quello del semovente M42 gi\u00e0 in produzione e fu in grado quindi di presentare, il 28 febbraio 1943, il prototipo al Centro Studi della Motorizzazione mentre la OTO era ancora impegnata nello sviluppo. Venne perci\u00f2 prescelto dal Regio Esercito e la versione definitiva, con scafo migliorato e cannone da 105/25 (in luogo di quello da 23 calibri di lunghezza), fu adottata in 878 esemplari il 2 aprile 1943 come Semovente M43 da 105/25 \"Bassotto\". Dodici esemplari vennero costruiti e utilizzati nel 1943 dalla 135\u00aa Divisione corazzata \"Ariete II\", che si scontr\u00f2 con le truppe tedesche nei pressi di Roma nei giorni successivi all'armistizio attuato dal governo italiano, l'8 e il 9 settembre 1943, dando un'ottima prova di s\u00e9. A seguito della resa italiana, i tedeschi, che consideravano i semoventi 105/25 degli ottimi mezzi, li catturarono e ne costruirono ulteriori 91 esemplari, ribattezzati \"StuG M43 mit 105/25\u00a0853(i)\" utilizzandoli contro le forze anglo-americane.\nA cavallo del 1944-45, un esemplare fu anche adoperato dal Gruppo Corazzato \"Leoncello\" della RSI nei pressi di Brescia.\nIl cannone da 105/25 fu anche postato in casamatta nelle opere difensive del Vallo Alpino.\nTecnica.\nIl \"Bassotto\", ricalcando l'impostazione generale del predecessore M42, era costituito da uno scafo M43, cio\u00e8 lo scafo di un carro armato M15/42 allargato e abbassato, con frontale ridisegnato e lamiere laterali saldate invece che imbullonate. Sullo scafo era posta una casamatta fissa imbullonata e saldata con un obice Ansaldo 105/25, con brandeggio manuale di 34\u00b0 ed alzo da -12\u00b0 a + 22\u00b0. L'armamento era completato da una mitragliatrice Breda Mod. 38 da 8\u00a0mm per la difesa ravvicinata ed antiaerea operata dal capocarro/cannoniere, mentre il servente/operatore radio ha a disposizione per le comunicazioni a livello di batteria di una radio Magneti Marelli RF1 CA.\nVersioni.\nSemovente M43 da 75/34.\nVersione concepita dall'Ansaldo che, al posto del cannone da 105/25, montava il cannone da 75/34 Mod. S.F. gi\u00e0 installato sul semovente da 75/34; fu definita \"StuG M43 mit 75/34 (851) (i)\" dai tedeschi. Fu fabbricato in soli ventitr\u00e9 o ventinove esemplari nel 1944 e fu impiegato dal solo esercito tedesco.\nSemovente M43 da 75/46.\nSviluppata dall'Ansaldo nel 1944 e designata dai tedeschi \"StuG M43 mit 75/46 (852) (i)\" per i tedeschi, era una versione cacciacarri basata su scafo pesantemente modificato dell'M.43 da 105/25. Era l'ultimo cingolato prodotto in Italia e solo dopo l'8 settembre 1943, oltre a essere il primo costruito prevalentemente con lamiere saldate e non solo imbullonate. Venne anche pensato di utilizzare materiali alternativi (calcestruzzo rinforzato con pietrisco) per integrare la corazzatura, che per\u00f2 poi fu costruita in maniera convenzionale ma con spessori pi\u00f9 generosi (massimo frontale 100\u00a0mm) rispetto agli altri carri prodotti in Italia. L'armamento consisteva nel cannone antiaereo 75/46 C.A. Mod. 1934/Mod. 40 con quarantadue munizioni, anche se non si fece in tempo a sviluppare una granata specifica per l'impiego controcarro, impiegando una normale spoletta ritardata per migliorare le capacit\u00e0 perforanti. Il brandeggio era manuale su supporto sferico e permetteva un alzo da -12\u00b0 a +22\u00b0 ed un brandeggio laterale di 34\u00b0. Integrava l'armamento una mitragliatrice Breda Mod. 38 da 8\u00a0mm con 500 cartucce, anche se nell'uso fu sovente rimpiazzata da una MG 42 con un maggior numero di proiettili. L'equipaggio era limitato a sole tre persone, lasciando un carico di lavoro eccessivo al capocarro facente funzione di cannoniere, mentre il caricatore era anche mitragliere/radiotelegrafista. Il semovente fu prodotto in undici esemplari (otto nel 1943, tre nel 1944) e adoperato solo dall'esercito tedesco. Uno o due ulteriori mezzi rimasero incompleti o forse furono terminati a ridosso della liberazione, che imped\u00ec la ripresa della fabbricazione pianificata per il 1945."}
{"id": "2140521", "revid": "170423", "url": "https://it.wikipedia.org/wiki?curid=2140521", "title": "Phoenix Suns 1976-1977", "text": "La stagione NBA 1976-1977 fu la 9\u00aa stagione della storia dei Phoenix Suns che si concluse con un record di 34 vittorie e 48 sconfitte nella regular season, il 5\u00ba posto nella Pacific Division, e il 10\u00ba posto nella Western Conference.\nDopo aver raggiunto le finali l'anno precedente, la squadr\u00e0 non riusc\u00ec a qualificarsi per i playoff del 1977.\nPlay-off.\nNon qualificata\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2140522", "revid": "767487", "url": "https://it.wikipedia.org/wiki?curid=2140522", "title": "Stina Nordenstam", "text": "Carriera.\nI Primi Due Album (1990-1997).\nLa voce di \"Stina\" la port\u00f2 subito ad essere paragonata ad altri artisti come Rickie Lee Jones e Bj\u00f6rk. I suoi primi album, \"Memories Of A Colour\" e \"And She Closed Her Eyes\", rispettivamente del 1991 e 1994 presentano influenze Jazz con elementi di Alternative rock.\nLa prima collaborazione avviene un anno dopo, quando Stina scrive testo e canta nel brano \"Ask The Mountains\" di Vangelis, proveniente dal suo album Voices.\nL'album \"Dynamite\", del 1997, cominci\u00f2 a mostrare il lato pi\u00f9 sperimentale della cantautrice; nel disco infatti buona parte dei brani contenevano suoni distorti di chitarre e, in generale, un ritmo inusuale. \nNello stesso anno si nota la collaborazione nel brano degli Yello \"To The Sea\", proveniente dall'album \"Pocket Universe\".\nThis Is Stina Nordenstam (1998-2002).\nUn album di cover, \"People Are Strange\", precedette un periodo di pausa dalle attivit\u00e0 della cantante, che ritorn\u00f2 nel 2001 con il disco \"This Is Stina Nordenstam\". \nNello stesso anno la cantante collabor\u00f2 ad un brano del gruppo danese Mew, presente nel loro secondo album \"Half The World Is Watching Me\". Il brano \u00e8 stato poi registrato di nuovo per il debutto internazionale della band \"Frengers\". \nSempre nel 2001 fu pubblicato il filmato \"This Is... - Video Collection\", collezione di tutti i video della cantautrice.\nAnni recenti (2003-in poi).\nL'album successivo di Stina Nordenstam, \"The World Is Saved\", pubblicato nel 2004, riprese le sonorit\u00e0 di \"This Is S.N.\" ma present\u00f2 un ulteriore realizzazione del suono e un ritorno ad alcune delle influenze Jazz che caratterizzarono i suoi primi lavori.\nNello stesso anno si nota anche la collaborazione nel band-progetto di David Sylvian Nine Horses, con la quale Stina incise alcuni brani del disco \"Snow Borne Sorrow\" e l\"'E.P. Money For All\". \nAttualmente la cantante sta lavorando al successivo album, che succede ad un periodo sabbatico. .\nDiscografia.\nSingoli.\n- da Memories Of A Colour (1991)\n- da And She Closed Her Eyes (1994)\n- da Dynamite (1996)\n- da People Are Strange (1998)\n- da This Is Stina Nordenstam (2001)\n- da The World Is Saved (2004)"}
{"id": "2140523", "revid": "155613", "url": "https://it.wikipedia.org/wiki?curid=2140523", "title": "Loggia Reale", "text": "La Loggia Reale \u00e8 un edificio nel Prato, angolo via Curtatone, a Firenze.\nSi tratta del palazzo con loggiato al primo piano dal quale il Granduca assisteva ogni anno al palio dei Barberi, che partiva poco lontano da Porta al Prato, per terminare presso la Porta alla Croce: da l\u00ec, tramite un elaborato sistema di fumi colorati e specchi, la notizia del vincitore veniva trasmessa in tempo reale anche al Granduca.\nL'edificio era stato realizzato nel 1820-1830 da Luigi de Cambray Digny ed \u00e8 una delle pi\u00f9 interessanti architetture neoclassiche di Firenze. Il piano terra \u00e8 molto semplice, a imitazione di un podio romano, mentre il piano nobile \u00e8 decorato da alte colonne corinzie, che disegnano una sorta di tempio pagano con cornicione, con gli intercolumni per\u00f2 tamponati da pareti dove si aprono alte finestre e balconcini con balaustra in ferro battuto."}
{"id": "2140524", "revid": "125643293", "url": "https://it.wikipedia.org/wiki?curid=2140524", "title": "Eva Magni", "text": "Biografia.\nNata a Milano nel 1909, debutta sul palcoscenico poco pi\u00f9 che ventenne, nella compagnia di Dario Niccodemi nel 1928, che comprese subito il grande talento dell'attrice, successivamente \u00e8 nel gruppo di attori del variet\u00e0 Za-Bum, nella commedia \"Broadway\", insieme a Milly, dove rimane per una stagione.\nNell'anno successivo recita con Dina Galli e Maria Melato, nel 1933, la troviamo nella Compagnia di Armando Falconi, poi con Memo Benassi, per poi formare una Compagnia con Renzo Ricci, di cui diviene compagna e poi moglie nel 1961, alla morte di Margherita Bagni prima moglie di Ricci.\nNel 1933 \u00e8 Puck in Sogno di una notte di mezza estate di William Shakespeare per la regia di Max Reinhardt con Carlo Lombardi, Cele Abba, Giovanni Cimara, Nerio Bernardi, Rina Morelli, Sarah Ferrati, Cesare Bettarini, Armando Migliari, Ruggero Lupi, Luigi Almirante, Giuseppe Pierozzi, Benassi ed Evi Maltagliati al Giardino di Boboli a Firenze.\nNel 1935 inizia la sua collaborazione, nella prosa radiofonica EIAR e dopo la guerra in quella della RAI.\nDebutta nel cinema con la regia di Gennaro Righelli, ma saranno solo 8 le pellicole nelle quali reciter\u00e0.\nNel 1978 alla morte del compagno e marito Renzo, abbandoner\u00e0 per sempre le scene, pur rimanendo come assidua spettatrice nel mondo del Teatro.\nMuore nella sua citt\u00e0 natale, quasi novantaseienne, nel 2005.\nBibliografia.\nEmilio Montorfano, \"Eva Magni: una vita per il teatro\", ASEFI, 2002."}
{"id": "2140526", "revid": "36426", "url": "https://it.wikipedia.org/wiki?curid=2140526", "title": "Corsa dei Barberi", "text": ""}
{"id": "2140530", "revid": "86599", "url": "https://it.wikipedia.org/wiki?curid=2140530", "title": "Costellazione dell'Aquario", "text": ""}
{"id": "2140532", "revid": "287204", "url": "https://it.wikipedia.org/wiki?curid=2140532", "title": "Special Herbs, Vol. 3", "text": "Special Herbs, Vol. 3 \u00e8 un album della serie strumentale \"Special Herbs\", prodotta da Daniel Dumile, con lo pseudonimo Metal Fingers.\nQuest'album costituisce anche la prima parte di \"Special Herbs, Vol. 4\": come nei casi precedenti, la sovrapposizione delle tracce \u00e8 dovuta alla pubblicazione degli album per differenti case discografiche."}
{"id": "2140536", "revid": "1305772", "url": "https://it.wikipedia.org/wiki?curid=2140536", "title": "San Jacinto", "text": ""}
{"id": "2140537", "revid": "170423", "url": "https://it.wikipedia.org/wiki?curid=2140537", "title": "Phoenix Suns 1977-1978", "text": "La stagione NBA 1977-1978 fu la 10\u00aa stagione della storia dei Phoenix Suns che si concluse con un record di 49 vittorie e 33 sconfitte nella regular season, il 2\u00ba posto nella Pacific Division, e il 4\u00ba posto nella Western Conference.\nNei playoff del 1978 la squadra venne eliminata al primo turno dai Milwaukee Bucks.\nPlay-off.\nPrimo turno.\nGara 1\nGara 2\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2140538", "revid": "1305772", "url": "https://it.wikipedia.org/wiki?curid=2140538", "title": "Es war so wundersch\u00f6n", "text": "Es war so wundersch\u00f6n (\u00c8 stato cos\u00ec meraviglioso) op. 467, \u00e8 una marcia di Johann Strauss (figlio).\nLa vita musicale di Vienna sub\u00ec una profonda trasformazione quando, il 13 marzo 1870, Josef Strauss ed Eduard Strauss, con l'assistenza di Johann, organizzarono il loro primo concerto (una domenica pomeriggio) nella sala dorata del Musikverein (da poco inaugurato), la nuova sede della \"Gesellschaft der Musikfreunde\" (Societ\u00e0 degli amici della musica).\nMolte voci si levarono contro le esibizioni dei fratelli Strauss nel \"Musikverein\", poich\u00e9 ritenuta una profanazione eseguire musica da ballo in una sala da concerti. Nonostante ci\u00f2, il concerto registr\u00f2 il tutto esaurito e l'apprezzamento del pubblico fece s\u00ec che per i successivi 30 anni, l'orchestra Strauss si esibisse regolarmente ogni domenica pomeriggio.\nCon la prematura scomparsa di Josef, nel luglio 1870, e con la sempre maggiore preoccupazione di Johann rivolta verso la composizione di operette, la responsabilit\u00e0 delle orchestre Strauss pass\u00f2 sotto le mani di Eduard. Fu lui a dirigere i concerti della domenica pomeriggio nel corso dei decenni, e fu lui a dare le prime assolute di diverse composizioni del fratello Johann.\nCos\u00ec fu anche per i pezzi orchestrali che Johann ricav\u00f2 rielaborando i motivi della sua operetta \"Waldmeister\" che ebbe la sua prima al Theater an der Wien di Vienna il 4 dicembre 1895. Cinque dei sei pezzi per orchestra creati dalle melodie dell'operetta furono ascoltate per la prima volta durante i concerti della domenica di Eduard.\nTra questi la marcia \"Es war so wunderschon\", il nuovo lavoro apparve come ultimo punto nel programma del concerto del 15 marzo 1896 (casualmente, il giorno del 61\u00ba compleanno di Eduard), semplicemente intitolata marcia dall'operetta \"Waldmeister\"."}
{"id": "2140539", "revid": "1543377", "url": "https://it.wikipedia.org/wiki?curid=2140539", "title": "Jason Branch", "text": "Biografia.\nNato e cresciuto a Chicago, studia presso l'Universit\u00e0 dell'Illinois, dove si laurea in comunicazione e francese, successivamente intraprende un master in relazioni internazionali presso l'Universit\u00e0 di Boston, continua gli studi a San Francisco e alla Sorbona di Parigi. Oltre all'inglese, parla fluentemente il francese e il tedesco e un po' di cinese. Terminati gli studi inizia a lavorare per la ricerca, in un centro di prevenzione e studio dell'AIDS.\nInizia la carriera settore della pornografia gay relativamente tardi, quando aveva gi\u00e0 trentacinque anni. Il tutto nasce per gioco quando l'ex fidanzato invia alcuni suoi provini ad alcuni studi. Debutta nel 1997, lavorando nella pornografia part-time continuando a mantenere il suo precedente lavoro, per poi lasciarlo nel 1999, quando intraprende a tempo pieno l'attivit\u00e0 di porno attore.\nIl suo primo film \u00e8 stato \"Chapters\", prodotto dalla Titan Media, che lo vede al fianco del porno attore Blake Harper, colui che per molti anni sar\u00e0 il suo fidanzato e con il quale condividera buona parte della sua carriera. Branch nel corso della sua carriera, durata dal 1998 al 2005, ha preso parte a oltre 50 film per le pi\u00f9 note case di produzione come Falcon Studios, Raging Stallion e molte altre, esibendosi come versatile ma prediligendo il ruolo di attivo e partecipando anche a vari film di genere fetish e leather. Branch \u00e8 apparso sulle copertine delle pi\u00f9 note riviste rivolte ad un pubblico omosessuale, come \"Honcho\", \"Unzipped\" e \"Men Magazine\", quest'ultima lo ha nominato \"Uomo dell'anno\" nel 2003, nello stesso anno l'Adult Erotic Gay Video Awards, conosciuto nel settore come Grabby, lo ha insignito del Wall of Fame, per il contributo dato al settore della pornografia.\nBranch ha sempre usato la sua immagine per il sociale, sponsorizzando il sesso sicuro e partecipando a campagne benefiche a favore della lotta all'AIDS. vive a San Francisco."}
{"id": "2140541", "revid": "287204", "url": "https://it.wikipedia.org/wiki?curid=2140541", "title": "Volejbol'nyj klub Podmoskov'e", "text": "Il Volejbol'nyj Klub Iskra Odincovo (in russo \"\u0432\u043e\u043b\u0435\u0439\u0431\u043e\u043b\u044c\u043d\u044b\u0439 \u043a\u043b\u0443\u0431 \u0418\u0441\u043a\u0440\u0430 \u041e\u0434\u0438\u043d\u0446\u043e\u0432\u043e\") \u00e8 una societ\u00e0 pallavolistica con sede a Odincovo; milita in Vys\u0161aja Liga A."}
{"id": "2140545", "revid": "1543377", "url": "https://it.wikipedia.org/wiki?curid=2140545", "title": "Antonio Buero Vallejo", "text": "Si avvicina all\u2019arte, alla letteratura e al teatro sin da giovanissimo. Nel 1936, allo scoppio della Guerra Civile Spagnola, i suoi genitori gli proibiscono di arruolarsi come volontario e, non potendo fare altro, abbandona comunque gli studi per aiutare i repubblicani che si opponevano a Franco. Avendo lavorato per il Partito Comunista Spagnolo, nel 1939 viene arrestato e condannato a morte con l\u2019accusa di \u201cadesione alla ribellione\u201d. Qualche mese dopo viene graziato e nel 1946 esce di prigione. Ritrovata la sua libert\u00e0, Vallejo si stabilisce in Spagna e torna a coltivare la sua antica vocazione pittorica, che passer\u00e0, per\u00f2, in secondo piano nel 1949, anno in cui vince il \u201cPremio Lope de Vega\u201d per la sua opera teatrale Historia de una escalera (tradotta per la prima volta in italiano da Francesca Brunetti, pubblicata da Le Lettere nel 2008 e mai rappresentata in Italia).\nLe sue opere confermarono il suo talento, lo resero famoso e, nel 1971, gli fecero guadagnare l\u2019ingresso alla \u201cReal Academia Espa\u00f1ola\u201d. \nMembro della Real Academia Espa\u00f1ola riceve il Premio nazionale delle Lettere Spagnole nel 1996 e il Premio Cervantes nel 1986.\nQualche anno prima della sua morte, avvenuta a Madrid nel 2000, gli venne assegnato il \u201cPremio Nacional de las Letras\u201d per la raccolta delle sue opere\nCaratteristiche dell'opera drammatica di Buero Vallejo.\nIl tema comune che lega tutta la sua produzione \u00e8 quello della tragedia dell'individuo, analizzata da un punto di vista sociale e morale. I principali problemi che angustiano un uomo sono presenti nella sua prima opera \"En la ardiente oscuridad\".\nLa critica ha classificato le sue opere in tre categorie: teatro simbolista, teatro di critica sociale e dramma storico.\nLa componente di denuncia sociale venata da problematiche esistenzialiste che con-notava le sue prime opere \u00e8 rimasta, dopo cinquant'anni di presenza sulla scena del teatro spagnolo con oltre venti testi rappresentati, una nota dominante della produ-zione del drammaturgo. Il senso tragico dell'esistenza umana, che si traduce nella perenne contraddizione tra il sogno di ci\u00f2 che \u00e8 impossibile e una realt\u00e0 precaria e insoddisfacente, continua a essere l'asse portante del pensiero di B.V., pur nell'inevi-tabile evoluzione che \u00e8 dato registrare nella sua produzione.\nGi\u00e0 nel primo periodo, in cui lo spazio scenico e il tempo erano presentati in modo tradizionale e il dialogo tra i personaggi riproponeva criticamente i conflitti sociali della Spagna del dopoguerra, si affacciavano temi mitici (La tejedora de sue\u00f1os, 1952), letterari (Casi un cuento de hadas, 1953) e onirici (Aventura en lo gris, 1955, rappresentata nel 1963), e si faceva ampio impiego di simboli (gli spazi chiusi e op-primenti, la cecit\u00e0 ecc.) che avrebbero acquistato sempre maggior rilevanza negli anni successivi. In quest'ottica simbolica va letto anche il teatro cosiddetto storico, iniziato nel 1958 con Un so\u00f1ador para un pueblo e continuato con Las meninas (1960), El sue\u00f1o de la raz\u00f3n (1970; trad. it. 1971) e La detonaci\u00f3n (1977); si tratta di un nucleo compatto e omogeneo di opere, in cui attraverso le biografie, rispetti-vamente, di Esquilache, Vel\u00e1zquez, Goya e Larra, interpreti di una visione progressi-sta della storia e dell'arte e in quanto tali condannati all'isolamento, si rivela l'inten-zione di delineare una visione critica della storia di Spagna fornendo nello stesso tempo una chiave di lettura del presente. Si assiste anche a un'evoluzione delle linee formali: gli spazi scenici si convertono in luoghi astratti, il tempo scorre in modo discontinuo e l'azione si sviluppa in una serie di quadri giustapposti che fanno pensare a un retablo.\nCon El tragaluz (1967), uno dei testi pi\u00f9 'coraggiosi' della letteratura spagnola dell'e-poca della dittatura per il modo diretto in cui viene affrontata la questione della guerra civile, e con La doble historia del Doctor Valmy (1976, ma scritto nel 1967), drammatica denuncia delle torture e della brutalit\u00e0 della polizia politica, B.V. aveva nel frattempo avviato un'ulteriore fase di sperimentazione, introducendo la figura di un narratore, un personaggio intermediario tra la storia e il pubblico, portatore di un punto di vista determinato. In quest'ottica, un passo ulteriore verso l'assunzione di una prospettiva soggettiva \u00e8 rappresentato dai gi\u00e0 citati El sue\u00f1o de la raz\u00f3n e La de-tonaci\u00f3n, e da Llegada de los dioses (1971) e La fundaci\u00f3n (1974), in cui scompare il narratore intermediario e la realt\u00e0 \u00e8 resa attraverso la percezione e la sensibilit\u00e0 di uno dei personaggi, grazie ad artifici visivi e sonori che costringono il pubblico a condividere quella particolare visione del mondo. \u00c8 questa la fase di maggior speri-mentalismo, in cui lo spazio scenico si fa via via pi\u00f9 complesso, fino a incorporare scenari multipli su cui si alternano il piano della realt\u00e0 e quello del sogno e delle vi-sioni. Sulla linea dello sviluppo estremo del simbolismo dei primi tempi, B.V. \u00e8 giunto a una raffinata ricerca formale nel segno di un'esigenza da sempre viva nel suo tea-tro, quella di trovare la forma adeguata a ogni tema, di tradurre gli scottanti pro-blemi sociali e politici in una dimensione artisticamente significativa. \nTra le ultime opere, ricordiamo ancora: Jueces en la noche (1979); Caim\u00e1n (1981); Di\u00e1logo secreto (1984); L\u00e1zaro en el laberinto (1986); M\u00fasica cercana (1989)."}
{"id": "2140552", "revid": "20904940", "url": "https://it.wikipedia.org/wiki?curid=2140552", "title": "Istituto Geografico de Agostini", "text": ""}
{"id": "2140558", "revid": "587852", "url": "https://it.wikipedia.org/wiki?curid=2140558", "title": "Campionato mondiale Superbike 2009", "text": "Il campionato mondiale di Superbike 2009 \u00e8 la ventiduesima edizione del campionato mondiale Superbike.\nIl campionato piloti \u00e8 stato vinto dall'americano Ben Spies sulla Yamaha YZF-R1 del team Yamaha World Superbike che ha preceduto di soli 6 punti Noriyuki Haga sulla Ducati 1098R del team Ducati Xerox.\nIl titolo costruttori \u00e8 stato vinto dalla Ducati con un gran premio d'anticipo.\nPiloti partecipanti.\nfonte\nTutte le motociclette in competizione sono equipaggiate con pneumatici forniti dalla Pirelli.\nResoconto.\nLa stagione 2009 vede il ritiro del pluricampione e pilota iridato in carica Troy Bayliss; il suo posto nel team Ducati Corse viene preso da Noriyuki Haga che abbandona la Yamaha. Quest'ultima si affida a Ben Spies, campione AMA Superbike, che nel 2008 ha partecipato a tre GP come wildcard in MotoGP con la Suzuki. Rispetto all'anno precedente sono presenti due nuovi team: la rientrante Aprilia con Max Biaggi e Shin'ya Nakano, e la novit\u00e0 BMW con il due volte campione Troy Corser e Rub\u00e9n Xaus.\nSul circuito di Phillip Island Spies ottiene la pole position ma in gara 1 un errore alle prime curve dello statunitense, dar\u00e0 la vittoria ad Haga, partito solo 18\u00b0, che vince per 0.154 secondi su Neukirchner; terza l'altra Suzuki GSX-R1000 K9 del Team Alstare guidata dal giapponese Kagayama. In gara 2 invece vince Spies su Haga; terzo posto alla Honda CBR 1000RR del team Stiggy Racing Honda con il britannico Haslam.\nIn Qatar Spies riesce a fare la pole e a vincere sia in gara 1 che in gara 2, in entrambe le occasione precedendo Haga e Biaggi che porta un'Aprilia RSV4 per la prima volta a podio.\nNella tappa spagnola a Valencia \u00e8 nuovamente Spies il pi\u00f9 veloce del sabato, ma in gara \u00e8 Haga a vincere entrambe le manches; l'altra Ducati 1098R di Michel Fabrizio ottiene un secondo e un terzo posto mentre Spies ottiene solo un podio in gara 2.\nAd Assen, nei Paesi Bassi, Spies parte in pole per la terza volta di seguito e vince gara 1 \u00e8 davanti a Haga e Haslam. In gara 2 Spies cade e Haga ottiene la vittoria su Haslam e Smr\u017e.\nIl GP d'Italia a Monza vede alla partenza (pole position di Spies) un incidente alla Prima Variante che coinvolge molti piloti: la Kawasaki ZX-10R di Tamada scivolando, colpisce Parkes, Corser, Roberts e Neukirchner; per quest'ultimo che ha un femore fratturato \u00e8 il termine della sua stagione. Alla ripresa della gara dopo la bandiera rossa, Spies resta al comando quasi fino all'ultimo ma finisce la benzina a poche centinaia di metri dal traguardo e consegna a Fabrizio la sua prima vittoria nel Campionato mondiale Superbike, seguito da Haga e Kiyonari. In gara 2 l'americano si rif\u00e0 con una vittoria, mentre Fabrizio \u00e8 secondo, Kiyonari terzo e Haga cade ad alta velocit\u00e0 ma senza avere conseguenze gravi.\nSul tracciato di Kyalami (Sudafrica), altra novit\u00e0 del 2009 dopo una lunga mancanza dal calendario, Spies parte nuovamente in pole ma ottiene solo il terzo posto in gara 1, preceduto dalle Ducati di Haga e Fabrizio; le stesse due posizioni si ripetono in gara con Jonathan Rea in terza posizione.\nAl Miller Motorsports Park in Utah Spies ottiene il nuovo record di pole consecutive (7) e in gara vince prima su Carlos Checa e Fabrizio e poi su Fabrizio e Rea.\nL'ottava prova, il GP di San Marino, si svolge sul Circuito di Misano; la pole \u00e8 di una Ducati, ma non quella ufficiale bens\u00ec quella del Team Guandalini condotta dal ceco Jakub Smr\u017e che concluder\u00e0 entrambe le gare in quarta posizione, conquistando anche il giro veloce. In gara 1 il tempo \u00e8 incerto, perch\u00e9 ha piovuto da poco e la pista \u00e8 ancora bagnata, ma dopo pochi giri la pista si asciuga e i piloti devono effettuare il primo \"flag-to-flag\" della Superbike. Il vincitore \u00e8 Spies davanti a Shane Byrne e Fabrizio. In gara 2 Jonathan Rea ottiene la sua prima vittoria nella categoria precedendo Fabrizio e Haga.\nNel round in Gran Bretagna, nel circuito inglese di Donington, Ben Spies ottiene una doppietta oltre che la pole position, entrambe le volte con ampi distacchi, in gara-1 davanti all'Aprilia RSV4 di Max Biaggi e ad Haga, in gara 2 davanti ad Haslam e Fabrizio.\nNel circuito di Masaryk a Brno c'\u00e8 la prima vittoria dell'Aprilia in Superbike, in gara 1 con Max Biaggi che precede le due Ten Kate Honda di Checa e Rea. In gara 2 vittoria di Spies su Biaggi e Fabrizio. Haga resta leader provvisorio del campionato, ma per soli 7 punti su Spies, dopo un 7\u00ba e 6\u00ba posto in gara.\nAl N\u00fcrburgring la pole position \u00e8 di Haga, con il pilota giapponese che in gara 1 giunge alle spalle di Spies e ha ora solo 2 punti di vantaggio sul pilota Yamaha. In gara 2 Haga si ritira dopo un contatto con Rea; quest'ultimo otterr\u00e0 poi la vittoria davanti a Spies e al compagno di squadra Checa. Ora il campionato vede Spies al comando con 18 punti di vantaggio su Haga.\nA Imola \u00e8 Michel Fabrizio a segnare la Superpole e la gara \u00e8 una questione tra 4 piloti: Haga, Fabrizio, Biaggi e Simoncelli, che guida l'Aprilia come wildcard; \u00e8 il giapponese a vincere, Biaggi secondo e Fabrizio terzo, mentre Simoncelli \u00e8 fuori per una caduta con Spies che ottiene il 4\u00ba posto. In gara 2 continua il duello Ducati-Aprilia, a vincere \u00e8 Fabrizio con un distacco minimo sul compagno di squadra, terzo \u00e8 Simoncelli, quarto Biaggi e Spies 5\u00ba. Con questi risultati Haga ritorna in testa alla classifica generale con 3 punti di vantaggio.\nIn Francia, a Magny-Cours Spies ottiene la 10\u00b0 Superpole e vince gara 1 davanti ad Haga, quest'ultimo vince gara 2, davanti a Biaggi e Rea con Spies al quarto posto. La classifica iridata prima dell'ultimo GP vede Haga con 10 punti di vantaggio su Spies che per\u00f2 ha un maggior numero di vittorie. Nel frattempo la Ducati vince con un GP d'anticipo il campionato costruttori.\nA Portim\u00e3o, sul circuito dell'Algarve (circuito portoghese inaugurato l'anno precedente) le qualifiche danno nuovamente Ben Spies in pole position, il pilota texano vince gara-1 mentre il rivale Haga \u00e8 costretto al ritiro e si ritrova cos\u00ec con 15 punti di svantaggio. In gara-2 Fabrizio vince la gara, Haga \u00e8 secondo ma il quinto posto in classifica permette a Ben Spies di vincere il titolo iridato piloti al suo primo anno in questa categoria. Haga racimola un'altra volta il secondo posto in classifica (come negli ultimi 2 anni) ma stavolta a solo 6 punti dal vincitore.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "2140560", "revid": "123975517", "url": "https://it.wikipedia.org/wiki?curid=2140560", "title": "Padre Tempo", "text": "Padre Tempo (conosciuto come \"Father Time\" nei paesi anglosassoni e \"Paki\u017e\" in alcuni altri paesi) \u00e8 la personificazione del tempo. \u00c8 solitamente rappresentato come un anziano dalla barba lunga, vestito con una toga, con in mano una falce e una clessidra o altri oggetti relativi al tempo. Questa iconografia deriva da molte fonti pi\u00f9 antiche, ad esempio la personificazione della Morte e Crono, il dio greco del tempo.\nTalvolta viene indicato come lo sposo di Madre Natura.\nNon di rado viene inoltre rappresentato insieme al Neonato di Capodanno (\"Baby New Year\"), che \u00e8 la personificazione dell'inizio di un nuovo anno.\nRiferimenti nella cultura di massa.\nNel film con Tim Allen \"Che fine ha fatto Santa Clause?\" ad una riunione nel Polo Nord partecipano Babbo Natale, Padre Tempo, Madre Natura, la Fatina dei denti, il Coniglio Pasquale e l'Uomo dei Sogni.\nNel Christmas Party Pack di \"The Sims 2\" esiste la possibilit\u00e0 di fare feste di fine anno alle quali potranno presentarsi Padre Tempo e il Neonato di Capodanno.\nNelle serie animate de \"I puffi\" compare a volte come anche Madre Natura"}
{"id": "2140562", "revid": "161374", "url": "https://it.wikipedia.org/wiki?curid=2140562", "title": "Maxim Gorkij", "text": ""}
{"id": "2140563", "revid": "6340", "url": "https://it.wikipedia.org/wiki?curid=2140563", "title": "Maksim Gorkij", "text": ""}
{"id": "2140569", "revid": "287204", "url": "https://it.wikipedia.org/wiki?curid=2140569", "title": "Via degli Avelli", "text": "Via degli Avelli \u00e8 una strada del centro storico di Firenze, situata tra piazza Santa Maria Novella e piazza della Stazione.\nLa strada prende il nome dalle arche sepolcrali (\"avelli\") che la fiancheggiano sul lato ovest, che appartengono al recinto dell'antico cimitero della vicinissima basilica di Santa Maria Novella. Anticamente la strada era molto pi\u00f9 stretta, e il passaggio vicino alle tombe non doveva essere piacevole, come testimonia anche l'antico modo di dire \"puzzare come un avello\". Venne allargata con le opere di \"Risanamento\" nel 1867 assumendo il tracciato odierno, lastronato e pedonalizzato poi negli anni novanta del XX secolo.\nOgnuna di queste arche \u00e8 sopraelevata dal terreno e reca sulla cassa un triplo stemma: quelli ai lati sono della famiglia che possedeva la sepoltura (le coppie di stemmi spesso sono composte da due esemplari identici o tutt'al pi\u00f9 ribaltati simmetricamente), mentre lo stemma al centro \u00e8 la croce del Popolo fiorentino, scolpita in numerose varianti su ciascun sepolcro. Degli scudi familiari esiste anche una piccola replica nella chiave di volta dell'arco a sesto acuto. Tra le famiglie qui rappresentate si riconoscono i Medici, gli Alberti, i Corsini, gli Acciaiuoli, i Gondi, i Panciatichi, ecc.\nI sottarchi erano anticamente decorati da affreschi e altre pitture, spesso di figure di santi, ma di queste decorazioni non \u00e8 restata traccia. \nGli avelli proseguono anche sulla piazza: in uno di questi Giovanni Boccaccio ambient\u00f2 una novella del Decamerone (VIII 9) e nel terzo avello lungo la parete destra della chiesa, partendo dalla facciata, venne sepolto il celebre pittore Domenico Ghirlandaio, e sotto l'arco una volta era dipinto il suo ritratto al naturale. "}
{"id": "2140570", "revid": "287204", "url": "https://it.wikipedia.org/wiki?curid=2140570", "title": "Special Herbs, Vol. 4", "text": "Special Herbs, Vol. 4 \u00e8 un album della serie \"Special Herbs\", realizzata da Daniel Dumile sotto lo pseudonimo Metal Fingers.\nLe tracce dell'album non sono del tutto inedite. Infatti le prime otto tracce sono quelle che costituivano il precedente volume della serie. La ripetizione \u00e8 dovuta al fatto che i due album furono pubblicati per case discografiche differenti. Per questo motivo, spesso ci si riferisce all'album come a Special Herbs, vols. 3 &amp; 4."}
{"id": "2140574", "revid": "110157", "url": "https://it.wikipedia.org/wiki?curid=2140574", "title": "San Jacinto (fiume)", "text": "Il San Jacinto \u00e8 un fiume di 45\u00a0km che scorre nel sud-ovest degli Stati Uniti d'America, nello stato del Texas.\nPrende forma dalla diga del lago Houston nella contea di Harris e sfocia nella baia di Galveston. Fino al 1858 la zona era abitata dalla trib\u00f9 indiana dei Karankawa.\nIl San Jacinto \u00e8 dato dall'unione di due bracci principali (\"forks\"), quello orientale (\"East Fork\"), e quello occidentale (\"West Fork\"). Il braccio occidentale ha una lunghezza totale di 145\u00a0km, e alimenta il lago Conroe, prima di scorrere in direzione sud, dalla Contea di Montgomery ed incontra il braccio orientale nel nord-est della Contea di Harris, entro il lago Houston. Il braccio orientale sorge nella Contea di San Jacinto, a nord delle \"Sam Houston National Forests\" e ha una lunghezza di circa 110\u00a0km. Scorre verso sud attraversando la citt\u00e0 di Cleveland nella Contea di Liberty e sfocia a sua volta nel lago Houston.\nIl bacino idrografico del San Jacinto si estende su una superficie di 10.297\u00a0km\u00b2. Il fiume attraversa una zona in larga misura composta di terreni sabbiosi, e posta solo pochi metri sopra il livello del mare. Sulle sue sponde crescono pini, olmi, querce e salici.\nSulle rive del fiume nel 1836 \u00e8 stata combattuta una battaglia durante la Rivoluzione texana, la battaglia di San Jacinto."}
{"id": "2140576", "revid": "74668", "url": "https://it.wikipedia.org/wiki?curid=2140576", "title": "Michiko to Hatchin", "text": ""}
{"id": "2140579", "revid": "125127945", "url": "https://it.wikipedia.org/wiki?curid=2140579", "title": "Jairo Arrieta", "text": "Carriera.\nClub.\nHa fatto il suo debutto da professionista nella stagione 2002-2003, con la A.D. Guanacasteca, squadra costaricana che nel 2004 cambia nome in Brujas.\nNel 2006 passa al Deportivo Saprissa nella massima serie costaricana, per cui segna 48 reti in 178 presenze e da un contributo fondamentale nella vittoria di 5 titoli nazionali.\nNell'aprile 2012 viene acquistato da Columbus Crew, squadra militante nella MLS, mettendosi a disposizione della squadra a partire dal 27 giugno successivo, all'apertura del mercato estivo.\nFa il suo debutto in MLS il 14 luglio, in una sconfitta contro Sporting Kansas City e segna il suo primo gol due settimane pi\u00f9 tardi, in una partita ancora contro Sporting Kansas City.\nDopo solo tre partite in MLS, viene nominato Giocatore della Settimana, grazie ad una doppietta che ha segnato la vittoria di Columbus ancora contro Sporting Kansas City.\nNel dicembre 2014 viene selezionato da Orlando City SC durante il draft di espansione in cambio di un posto per un giocatore internazionale nella rosa.\nInternazionale.\nArrieta partecip\u00f2 ai Giochi Olimpici 2004 di Atene con la nazionale U23.\nHa fatto il suo esordio nella nazionale maggiore nel dicembre 2011 in una amichevole contro Cuba e nel 2013 viene convocato per la Coppa centroamericana, vinta proprio da Costa Rica.\nLe due reti segnate in totale, le prime con la nazionale maggiore, gli hanno valso il premio Scarpa d'Oro come miglior marcatore del torneo.\nIn seguito alle buone prestazioni nella Coppa, il 6 febbraio 2013 viene convocato per una partita valevole per le qualificazioni a Brasile 2014 contro Panama, restando per\u00f2 in pachina per tutto l'incontro.\nFa il suo esordio e sua unica presenza nel torneo di qualificazione il 7 giugno contro Honduras.\nNell'estate 2013 viene convocato per partecipare alla CONCACAF Gold Cup.\nPersonale.\nArrieta \u00e8 in possesso di una carta verde USA, che lo fa figurare come giocatore nazionale ai fini delle regole per la composizione delle rose MLS."}
{"id": "2140586", "revid": "767487", "url": "https://it.wikipedia.org/wiki?curid=2140586", "title": "Hans Schmidt (calciatore 1893-1971)", "text": "Carriera.\nCalciatore.\nClub.\nCalciatore di grande talento sin da giovanissimo, e formatosi nel SpVgg F\u00fcrth, si trasfer\u00ec in Italia per giocare con il .\nRiusc\u00ec ad esordire con la maglia del nella massima serie italiana all'et\u00e0 di 16 anni e 17 giorni nella sfida del 9 gennaio 1910 con la Pro Vercelli, durante la stagione 1909/1910, facendo di lui il pi\u00f9 giovane esordiente con la maglia \"rossoblu\".\nLa stagione seguente torna al SpVgg F\u00fcrth che lascer\u00e0 nuovamente per tornare a Genova, sempre tra le file del \"Grifone\" nella stagione 1913-1914. Quella fu l'ultima stagione al di fuori della Germania. Con i rossoblu gioc\u00f2 anche un match di Palla Dapples.\nTornato al SpVgg F\u00fcrth, vinse con i biancoverdi il suo primo campionato nella stagione 1913-1914.\nNel 1919 lascia il suo club d'origine per passare al TV F\u00fcrth 1860, club con il quale giocher\u00e0 tre stagioni.\nNel 1922 passa al , club con il quale riuscir\u00e0 a vincere tre campionati, nelle stagioni 1923-1924, 1924-1925 e 1926-1927.\nSi ritir\u00f2 dal calcio giocato nel 1928.\nNazionale.\nSchmidt vest\u00ec la maglia della nazionale tedesca dal 1913 al 1926, totalizzando 16 presenze in match amichevoli.\nIl suo esordio avvenne il 18 maggio 1913 a Friburgo in Brisgovia nell'incontro tra la Germania e la Svizzera che termin\u00f2 2 a 1 per gli elvetici.\nTermin\u00f2 la sua avventura con i bianchi di Germania il 12 dicembre 1912, sempre contro gli svizzeri, incontro che vide i tedeschi soccombere per 3 a 2 nel campo di Monaco di Baviera.\nAllenatore.\nRitiratosi dal calcio giocato, nel 1931 assunse l'incarico di guidare il Schwarz-Weiss Essen che lascer\u00e0 nel 1933 per guidare il .\nCon il club di Gelsenkirchen vinse tre campionati tedeschi nelle stagioni 1933-1934, 1934-1935 e 1936-1937.\nOltre ai tre campionati Schmidt con lo vinse la Coppa di Germania 1937.\nDopo la seconda guerra mondiale, Schmidt guida il VfR Mannheim che guider\u00e0 alla conquista del Campionato tedesco occidentale 1948-1949.\nNel 1950 diventa l'allenatore del Norimberga che guider\u00e0 sino al 1952."}
{"id": "2140594", "revid": "120630541", "url": "https://it.wikipedia.org/wiki?curid=2140594", "title": "Gaetano Macchiaroli editore", "text": "Gaetano Macchiaroli editore \u00e8 una libreria e casa editrice italiana fondata a Napoli nel 1944 da Gaetano Macchiaroli (1920-2005), intellettuale antifascista ed animatore culturale della sinistra partenopea, originario di Teggiano.\nDal 1945 pubblica la rivista di antichit\u00e0 \"La parola del passato\" diretta ininterrottamente, fin dalla fondazione, da Giovanni Pugliese Carratelli.\nNel 1971, sotto la direzione di Marcello Gigante, inizi\u00f2 la pubblicazione della rivista \"Cronache Ercolanesi\" incentrata su argomenti relativi alla pubblicazione e interpretazione dei papiri di Ercolano.\n\u00c8 stata editrice delle riviste \"Cronache Meridionali\" e \"Citt\u00e0 Nuova\", punti di riferimento della stampa napoletana di sinistra dagli anni 1950 agli 1980.\nAltre riviste edite furono \"La citt\u00e0 nuova\", \"Atene a Roma\" e \"Medioevo romanzo\". Nel 2005, con il primo volume (\"Un viaggio elettorale\") \u00e8 iniziata la pubblicazione dell'edizione nazionale dell'opera omnia di Francesco de Sanctis."}
{"id": "2140597", "revid": "1305887", "url": "https://it.wikipedia.org/wiki?curid=2140597", "title": "Apollo (I Cavalieri dello zodiaco)", "text": ""}
{"id": "2140599", "revid": "729019", "url": "https://it.wikipedia.org/wiki?curid=2140599", "title": "Coppa America di pallavolo maschile 2000", "text": "La III Coppa America di pallavolo maschile si svolse a S\u00e3o Bernardo do Campo, in Brasile, dall'11 al 20 agosto 2000. Al torneo parteciparono 6 squadre nazionali nordamericane e sudamericane e la vittoria finale and\u00f2 per la prima volta a Cuba.\nPodio.\nCampione.\nCuba(Primo titolo)\nSecondo posto.\nBrasile\nTerzo posto.\nStati Uniti"}
{"id": "2140600", "revid": "149727", "url": "https://it.wikipedia.org/wiki?curid=2140600", "title": "Criewen", "text": ""}
{"id": "2140607", "revid": "123524288", "url": "https://it.wikipedia.org/wiki?curid=2140607", "title": "Ernesto Torrusio", "text": "Biografia.\nNato a Taranto, arriv\u00f2 a Milano dalla Campania in giovent\u00f9.\nAttivit\u00e0 politica.\nFu uno dei fondatori dei Fasci di combattimento, prendendo parte alla prima adunata di Milano il 23 marzo 1919, fu uno dei sansepolcristi facenti parte della Massoneria. Nel 1922 divenne segretario della Corporazione fascista industria e commercio della Confederazione nazionale delle corporazioni sindacali.\nFu eletto nel 1924 deputato nel Listone fascista e lo rest\u00f2 fino al 1929.\nMembro del Direttorio della Federazione provinciale fascista milanese, ovvero l'ente fascista che controllava la pi\u00f9 importante provincia del Nord Italia,\nFu vice podest\u00e0 di Milano nel biennio 1927-29.\nQuando nel 1928 Roberto Farinacci accus\u00f2 il podest\u00e0 Belloni e il segretario federale Mario Giampaoli di malversazioni, Torrusio si schier\u00f2 con gli accusati. L'anno successivo, prima del processo, Mussolini destitu\u00ec tutti. Fu nei fatti la fine politica di Torrusio che non fu ricandidato alle politiche del 1929.\nAttivit\u00e0 sportiva.\nCon l'attribuzione a Leandro Arpinati (braccio destro di Benito Mussolini) della Presidenza Federale della Federazione Calcio, ogni remora dei gerarchi ad attribuirsi cariche sportive cadde in breve tempo. Torrusio divenne cos\u00ec nel 1927 presidente di una delle pi\u00f9 importanti federazioni sportive dell'epoca, la Federazione Ciclistica Italiana (allora Unione Velocipedistica Italiana -\nUVI), fino al 1929.\nPresidente dell'Inter.\nAll'inizio della stagione sportiva 1926-1927 a Milano la Unione Sportiva Milanese non navigava in buone acque e fu la prima vittima delle mire di Torrusio che ne divenne il Presidente, carica che conserv\u00f2 per due stagioni prima della fusione con l'.\nTorrusio era una persona molto intelligente ed ambiziosa: evidentemente l'U.S.M., che pure vantava un glorioso passato, non era abbastanza per lui. Alla nomina di Ernesto Belloni a Commissario Prefettizio ed in seguito a Podest\u00e0 di Milano, Torrusio divenne il suo Vice.\nIn seguito, stabilite dall'alto le nuove direttive fasciste che ponevano ogni disciplina sportiva (ma soprattutto il calcio) a strumento di propaganda politica, furono istituiti nella primavera del 1927 gli Enti Sportivi Provinciali Fascisti alla cui Presidenza doveva essere posto o il Segretario Politico Provinciale oppure il suo braccio destro e la scelta cadde su Rino Parenti (anche lui come Torrusio membro del F.P.F.M.) il quale lo nomin\u00f2 Segretario.\nRisollevate le sorti dell'U.S.M. e raggiunta la prevista promozione in Divisione Nazionale, furono attuate le direttive fasciste che stabilivano che in tutti i capoluoghi di Provincia (e non solo ma anche in molti comuni di medie dimensioni) che avevano pi\u00f9 di una societ\u00e0 ai massimi vertici di ogni federazione sportiva o che disputassero in soprannumero gli stessi campionati, l'E.S.P.F. milanese le avrebbe sfoltite, raggruppandole in una sola societ\u00e0 sportiva per capoluogo.\nAd agosto 1928 sull' di punto in bianco piomb\u00f2 la notizia che la sua fusione con l'Unione Sportiva Milanese era gi\u00e0 stata decisa. I consiglieri nerazzurri si presentarono al Presidente, Senatore Borletti, chiedendo lumi. Questi non fece in tempo a rivolgersi alle gerarchie fasciste chiedendo di non toccare l'Inter.\nIl giorno successivo Torrusio si present\u00f2 alla sede dell'Inter in Via Unione presentando le nuove credenziali di Commissario della Societ\u00e0 Sportiva Ambrosiana cos\u00ec come stabilito dall'E.S.P.F., che equivaleva a dire che lui (ex Presidente dell'U.S.M. e Segretario dell'E.S.P.F.) si era autonominato dirigente dei nerazzurri per la nuova stagione sportiva 1928-1929.\nDopo il 1\u00ba settembre 1928 arriva la ratifica ufficiale della fusione fra Inter e U.S. Milanese: \u00abA seguito della fusione tra le societ\u00e0 F.C. Internazionale e U.S. Milanese deliberata dalle superiori gerarchie ed effettuata dall'Ente Sportivo Provinciale Fascista di Milano, il Segretario del Partito, udito il parere del Commissario, ha ratificato le modalit\u00e0 della fusione stessa, la quale evita la dispersione delle forze calcistiche milanesi e consente l'entrata della Fiumana in Divisione Nazionale . La nuova societ\u00e0 assume il nome di Societ\u00e0 Sportiva Ambrosiana. La maglia sociale sar\u00e0 bianca.\u00bb\nSul campo di Via Goldoni ed in seguito all'Arena il coro dei tifosi rimarr\u00e0 sempre \u00abInter, Inter!\u00bb. Nel 1929 Torrusio lasci\u00f2 la presidenza a Oreste Simonotti ed il pesante fardello di un notevole buco finanziario che il valente ex presidente del Casale riusc\u00ec a risanare ottenendo anche l'inatteso scudetto 1929-1930.\nTorrusio lascia l'Ambrosiana indebitata.\nIl settimanale milanese \"Milaninter\", nell'agosto 1948, dopo aver pubblicato e ricostruito in due numeri consecutivi nella rubrica \"Hanno annientato l'Inter\" gli eventi che portarono alla fusione fra U.S.M. e Inter pubblic\u00f2 le precisazioni fornite dal direttore sportivo dell'epoca Aldo Molinari, gi\u00e0 dirigente dell'Unione Sportiva Milanese.\nNel numero del 7 settembre 1948 Molinari scrisse questo in una lettera indirizzata al direttore di \"Milaninter\":\nNel dopoguerra.\nNel dopoguerra divenne Gran maestro della Massoneria di Rito scozzese antico ed accettato per l'Italia (costituita nel 1948)."}
{"id": "2140608", "revid": "628767", "url": "https://it.wikipedia.org/wiki?curid=2140608", "title": "Provincia di Bautista Saavedra", "text": "Bautista Saavedra \u00e8 una delle venti province del dipartimento di La Paz, in Bolivia.\nDeve il suo nome a Bautista Saavedra Mallea (1870-1939), Presidente della Bolivia dal 1920 al 1925.\nPosizione.\nLa provincia sorge sull'Altipiano boliviano a nordest del lago Titicaca e confina da nord ovest a nordest con la provincia di Franz Tamayo, a ovest con il Per\u00f9, a sudovest con la provincia di Eliodoro Camacho, e a sud est con le province di Mu\u00f1ecas e Larecaja.\nLa provincia si estende su un territorio compreso circa tra 14\u00b0 45' e 15\u00b0 20' di latitudine sud e tra 68\u00b0 18' e 69\u00b0 12' longitudine ovest, e misura da Nord a Sud fino a 65\u00a0km, e da Ovest a Est fino a 90\u00a0km.\nPopolazione.\nLa popolazione della provincia ha subito negli ultimi due decenni un incremento di circa il 30 %:\nIl 41,3 % della popolazione \u00e8 di et\u00e0 inferiore ai 15 anni. \"(1992)\"\nL'indice di alfabetizzazione della provincia \u00e8 del 55,2 %. \"(1992)\"\nIl 46,6 % della popolazione parla spagnolo, 89,3 % parla Quechua, e il 36,1 % Aymara. \"(1992)\"\nIl 94,3 % della popolazione non \u00e8 raggiunta dall'elettricit\u00e0, e il 93,3 % non gode di servizi sanitari \"(1992)\".\nL'89,1 % degli abitanti segue la religione cattolica, mentre il 5,7 % \u00e8 evangelico \"(1992)\".\nSuddivisione amministrativa.\nLa Provincia \u00e8 suddivisa in 2 comuni: "}
{"id": "2140610", "revid": "767487", "url": "https://it.wikipedia.org/wiki?curid=2140610", "title": "Panico nello stadio", "text": "Panico nello stadio \u00e8 un film del 1976, diretto da Larry Peerce. Nel film sono presenti Charlton Heston, John Cassavetes, Martin Balsam, Beau Bridges, Jack Klugman, Gena Rowlands e David Janssen.\nTratto da un racconto dall'omonimo titolo scritto da Giorgio La Fountaine, il film \u00e8 stato nominato all'Academy Awards per il miglior montaggio.\nTrama.\nUn cecchino, dalla sua camera di un albergo di Los Angeles, spara con il suo fucile di precisione munito di silenziatore e uccide un ciclista in lontananza. Poi nasconde il fucile sotto il suo giaccone e dopo aver pagato l'albergo, va al Los Angeles Memorial Coliseum poco prima dell'inizio della finale del Super Bowl di football americano, dove si posiziona in un'alta torre laterale. Alla partita dovrebbe presenziare il Presidente degli Stati Uniti. Tuttavia, prima che la partita inizi l'uomo viene scoperto da una troupe televisiva che si trova su un dirigibile sopra lo stadio; in questo modo il corteo di macchine presidenziali viene fermato. Nella speranza di catturare l'individuo prima che apra il fuoco sugli ignari tifosi, la polizia e gli agenti della SWAT vengono immediatamente chiamati dall'organizzatore dello stadio, Sam McKeever. Il capitano della polizia Peter Holly elabora un piano insieme al sergente Chris Button per catturare il cecchino prima della conclusione della partita, ma non riesce ad evitare morti e feriti.\nRiferimenti.\nLa trama \u00e8 molto simile a quello che accadde nella realt\u00e0 a Austin nel Texas il 1\u00ba agosto 1966, quando Charles Whitman penetr\u00f2 sulla torre dell'universit\u00e0 con un fucile di precisione sparando per 96 minuti e uccidendo 16 persone colpite con massima precisione, anche da pi\u00f9 di 300 metri di distanza.\nCuriosit\u00e0.\nL'attore Walter Pidgeon, che qui interpreta il ruolo di un borseggiatore, aveva gi\u00e0 interpretato lo stesso ruolo tre anni prima, nel film Il professionista, uscito nel 1973, accanto a James Coburn."}
{"id": "2140613", "revid": "767487", "url": "https://it.wikipedia.org/wiki?curid=2140613", "title": "Motorola C650", "text": "Il Motorola C650 \u00e8 un telefono uscito nel 2004. L'unico schermo ha una risoluzione di 128x128 pixel con circa 65k colori. \u00c8 possibile riprodurre file MP3, AAC, AAC+, AMR, 3GP e Mp4. \u00c8 presente il supporto con giochi Java grazie alla piattaforma J2ME integrata. La memoria interna \u00e8 di 1,8 megabyte non espandibile.\nLa fotocamera integrata \u00e8 di 0,31 megapixel, con risoluzione massima di 640x480 pixel, lo zoom digitale \u00e8 4x.\nPer la connettivit\u00e0 \u00e8 presente il supporto a Wap 2.0 e GPRS. Non \u00e8 presente n\u00e9 il Bluetooth n\u00e9 l'IrDA ma solo una porta Mini-Usb.\nLa batteria originale dura 215 ore in stand-by e 380 minuti in conversazione."}
{"id": "2140616", "revid": "272163", "url": "https://it.wikipedia.org/wiki?curid=2140616", "title": "C650", "text": ""}
{"id": "2140617", "revid": "272163", "url": "https://it.wikipedia.org/wiki?curid=2140617", "title": "V360", "text": ""}
{"id": "2140618", "revid": "149727", "url": "https://it.wikipedia.org/wiki?curid=2140618", "title": "Stendell", "text": ""}
{"id": "2140620", "revid": "118416057", "url": "https://it.wikipedia.org/wiki?curid=2140620", "title": "Vierraden", "text": "Vierraden \u00e8 una frazione della citt\u00e0 tedesca di Schwedt/Oder.\nStoria.\nLa citt\u00e0 di Vierraden venne aggregata alla citt\u00e0 di Schwedt/Oder nel 2003."}
{"id": "2140621", "revid": "287204", "url": "https://it.wikipedia.org/wiki?curid=2140621", "title": "\u00c1ngel Nieto Jr", "text": "Figlio del pluricampione iridato \u00c1ngel, fa parte di una famiglia che comprende altri piloti motociclistici come il fratello Pablo e il cugino Fonsi.\nCarriera.\nPer quanto riguarda il motomondiale, esordisce nella stagione 1995 in classe 125 con una Yamaha del team Aspar Cepsa. Nel 1996, confermato dal team Aspar, passa a competere con una Aprilia senza cambiare classe; in nessuno dei primi due anni raggiunge risultati tali da ottenere dei punti in classifica del mondiale.\nNel motomondiale 1997 ottiene i suoi primi risultati in classifica e conclude la stagione al 26\u00ba posto; nel motomondiale 1998 raggiunge invece la 19\u00aa posizione.\nNel motomondiale 1999 passa alla guida di una Honda e conclude il campionato al 22\u00ba posto, nel 2000 al 15\u00ba e nel 2001 al 16\u00ba.\nNel 2002 passa all'automobilismo, correndo nella World Series by Renault. Nel 2003 corre nella Formula 3, a bordo di una Dallara. Nel 2007 corre nella Mitjet Series.\nNel 2008 diventa direttore di un team della KTM che gareggia nella classe 125 e nel 2009 \u00e8 gestore, insieme al fratello Pablo, del team Grupo Francisco Hernando in MotoGP, con pilota Sete Gibernau su Ducati Desmosedici. Il team si ritira per\u00f2 dal mondiale prima della fine dell'anno."}
{"id": "2140622", "revid": "729019", "url": "https://it.wikipedia.org/wiki?curid=2140622", "title": "Nervo ascellare", "text": "Il nervo ascellare o nervo circonflesso \u00e8 un nervo misto che origina come ramo terminale del tronco secondario posteriore del plesso brachiale. Riceve fibre da C5 e C6.\nTerritorio di innervazione.\nLa componente muscolare \u00e8 destinata al muscolo deltoide e al muscolo piccolo rotondo. La parte sensitiva innerva la cute che ricopre il deltoide, la cute della regione superiore della faccia laterale del braccio e l'articolazione scapolo-omerale.\nDecorso.\nDopo la sua origine in cavit\u00e0 ascellare, il nervo attraversa il \"quadrilatero di Velpeau\" (delimitato dai muscoli piccolo rotondo, grande rotondo e tricipite brachiale e dal collo chirurgico dell'omero) raggiungendo la loggia posteriore del braccio. Nell'attraversamento del quadrilatero d\u00e0 origine al nervo per il muscolo piccolo rotondo, staccando in seguito il nervo cutaneo laterale superiore del braccio una volta sorpassato lo spazio di cui sopra. Questo ramo collaterale, in collaborazione con il nervo cutaneo laterale inferiore del braccio, provvede all'innervazione della cute laterale, sia dorsalmente che ventralmente, del braccio.\nIl nervo ascellare circonda poi il collo chirurgico dell'omero, decorrendo come satellite dei vasi circonflessi posteriori dell'omero e staccando i rimanenti rami sensitivi e muscolari.\nTermina come ramo deltoideo."}
{"id": "2140623", "revid": "149727", "url": "https://it.wikipedia.org/wiki?curid=2140623", "title": "Z\u00fctzen", "text": ""}
{"id": "2140626", "revid": "121629184", "url": "https://it.wikipedia.org/wiki?curid=2140626", "title": "Teobaldo di Provins", "text": "Biografia.\nTeobaldo (in francese Thibaut de Provins) era figlio di Gisella e del conte dello Champagne Arnolfo e nipote del vescovo San Teobaldo di Vienne. Dopo aver letto in giovane et\u00e0 le biografie dei padri del deserto, rimase affascinato da alcuni aspetti della loro vita, tra cui la rinuncia a se stessi, lo spirito ascetico e la purezza di vita. Di fronte alla proposta paterna di affidargli il comando delle truppe che intendeva inviare a Eudes II di Champagne per aiutarlo nella lotta contro l'imperatore Corrado II il Salico, egli rifiut\u00f2 preferendo abbandonare la vita mondana, gli agi e le ricchezze per seguire la vita contemplativa.\nInsieme all'amico scudiero Gualtiero (Gautier) entr\u00f2 nell'abbazia di Saint-Remi a Reims, e successivamente, vestiti da mendicanti, i due vagarono nel nord della Francia per stabilirsi in un luogo solitario nella foresta di Pettingen, nella diocesi di Treviri, oggi in Lussemburgo, dove costruirono due piccole celle ed iniziarono a camminare scalzi, patendo il freddo, il caldo, la fame e la fatica. Si guadagnavano da vivere lavorando nei villaggi insieme ai contadini, ai muratori, ai carbonai, pregando incessantemente giorno e notte.\nLa fama della loro santit\u00e0 port\u00f2 molti pellegrini e penitenti a chiedere loro consigli e preghiere. Si recarono in pellegrinaggio a Santiago di Compostela, a Roma e in varie localit\u00e0. Nel 1057, sulla strada per Venezia, procedendo nel pellegrinaggio verso Gerusalemme, si ammal\u00f2 e si dovette fermare nella localit\u00e0 detta \"Sallaninga\", l'attuale Sajanega nei pressi di Sossano, presso il rudere di una cappella nel bosco dedicata ai Santi Ermagora, vescovo di Aquileia, e al diacono Fortunato, compagni di martirio. Dopo la morte di Gualtiero, Teobaldo accett\u00f2 la compagnia di un gruppo di discepoli. Fu ordinato presbitero dal vescovo di Vicenza Sindecherio. La fama della sua santit\u00e0 giunse fino alla terra natale e favor\u00ec la conversione dei suoi genitori, che andarono in pellegrinaggio da lui, e sua madre Gisella fin\u00ec i suoi giorni come eremita.\nTeobaldo fu colpito da una grave malattia, forse lebbra, che sopport\u00f2 con eroica pazienza. Prima di morire vest\u00ec l'abito camaldolese della Vangadizza e ricevette l'eucaristia, morendo il 30 giugno 1066. Venne tumulato nel Duomo di Vicenza e qualche tempo dopo il suo corpo venne trafugato e portato come reliquia nell'abbazia di Santa Maria della Vangadizza vicino Badia Polesine all'ombra del potente marchese Alberto d'Azzo d'Este. Nel 1075 alcune reliquie furono portate in Francia. In quell\u2019occasione vennero fatte molte tappe e la conseguenza \u00e8 che oggi in oltre cento luoghi di Francia si ricorda il passaggio del Santo. La localit\u00e0 dove visse da eremita \u00e8 Sossano, dove sono ancora visitabili i due romitori.\nCulto.\nFu canonizzato da papa Alessandro II nel 1073, dopo soli sette anni dalla morte ed \u00e8 venerato come patrono dei conciatori e dei carbonai, per il lavoro che faceva nei villaggi nei pressi delle foreste.\nPer quest'ultima caratteristica veniva considerato dai propri aderenti come protettore della societ\u00e0 segreta della Carboneria durante il Risorgimento italiano.\nLe spoglie sono conservate nella Chiesa Arcipretale di San Giovanni Battista a Badia Polesine; nell'ultimo altare di destra vi \u00e8 l'urna contenente il corpo di San Teobaldo, trasferito dall'Abbazia della Vangadizza all'Arcipretale nel 1810, anno della soppressione del monastero camaldolese.\nSempre a Badia Polesine, il 1\u00ba luglio in occasione della Festa di San Teobaldo, patrono del paese, si compie una processione fino agli argini dell'Adige dove il Vescovo benedice il fiume e il \"pane di San Teobaldo\", dolce dal caratteristico colore marrone, farcito di uvette e noci e realizzato con una variet\u00e0 di farine integrali.\nCollegamenti esterni.\nScheda e info libro \"Il segreto di San Teobaldo - geografia sacra, cavalieri templari e culto del sole\" di S. Pravisani"}
{"id": "2140629", "revid": "214738", "url": "https://it.wikipedia.org/wiki?curid=2140629", "title": "Bautista Saavedra", "text": ""}
{"id": "2140631", "revid": "110157", "url": "https://it.wikipedia.org/wiki?curid=2140631", "title": "Yes, Friends and Relatives", "text": "Yes, Friends and Relatives \u00e8 una raccolta del gruppo rock progressivo Yes uscita nel 1998"}
{"id": "2140632", "revid": "767487", "url": "https://it.wikipedia.org/wiki?curid=2140632", "title": "Dr\u00e1cula (film 1931 Melford)", "text": "Dr\u00e1cula \u00e8 un film horror del 1931, diretto da George Melford e prodotto dalla Universal Studios. Venne girato simultaneamente (con lo stesso produttore Carl Laemmle Jr.) al film \"Dracula\" di Tod Browning, utilizzando gli stessi set, ma recitato in spagnolo e ungherese con un cast e una troupe differenti.\nIn tempi recenti, questa versione \u00e8 stata maggiormente apprezzata da alcuni critici rispetto alla pi\u00f9 celebre versione in lingua inglese con Lugosi. Il cast spagnolo ebbe il vantaggio di poter visionare i giornalieri della versione inglese arrivando sul set alla sera, e di sperimentare inquadrature pi\u00f9 creative e un differente utilizzo degli effetti di illuminazione.\nIl film fu a lungo ritenuto perduto fino a quando ne venne ritrovata e restaurata una copia negli anni settanta. Nel 2015, la Biblioteca del Congresso ha selezionato il film per la conservazione nel National Film Registry, per meriti \"culturali, storici, o estetici\".\nTrama.\nL'agente immobiliare Renfield si reca in Transilvania (siamo all'inizio del XIX secolo ) per concludere la vendita del castello al Conte Dracula. Ma il conte \u00e8 in realt\u00e0 un vampiro e sottomette Renfield utilizzando l'ipnosi e ne fa un suo servitore, quindi parte con lui imbarcandosi clandestinamente in una nave, nascondensosi in una bara, alla volta dell'Inghilterra. Giunto a Londra, il conte punta le grazie della bella Eva, figlia del dottor Seward, ma il professore Van Helsing, intuisce che Dracula \u00e8 un vampiro e cerca di ostruire le sue oscure trame.\nProduzione.\nA causa dell'avvento del sonoro, il mercato latinoamericano necessitava di una copia del film recitata in spagnolo. La soluzione del doppiaggio non era considerata all'epoca attuabile, venne cos\u00ec deciso di realizzare una seconda versione del film con un differente cast e recitata in spagnolo.\nOltre agli stessi set furono utilizzate anche alcune scene della \"gemella\" versione inglese (l'apparizione delle tre spose di Dracula ed i campi lunghi del vampiro, ad esempio). Questa versione \u00e8 leggermente pi\u00f9 lunga di quella in lingua inglese con Bela Lugosi.\nDistribuzione.\nLa prima avvenne a L'Avana, Cuba, l'11 marzo 1931; fu presentato anche a New York il giorno 24 aprile dello stesso anno.\nEdizioni Home Video.\nNegli Stati Uniti \"Dr\u00e1cula\" venne distribuito nel mercato home video per la prima volta il 10 settembre 1992 in formato VHS dalla MCA/Universal Home Video.\nEdizione Italiana.\nIn Italia il film \u00e8 stato pubblicato in DVD nel 2004, all'interno della raccolta \"Dracula Legacy Collection\" della Universal. Successivamente, \u00e8 stato incluso tra i contenuti speciali del Blu-ray \"Dracula\", compreso nel cofanetto dedicato ai Mostri della Universal pubblicato nel 2014. Il film \u00e8 distribuito in lingua originale (spagnolo e ungherese) sottotitolato in italiano."}
{"id": "2140646", "revid": "1971044", "url": "https://it.wikipedia.org/wiki?curid=2140646", "title": "Gina Sammarco", "text": "Biografia.\nFrequenta giovanissima l'Accademia dei Filodrammatici di Milano, debutta con Ruggero Ruggeri come attrice in parti secondarie, sar\u00e0 poi con Lyda Borelli e con Luigi Carini.\nAll'inizio degli anni venti entra nella Compagnia del Teatro Argentina di Roma, diretta da Virgilio Talli.\nIl cinema.\nNel cinema arriva nel 1936, con la regia di Raffaello Matarazzo nella pellicola \"L'anonima Roylott\", coprendo quasi sempre ruoli di caratterista.\nLa televisione.\nRare sono le apparizioni nel piccolo schermo sino al 1966, quando ha il suo momento di celebrit\u00e0, interpretando la paziente e bonaria domestica Amabile, nella serie \"La famiglia Benvenuti\", con Valeria Valeri ed Enrico Maria Salerno."}
{"id": "2140649", "revid": "599013", "url": "https://it.wikipedia.org/wiki?curid=2140649", "title": "Hiroyuki Kikuchi", "text": "Carriera.\nPer quanto riguarda le competizioni del motomondiale, esordisce nel 1988, quale wild card nel Gran Premio motociclistico del Giappone della classe 250 con una Honda. Nel 1994 corre una seconda volta solamente nel Gran Premio di casa della classe 125, mentre la stagione successiva la corre completamente.\nNel motomondiale 1998 partecipa a 6 gare, sempre senza cambiare classe, concludendo 15\u00ba, nel 2000 e nel 2001 ritorna nuovamente ad essere wild card nel GP svolto in Giappone. L'ultima sua presenza, conclusa con un ritiro, \u00e8 avvenuta al Gran Premio motociclistico della Repubblica Ceca 2003.\nMaggiori e pi\u00f9 continuative sono state le sue presenze nella classe 125 del campionato nazionale giapponese, dove \u00e8 riuscito a laurearsi tre volte campione, nel 2005, 2008 e 2009."}
{"id": "2140652", "revid": "1782592", "url": "https://it.wikipedia.org/wiki?curid=2140652", "title": "La caduta di Malazan", "text": "Il Libro Malazan dei Caduti (\"The Malazan Book of the Fallen\") \u00e8 una saga fantasy Fantasy epico scritta dall'autore canadese Steven Erikson. La serie principale \u00e8 composta da dieci volumi, il cui primo si intitola \"I giardini della Luna\" (\"Gardens of the Moon\"). In Italia la pubblicazione \u00e8 terminata nel 2016 con l'ultimo romanzo, intitolato \"Il dio storpio.\"\nStoria editoriale.\nIl mondo Malazan \u00e8 stato originariamente creato da Steven Erikson e Ian Cameron Esslemont nel 1982 come ambientazione per giochi di ruolo utilizzando una versione modificata di Dungeons &amp; Dragons. Nel 1986, dopo aver adottato il sistema GURPS, il mondo \u00e8 diventato molto pi\u00f9 grande e complesso. \u00c8 stata poi sviluppata la sceneggiatura cinematografica intitolata I giardini della luna. Quando questa non ha trovato interesse, i due scrittori hanno deciso di scrivere ciascuno una serie ambientata nel loro mondo. Steven Erikson ha scritto I giardini della Luna, come un romanzo nel 1991-92, ma non fu pubblicato fino al 1999. Nel frattempo, ha scritto diversi romanzi non fantasy. Quando ha venduto I giardini della Luna, ha accettato un contratto per ulteriori nove volumi della serie. Il contratto con Bantam UK valeva \u00a3 675.000, la cifra pi\u00f9 alta mai pagata per una serie fantasy.\nLa prima storia ambientata nel mondo Malazan da Ian Cameron Esslemont, la novella Night of Knives, \u00e8 stata pubblicata in edizione limitata da PS Publishing nel 2004 e poi da Bantam nel Regno Unito nel 2007. Il secondo romanzo, Return of the Crimsom Guard, \u00e8 stato pubblicato nel 2008, con una edizione limitata PS Publishing che precede la Bantam nel Regno Unito. Il terzo romanzo ha il titolo Stonewielder ed \u00e8 stato pubblicato nel 2010.\nSteven Erikson ha indicato che i due autori collaboreranno su The Encyclopedia Malaz, una guida estesa alla serie.\nLa saga di Erikson \u00e8 notevolmente articolata e racconta la storia di un ampio cast di personaggi e di fatti che si svolgono in tutto il mondo dove \u00e8 situato l'impero Malazan. Per quanto riguarda i primi cinque romanzi, ogni volume pu\u00f2 essere considerato relativamente indipendente dagli altri, in quanto le vicende narrate si rivelano grosso modo autoconclusive. Ci\u00f2 nonostante sono presenti molteplici sottotrame, e numerosi sono gli eventi che si intrecciano per tutta la durata della serie.\nDa notare che il titolo inglese dell'opera (\"The Malazan Book of the Fallen\"), nella prima edizione dell'Armenia Edizioni, \u00e8 stato tradotto erroneamente in italiano con \"La caduta di Malazan\", mentre una traduzione pi\u00f9 rispettosa delle intenzioni dell'autore (oltre che della lingua inglese), sarebbe stata \"Il libro Malazan dei Caduti\", riferendosi al libro dei caduti napoleonico. Le pubblicazioni della prima edizione si sono interrotte nel 2013 con la pubblicazione della prima parte dell'ottavo libro. Nel 2015 la nuova Armenia srl ha pubblicato una seconda edizione che ha previsto l'uscita, con un nuovo formato, di tutti i libri precedentemente pubblicati, compreso l'ottavo, completo anche della seconda parte e ha corretto la traduzione del titolo della saga.\nTrama.\nLa storia discussa nei romanzi fino ad oggi copre un arco temporale di oltre 300.000 anni e non \u00e8 stata pienamente rivelata. Erikson ha dichiarato che ha mantenuto la storia del suo mondo volutamente ambigua. La storia del mondo \u00e8 profondamente legata alle varie lotte tra le razze che popolano il mondo. Utilizzando i punti di vista di personaggi estremamente longevi, e attraverso alcune scene del passato antico, Steven Erikson rivela i dettagli del mondo, la sua storia, e i suoi abitanti.\nStruttura della saga.\nLa saga non \u00e8 raccontata in modo lineare. Molte sottotrame si sviluppano contemporaneamente. Con il proseguire della saga i collegamenti tra le varie sottotrame diventa sempre pi\u00f9 chiaro. Erikson stesso ha confermato che la saga consiste di tre trame principali, paragonabile ai tre vertici di un triangolo.\nLa prima trama si sviluppa sul continente di Genabackis dove le armate dell'Impero Malazan combattono contro le citt\u00e0-stato per il dominio del continente. Una unit\u00e0 di \u00e9lite dell'esercito Malazan, gli Arsori di Ponti, \u00e8 al centro di questa trama, sebbene con il procedere della storia i loro nemici, i Tiste Andii comandati da Anomander Rake e l'armata di mercenari di Caladan Brood, diventano anch'essi protagonisti. Ne \"I giardini della Luna\" si racconta del tentativo dell'esercito Malazan di conquistare la citt\u00e0 di Darujhistan. \"Memorie di ghiaccio\", il terzo volume della serie, riprende la trama del primo libro raccontando l'alleanza dell'armata Malaz, ormai dichiarata fuorilegge dall'Impero, con i suoi precedenti nemici per fronteggiare un nuovo, comune nemico: il Dominio di Pannion. \"Toll the Hounds\", l'ottavo libro della serie, ritorna su Genabackis qualche mese dopo poich\u00e9 nuove minacce si presentano per Darujhistan e i Tiste Andii, che ora controllano la citt\u00e0 di Black Coral.\nLa seconda trama si sviluppa sul continente di Sette Citt\u00e0 e descrive la sollevazione delle popolazioni locali contro il dominio Malazan. Nel secondo libro \"La dimora fantasma\" viene descritto lo scoppio della rivolta e lo spostamento incessante dell'esercito Malazan ribelle che accompagna i circa 40.000 sfollati per pi\u00f9 di 1.500 miglia (2.400\u00a0km) nel continente. Questo mix di soldati e rifugiati sono chiamati \"Catena dei Cani\". Il quarto romanzo, \"La casa delle catene\", vede la continuazione di questa storia con l'arrivo dei rinforzi Malazan - il 14\u00b0 esercito - portare la guerra ai ribelli guadagnandosi cos\u00ec l'appellativo di \"Cacciatori di Ossa\".\nLa terza trama, introdotta con \"Maree di mezzanotte\", si sviluppa nel continente di Lether e segue il conflitto tra Letherii e Tiste Edur e le manipolazioni a cui questi ultimi sono soggetti da parte del Dio Storpio. Gli eventi del romanzo si svolgono in contemporanea a quelli descritti nei libri precedenti e sono correlati tramite un flashback di un personaggio gi\u00e0 visto del quarto volume.\nIl sesto libro, \"I cacciatori di ossa\", combina tutti e tre i filoni principali della saga, con il degradato esercito Malazan di Genabackis che si riunisce con l'armata a Sette Citt\u00e0 per sedare definitivamente la rivolta. Contemporaneamente, le flotte del neo-proclamato Impero Letherii perlustrano il globo alla ricerca di un campione degno di poter affrontare in battaglia l'immortale imperatore, destando cos\u00ec l'inimicizia dell'Impero Malazan. Il settimo libro, \"Venti di morte\", vede il 14\u00b0 esercito Malazan approdare nel continente Letheri.\nCronologia degli eventi narrati.\n\u00c8 difficile fare un calendario preciso degli eventi, tuttavia \u00e8 possibile predisporre una cronologia sommaria. Le date fanno riferimento al Sonno di Burn, come il calendario usato dall'Impero Malazan.\nL'ordine di lettura consigliata \u00e8 l'ordine di pubblicazione (ad eccezione di \"Return of the Crimson Guard\", che l'autore raccomanda di leggere prima di \"Toll the Hounds\"), piuttosto che l'ordine cronologico.\nAmbientazioni.\nLa serie si sviluppa su un pianeta, anche se ci sono ampie sequenze che si svolgono all'interno dei Canali (altri regni o piani di esistenza magici). Questo pianeta \u00e8 simile alla Terra, anche se la sua dimensione non \u00e8 conosciuta, ed \u00e8 stato abitato da razze intelligenti per molto pi\u00f9 tempo. \"Maree di mezzanotte\" conferma che ci sono almeno sei continenti, anche se nella serie si fa uso frequente del termine 'subcontinente' che non rende chiaro quali masse terrestri sono considerati continenti o subcontinenti.\nLe masse pi\u00f9 importanti sono Sette Citt\u00e0, Quon Tali, Genabackis, Jacuruku, Korelri, Assail e il continente che contiene Lether e l'impero Tiste Edur. La differenza tra il numero dei continenti e le masse nella serie si spiega perch\u00e9 Quon Tali e Sette Citt\u00e0, sono considerati come un unico continente anche se sono separati.\nSette Citt\u00e0.\nA Sette Citt\u00e0 si svolgono i fatti narrati nei libri \"La dimora fantasma\", \"La casa delle catene\" , \"I cacciatori di ossa\" e contiene il Deserto Santo Raraku dove avvengono molti dei fatti principali della serie. \u00c8 definito come un subcontinente e solo la parte orientale viene mostrata sulle mappe. Il suo nome deriva dalle sette citt\u00e0 sante (Aren, Karakarang, Ubaryd, Ehrlitan, Karashimesh, Yath Alban e Ugarat), anche se esistono altre grandi centri abitati come Hissar, Panpot'sun e G'danisban. Il subcontinente \u00e8 costituito da vaste aree di terreno incolto e deserto noto come 'Odhans'. Nel subcontinente si include anche la grande isola Otataral (dove si estrae il minerale grezzo anti-magia), che si trova al largo della costa nord-orientale. La regione mappata di Sette Citt\u00e0 si estende per quasi 2800 leghe da est a ovest e pi\u00f9 di 1800 leghe da nord a sud. La parte occidentale non \u00e8 stato mappata, ma \u00e8 stata descritta nel libro \"I cacciatori di ossa\" , dove viene rivelato che tre nazioni (Nemil, Perish e l'Impero SHAL-Morzinn) si trovano a ovest dello Jhag Odhan e delle terre delle trib\u00f9 Trell.\nQuon Tali.\nIl continente di Quon Tali \u00e8 stato visto brevemente nei \"I giardini della Luna\" e \"La dimora fantasma\", ma \u00e8 pi\u00f9 esplorato nel libro \"Return of the Crimsom Guard\". \u00c8 la patria dell'Impero Malazan e si trova a sud di Sette Citt\u00e0. La catena di isole Falar si trova al largo della costa nord-orientale. Quon Tali si estende per oltre 500 leghe da est a ovest e per circa 780 leghe da nord a sud (tra cui le isole Falar), ed \u00e8 l'unico continente ad essere mappato nella sua interezza\nGenabackis.\nNel continente di Genabackis sono ambientati i romanzi \"I giardini della Luna\", \"Memorie di ghiaccio\", \"Toll the Hounds\" e una lunga sequenza all'inizio di \"La casa delle catene\". Genabackis si trova ad est di Sette Citt\u00e0 e Quon Tali, dopo il Seeker's Deep (che i nativi chiamano Oceano Meningalle). La parte mappata di Genabackis - che assomiglia ad una \"L\" - si estende per oltre 600 leghe da est a ovest e pi\u00f9 di 1000 leghe da nord a sud. La zona nord \u00e8 controllata dall'Impero Malazan, mentre la sua area centrale si ritiene sia controllata da una coalizione di citt\u00e0 guidata da Darujhistan. La sua costa meridionale non compare sulle cartine nei libri. Tuttavia, vi \u00e8 menzione di due importanti luoghi che si trovano a sud del continente. Morn, noto soprattutto per le costruzioni K'Chain Che'Malle e i tumuli Jaghut, e la citt\u00e0 di Elingarth citt\u00e0 d'origine delle leggendarie Spade Grigie (l'esercito giurato al Cinghiale dell'estate) e la Gilda del Commercio Trygalle.\nDarujhistan.\nDarujhistan \u00e8 la pi\u00f9 ricca e importante delle Citt\u00e0 Libere nel continente Genabackis. Conta 300.000 abitanti e ha avuto origine dopo una lunga battaglia tra i Forkrul Assail, Jaghut e i T'lan Imass, la lotta si \u00e8 conclusa con la partenza dei Forkrul Assail e la sepoltura degli Jaghut. La caccia ai tesori tra i resti Jaghut ha portato alla nascita delle trib\u00f9 umane Gadrobi. I campeggi e le baraccopoli, con il tempo, hanno originato la citt\u00e0 Darujistan. \u00c8 anche conosciuta come la \"Citt\u00e0 del Fuoco Blu\", perch\u00e9 le sue vie sono illuminate a gas naturale (presente in abbondanza nelle colline) che bruciando dona alla citt\u00e0 una luce azzurra.\nJacuruku.\nIl continente di Jacuruku \u00e8 apparso solo in un flashback. Questo territorio \u00e8 descritto come un 'continente sorella' di Korelri. \u00c8 stato in gran parte distrutto in una devastante guerra avvenuta molte decine di migliaia di anni prima della serie. Prima dell'uscita del libro \"I cacciatori di ossa\", alcuni fan discutevano se Jacuruku esisteva ancora o se l'intero continente era stato spazzato via dal mondo durante gli eventi nel prologo di \"Memorie di ghiaccio\". Tuttavia, il sesto libro ci conferma che Jacuruku esiste ancora, e in \"Venti di morte\", alcuni personaggi dicono di averlo visitato recentemente.\nKorelri.\nIl continente Korelri si trova a sud di Quon Tali e si compone di due subcontinenti: Korel e Stratem.\nSi dice che sia stato gravemente danneggiato dalla caduta del Dio Storpio, lasciando centinaia di piccole isole lungo le coste e molti laghi al suo interno. In \"Night of Knives\" e \"I cacciatori di ossa\" scopriamo che una potente razza di stregoni conosciuti come Stormriders abitano nel mare tra Quon Tali e Korelri. Korelri \u00e8 difeso da loro da una massiccia fortificazione che si estende lungo la costa nord, conosciuta come Stormwall e custodita da fanatici religiosi guerrieri devoti alla signora Beata, una sacerdotessa che ha conseguito poteri divini attingendo forza dai resti del Dio Storpio. L'isola di Malaz \u00e8 abbastanza vicino alla costa settentrionale di Korelri, separati da uno stretto. Dai \"Memorie di ghiaccio\" sappiamo che Stratem una volta era il luogo dove vivevano i K'Chain Che'Malle prima della loro migrazione ed estinzione.\nAssail.\nIl continente Assail si trova tra Genabackis e il continente Letherii ed \u00e8 ritenuta la parte pi\u00f9 pericolosa ed ostile del mondo Malazan. I mercenari della Guardia Cremisi e alcuni T'lan Imass sono noti per avere impegni sul continente. I Malazan sono a conoscenza dell'esistenza di Assail e della Costa Wrecker, ma l'Impero ha scelto di non fare incursioni proprio a causa dei pericoli estremi presenti sulla terra. \u00c8 noto da \"Memorie di ghiaccio\" che il continente \u00e8 dominato da un leader umano (o che lo era) i cui eserciti sono abbastanza potenti da distruggere le forze dei T'lan Imass.\nLether.\nNel continente Lether si narrano le vicende dei romanzi \"Maree di mezzanotte\", \"Venti di morte\", \"Dust of Dreams\" e \"The Crippled God\".Per l'impero Malzan si trova dall'altra parte del globo. Le parti mappate del continente viste in \"Maree di mezzanotte\" si estendono per oltre 600 leghe da nord a sud e per quasi 700 leghe da est a ovest. Le mappe presenti in \"Venti di morte\" e in \"The Crippled God\" sono significativamente pi\u00f9 grandi, ma non hanno una scala."}
{"id": "2140654", "revid": "339392", "url": "https://it.wikipedia.org/wiki?curid=2140654", "title": "Nazionale di hockey su ghiaccio degli Stati Uniti d'America", "text": ""}
{"id": "2140655", "revid": "88740", "url": "https://it.wikipedia.org/wiki?curid=2140655", "title": "Blumenhagen (Jatznick)", "text": "Blumenhagen \u00e8 una frazione del comune di Jatznick, nel Land del Meclemburgo-Pomerania Anteriore, in Germania.\nFino al 2011 comune autonomo, il 1\u00ba gennaio 2012 viene incorporato nel comune di Jatznick, insieme al comune di Klein Luckow."}
{"id": "2140657", "revid": "1442080", "url": "https://it.wikipedia.org/wiki?curid=2140657", "title": "Scratch Came Scratch Saw Scratch Conquered", "text": "Scratch Came, Scratch Saw, Scratch Conquered \u00e8 un album del musicista reggae giamaicano Lee Perry pubblicato sotto etichetta discografica Megawave nel 2008 su CD."}
{"id": "2140660", "revid": "1923415", "url": "https://it.wikipedia.org/wiki?curid=2140660", "title": "Pigmento respiratorio", "text": "Il pigmento respiratorio \u00e8 una molecola che si lega all'ossigeno e ne permette il trasporto e l'utilizzo da parte delle cellule degli organismi animali.\nSono pigmenti respiratori l'emoglobina dei vertebrati e di alcuni insetti come i chironomidi, l'eritrocruorina dei protozoi, la clorocruorina presente in alcuni anellidi, l'emocianina di molluschi e artropodi (ad eccezione degli insetti), la emeritrina di altri anellidi."}
{"id": "2140661", "revid": "984922", "url": "https://it.wikipedia.org/wiki?curid=2140661", "title": "Essentially Yes", "text": "Essentially Yes \u00e8 un cofanetto (\"box set\") pubblicato nel 2006 che ripercorre la carriera del gruppo rock progressivo inglese Yes dal 1994 al 2003.\nContiene cinque dischi, quattro dei quali precedentemente realizzati in studio (\"Talk\", \"Open Your Eyes\", \"The Ladder\" e \"Magnification\". Il quinto disco \u00e8 un cd contenente quello che sar\u00e0 il \"Live at Montreux 2003\".\nFormazione.\ncon:"}
{"id": "2140662", "revid": "69794", "url": "https://it.wikipedia.org/wiki?curid=2140662", "title": "Associazione Sportiva Potenza '84", "text": ""}
{"id": "2140664", "revid": "256896", "url": "https://it.wikipedia.org/wiki?curid=2140664", "title": "CRUI", "text": ""}
{"id": "2140666", "revid": "161374", "url": "https://it.wikipedia.org/wiki?curid=2140666", "title": "Gruppo Bionassay-Gouter", "text": ""}
{"id": "2140667", "revid": "2051852", "url": "https://it.wikipedia.org/wiki?curid=2140667", "title": "Aleksander Hetland", "text": "\u00c8 specializzate nella rana, ma ha ottenuto buoni risultati anche nei 100\u00a0m misti, avendo ottenuto un 4\u00ba posto ai Mondiali in vasca corta 2004 a Indianapolis."}
{"id": "2140670", "revid": "20906647", "url": "https://it.wikipedia.org/wiki?curid=2140670", "title": "Gaetano Macchiaroli Editore", "text": ""}
{"id": "2140672", "revid": "1305772", "url": "https://it.wikipedia.org/wiki?curid=2140672", "title": "Filippo Amantea Mannelli", "text": "Biografia.\nNato nel 1878 in un paese del Cosentino, Grimaldi, frequent\u00f2 il ginnasio a Cosenza. Successivamente si trasfer\u00ec con la famiglia prima ad Aosta, dove termin\u00f2 gli studi liceali, e poi a Roma per intraprendere gli studi di giurisprudenza. Nella capitale s'interess\u00f2 sempre pi\u00f9 al mondo politico e dopo la laurea, conseguita con il massimo dei voti, ritorn\u00f2 a Cosenza e nel 1914 venne eletto Consigliere Provinciale.\nNel 1915, proprio in qualit\u00e0 di membro del consiglio provinciale, si adoper\u00f2 in prima persona per arricchire e promuovere l'ampliamento della Biblioteca Provinciale di Cosenza\nLetterato e poeta prolifico (la cui opera pi\u00f9 importante \u00e8 la poesia \"Come le nuvole\"), si dedic\u00f2 in tempi e con modi diversi all'attivit\u00e0 di approfondimento e divulgazione. Nel 1932 firm\u00f2 una traduzione (in seguito ampiamente citata e riutilizzata) dal tedesco della \"Xenia\" di Goethe.\nFu saggista e redattore; negli anni cinquanta del XX secolo fu tra i maggiori contributori della pi\u00f9 importante rivista di arti e lettere della regione, la \"Calabria Letteraria\".\nFu per pi\u00f9 di una decade, dal 1952 alla sua morte, presidente eletto dell'Accademia Cosentina, l'istituzione accademica calabrese che vanta un'esistenza plurisecolare e che nel XVI secolo ebbe come presidente Bernardino Telesio."}
{"id": "2140674", "revid": "149727", "url": "https://it.wikipedia.org/wiki?curid=2140674", "title": "Rott (Landsberg am Lech)", "text": ""}
{"id": "2140675", "revid": "287204", "url": "https://it.wikipedia.org/wiki?curid=2140675", "title": "Gruppo Bionnassay-Gouter", "text": ""}
{"id": "2140676", "revid": "20906717", "url": "https://it.wikipedia.org/wiki?curid=2140676", "title": "Istituto Poligrafico dello Stato", "text": ""}
{"id": "2140677", "revid": "287204", "url": "https://it.wikipedia.org/wiki?curid=2140677", "title": "Emil Tahirovic", "text": ""}
{"id": "2140680", "revid": "177966", "url": "https://it.wikipedia.org/wiki?curid=2140680", "title": "Chiesa delle Sante Teuteria e Tosca", "text": "La chiesa delle Sante Teuteria e Tosca, conosciuta anche con il nome di sacello delle Sante Teuteria e Tosca, \u00e8 un luogo di culto cattolico che sorge nel cuore del centro storico di Verona, alle spalle della chiesa dei Santi Apostoli e poco lontano da porta Borsari; fa parte della diocesi di Verona. Essa, nata come sepolcro romano o \"martyrium\" paleocristiano, \u00e8 considerata la chiesa pi\u00f9 antica del Veneto.\nStoria.\nIl piccolo sacello, sorto a lato e a breve distanza dell'antica via Postumia, in un'area sepolcrale che in epoca romana si trovava al di fuori delle mura di Verona, \u00e8 stato probabilmente edificato nel V secolo insieme all'adiacente chiesa dei Santi Apostoli. Questo primo edificio doveva essere caratterizzato da una pianta a croce greca con il corpo centrale sopraelevato rispetto ai quattro bracci e copertura a volta a botte e inizialmente, secondo il soprintendente Alessandro Da Lisca, doveva essere un sepolcro romano, riadattato al culto cristiano solo in un secondo momento, mentre altri studiosi ipotizzano si tratti di un \"martyrium\", ovvero di un sacello eretto sulla tomba di un martire. Questo primo edificio era quindi molto simile al pi\u00f9 noto mausoleo di Galla Placidia a Ravenna, sempre del V secolo, le cui somiglianze non si fermano solo alla forma ma riguardano anche la tecnica costruttiva.\nNell'VIII secolo l'edificio venne rinnovato in occasione della deposizione delle reliquie di due sante, Teuteria e Tosca, su commissione del vescovo di Verona Annone, il quale consacr\u00f2 la chiesetta nel 751. Il culto di Tosca, sorella del vescovo Procolo, si diffuse infatti a Verona gi\u00e0 nell'alto medioevo, mentre quello di Teuteria comparve solo nel XII secolo, senza avere mai una particolare officiatura. La leggenda che narra delle due sante afferma che quest'ultima fosse figlia del re d'Inghilterra, in fuga dal nobile pagano Osvaldo; essa arriv\u00f2 in citt\u00e0 e trov\u00f2 rifugio in una grotta abitata da Tosca, eremita. All'arrivo dei sicari alcuni ragni tessero sull'apertura una tela cos\u00ec fitta da impedirne l'ingresso e salvare le due sante, che vissero insieme il resto della vita, morendo a pochi giorni di distanza l'una dall'altra nel 263.\nNel 1160, a seguito di una ricognizione, furono ritrovati i due corpi e una lamella plumbea con iscritto \"\u00abTeuteria Virgo Deo Dicata\u00bb\", cos\u00ec il 14 settembre il vescovo Ognibene decise di riconsacrare l'edificio.\nNella prima met\u00e0 del XIV secolo il sacello venne rinnovato e ampliato in maniera pi\u00f9 pesante, perdendo l'impianto planimetrico cruciforme per uno quadrangolare, che lo caratterizza ancora oggi: l'opera avvenne su commissione del nobile Guglielmo Bevilacqua, la cui importante famiglia divenne giuspatrona del sacello dal 1335 fino al 1898, quando torn\u00f2 di propriet\u00e0 della parrocchia dei Santi Apostoli. Il figlio Francesco Bevilacqua, inoltre, fece erigere nel 1365 due altari laterali. Il secolo successivo l'urna contenente le reliquie delle sante venne posta su quattro colonnine e decorata sul fronte con dei bassorilievi in cui sono raffigurati la \"Madonna con Bambino e San Procolo, e le due Sante\".\nNel 1913 l'edificio sub\u00ec un intervento di restauro che prevedeva la sottomurazione delle fondazioni e quindi lo scavo in profondit\u00e0: durante i lavori venne ritrovata una porzione pavimento a mosaici con tessere bianche, nere e gialle, alcune monete del II e del IV secolo e frammenti di affresco.\nDescrizione.\nIl sacello \u00e8 privo di una facciata, in quanto essa \u00e8 addossata all'adiacente chiesa dei Santi Apostoli, mentre sono leggibili tutti gli altri prospetti esterni, i quali si presentano con un paramento murario a vista che permette una facile leggibilit\u00e0 delle stratificazioni e trasformazioni subite dall'edificio nel corso dei secoli. La muratura \u00e8 principalmente in mattoni di laterizio e ciottoli di fiume, ma ci sono anche alcuni inserti di conci di pietra calcarea. Sul fronte est emerge la struttura dell'abside semicircolare mentre su quello nord si apre l'ingresso laterale all'edificio, con piedritti e architrave, timpanato, in pietra. L'ingresso principale avviene invece tramite il locale della sagrestia della chiesa dei Santi Apostoli, da dove scende una scalinata in marmo che conduce fino alla navata centrale del sacello.\nLa struttura \u00e8 pressoch\u00e9 di forma quadrata e si compone di un'aula suddivisa in tre piccole navate, con quattro massicci pilastri a sezione quadrata; tuttavia risulta ancora facilmente leggibile l'originario impianto cruciforme, anteriore alle trasformazioni del XIV secolo. La navata centrale si conclude con il presbiterio, sopraelevato di un gradino, e quindi con un'abside semicircolare. Le campate sono coperte da volte a botte, mentre lo spazio centrale \u00e8 sovrastato da una volta a crociera e l'abside da una semi-calotta sferica. L'interno della chiesa \u00e8 sobrio e austero e la spazialit\u00e0 caratterizzata dalla centralit\u00e0 della composizione planimetrica. Le pareti sono tutte con il paramento murario in mattoni a vista, tranne che per alcune tracce di affresco databile al XIII secolo conservate sulle pareti dell'abside. Al centro dell'abside si trova l'altare con l'arca delle due sante, mentre ai due lati, a conclusione delle navatelle, si trovano le tombe di Francesco Bevilacqua, a destra, e quella dei fratelli Giovanni Francesco, Antonio e Gregorio Bevilacqua, a sinistra. Nella navata di destra \u00e8 infine presente una grande fonte battesimale del XIII secolo, proveniente dalla vicina chiesa di San Lorenzo."}
{"id": "2140681", "revid": "424673", "url": "https://it.wikipedia.org/wiki?curid=2140681", "title": "Rodrigo Chagas", "text": "Carriera.\nClub.\nDebutt\u00f2 nel 1992, a 19 anni, con la maglia del Vit\u00f3ria, vincendo due campionati statali, uno nel '92 e l'altro nel 1995, anno in cui si trasfer\u00ec in Germania, al . Dopo una sola stagione in Bundesliga, nel 1996 torn\u00f2 in Brasile, al Corinthians, con il quale vinse il Campeonato Paulista nel 1997. Nel 1999 torn\u00f2 nello Stato di Bahia, nuovamente al Vit\u00f3ria, e nel 2000 gioc\u00f2 con il Cruzeiro. Termin\u00f2 la carriera nel 2005 con la maglia dell'Uni\u00e3o S\u00e3o Jo\u00e3o Esporte Clube. Conta 173 presenze nel campionato brasiliano di calcio e 40 in Coppa del Brasile.\nNazionale.\nCon la Nazionale brasiliana gioc\u00f2 3 partite, tutte nel 1995, venendo incluso nella rosa dei convocati per la Copa Am\u00e9rica 1995."}
{"id": "2140682", "revid": "1305772", "url": "https://it.wikipedia.org/wiki?curid=2140682", "title": "Ord\u017eonikidze", "text": ""}
{"id": "2140684", "revid": "827882", "url": "https://it.wikipedia.org/wiki?curid=2140684", "title": "Singles 90/98", "text": "Singles 90/98 \u00e8 la prima raccolta del gruppo musicale britannico Massive Attack, pubblicata il 7 dicembre 1998 dalla Virgin Records.\nDescrizione.\nSi tratta di un cofanetto che racchiude dieci CD contenente tutti singoli realizzati dal gruppo tra il 1990 e il 1998, con l'aggiunta di quello per \"Hymn of the Big Wheel\", brano tratto da \"Blue Lines\"."}
{"id": "2140686", "revid": "599013", "url": "https://it.wikipedia.org/wiki?curid=2140686", "title": "Steinebach", "text": ""}
{"id": "2140692", "revid": "131358", "url": "https://it.wikipedia.org/wiki?curid=2140692", "title": "Spartak Ord\u017eonikidze", "text": ""}
{"id": "2140693", "revid": "330634", "url": "https://it.wikipedia.org/wiki?curid=2140693", "title": "Navedano", "text": ""}
{"id": "2140694", "revid": "1318658", "url": "https://it.wikipedia.org/wiki?curid=2140694", "title": "Richelieu - Drouot (metropolitana di Parigi)", "text": "Richelieu \u2014 Drouot \u00e8 una stazione della metropolitana di Parigi sulle linee 8 e 9, sita al margine del II e IX \"arrondissement\" di Parigi.\nLa stazione.\nLa stazione venne aperta nel 1931 sulla linea 8 ed il suo nome ricorda il conte Antoine Drouot (Nancy, 1774 id., 1847) che fu generale di artiglieria ed accompagn\u00f2 Napoleone I all'isola d'Elba, e il cardinale Richelieu.\nNel 2011 sono entrati nella stazione 5.297.670 viaggiatori.\nIl monumento ai caduti.\nNell'atrio della stazione si trova il monumento ai dipendenti della Metropolitana caduti in guerra. Questo monumento, in marmo nero, \u00e8 dedicato alla memoria degli agenti della Metropolitana di Parigi, caduti in difesa della Francia."}
{"id": "2140695", "revid": "1784425", "url": "https://it.wikipedia.org/wiki?curid=2140695", "title": "Tullio Vecchietti", "text": "Biografia.\nFratello del giornalista e sceneggiatore Alberto Vecchietti, partecip\u00f2 alla Resistenza italiana nelle fila del Partito Socialista Italiano. Dal 1951 al 1963 diresse l'\"Avanti!\", il quotidiano del PSI. Fu deputato alla Camera con il PSI a partire dal 1953.\nContrario alla partecipazione al governo con la Democrazia Cristiana, per questo fu nel 1963 tra i protagonisti della scissione che diede vita al Partito Socialista Italiano di Unit\u00e0 Proletaria (PSIUP), insieme tra gli altri a Lelio Basso, Vittorio Foa, Lucio Libertini, Emilio Lussu e Dario Valori. Vecchietti fu segretario del PSIUP dalla fondazione fino al settembre 1971, quando fu sostituito da Dario Valori.\nDopo la sconfitta elettorale del 1972, Tullio Vecchietti conflu\u00ec, insieme a numerosi compagni, nel Partito Comunista. Venne eletto deputato nel 1976 e senatore nel 1979, 1983 e 1987."}
{"id": "2140697", "revid": "287204", "url": "https://it.wikipedia.org/wiki?curid=2140697", "title": "Emil Tahirovi\u010d", "text": "Specializzato nella rana, ha partecipato alle Olimpiadi di Atene 2004 ottenendo i seguenti risultati: 17\u00ba nei 100\u00a0m rana e 36\u00ba nei 200\u00a0m rana."}
{"id": "2140699", "revid": "922800", "url": "https://it.wikipedia.org/wiki?curid=2140699", "title": "Hoffenheim", "text": "Hoffenheim \u00e8 una frazione della citt\u00e0 tedesca di Sinsheim, nel Baden-W\u00fcrttemberg.\nStoria.\nHoffenheim fu menzionata per la prima volta nel 773 come \"Hovaheim\", nel \"Codice di Lorsch\". Fino al 1\u00ba luglio 1972 costitu\u00ec un comune autonomo per poi essere inglobata in Sinsheim durante la riforma comunale del Baden-W\u00fcrttemberg del 1972.\nGeografia fisica.\nHoffenheim si trova a circa 3\u00a0km ad ovest di Sinsheim, 6 a sud di Meckesheim ed a meno di 20 da Heidelberg, nei pressi della conurbazione di Mannheim-Ludwigshafen. Sorge a breve distanza dal parco nazionale del Neckartal-Odenwald.\nSport.\nLa locale squadra di calcio, la , conta una storia piuttosto anonima fino alla fine degli anni '90, allorquando comincia una scalata delle varie serie calcistiche tedesche fino ad approdare, nella stagione 2008-2009, in Bundesliga, vincendo il titolo d'inverno nel dicembre del 2008. Per il conseguimento di tali risultati, ottenuti da un'esordiente rappresentante una piccola frazione, l'Hoffenheim \u00e8 stata da pi\u00f9 parti considerata come la rivelazione europea della stagione calcistica 2008-2009, dando al paese di Hoffenheim una certa fama internazionale.\nInfrastrutture e trasporti.\nHoffenheim conta una stazione ferroviaria lungo una linea secondaria che collega Heilbronn con Heidelberg. Lo svincolo autostradale pi\u00f9 vicino, a meno di 4\u00a0km, \u00e8 quello di Sinsheim, sulla Bundesautobahn 6 che collega Norimberga con Saarbr\u00fccken."}
{"id": "2140701", "revid": "183613", "url": "https://it.wikipedia.org/wiki?curid=2140701", "title": "Membrana intraossea", "text": ""}
{"id": "2140704", "revid": "1718925", "url": "https://it.wikipedia.org/wiki?curid=2140704", "title": "Ecser", "text": "Ecser \u00e8 un comune della provincia di Pest, parte dell'area metropolitana di Budapest, Ungheria. Ha una popolazione di 3.534 abitanti (2008) e conta una consistente minoranza slovacca.\nEcser si trova a sud-est di Budapest, vicino al Aeroporto di Budapest-Ferihegy. Confina con Magl\u00f3d, Vecs\u00e9s, Gy\u00f6mr\u0151 e \u00dcll\u0151. Ad Ecser passa la linea ferroviaria 120a (Budapest-\u00dajsz\u00e1sz-Szolnok)."}
{"id": "2140705", "revid": "320578", "url": "https://it.wikipedia.org/wiki?curid=2140705", "title": "Spas 15", "text": ""}
{"id": "2140707", "revid": "107584057", "url": "https://it.wikipedia.org/wiki?curid=2140707", "title": "Revolutionary Vol. 2", "text": "Revolutionary Vol. 2 \u00e8 il secondo album del rapper Immortal Technique.\nNonostante l'album sia stato pubblicato in modo indipendente ottenne un grande successo commerciale.\nTutti i cd mostrano il numero di telefono di Immortal Technique.\nL'album \u00e8 introdotto da Mumia Abu-Jamal, che tiene un discorso sull'Hip hop e sulle sue relazioni con l'Homeland security. Fatto salvo l'immaginario sessuale piuttosto crudo, \"Revolutionary Vol. 2\" \u00e8 un forte attacco al governo degli Stati Uniti, specialmente all'amministrazione Bush. Immortal Technique arriva a suggerire che ci sia una cospirazione in atto per imprigionare afroamericani, asiatici e ispanici. Nel tentativo di rivelare l'ipocrisia americana, Immortal fa diversi riferimenti al Project MKULTRA, al Patriot Act, alle piogge acide, al non coinvolgimento della Chiesa Cattolica nel tentativo di salvare le vittime dell'olocausto.\nImpatto.\nDiabolic cit\u00f2 l'album in una canzone dal titolo \"Truth\", con questi versi: \u00abI wanna go to the oval office, pop a few and act out the cover of \"Revolutionary Vol. 2\"\"\u00bb. \nL'album \u00e8 considerato un classico dell'underground."}
{"id": "2140712", "revid": "2051852", "url": "https://it.wikipedia.org/wiki?curid=2140712", "title": "Ihor Borysyk", "text": "Specializzato nella rana, ha partecipato alle Olimpiadi di Pechino 2008 ottenendo i seguenti risultati: 7\u00ba nei 100\u00a0m rana e 14\u00ba nei 200\u00a0m."}
{"id": "2140718", "revid": "767487", "url": "https://it.wikipedia.org/wiki?curid=2140718", "title": "Wiener Associationfootball-Club", "text": "Il Wiener Associationfootball-Club, comunemente abbreviato in \"Wiener AF\", o con la sigla \"WAF\", era una societ\u00e0 calcistica di Vienna, in Austria, esistita dal 1910 al 2004.\nHa vinto il campionato nazionale nell'edizione 1913-1914 e la coppa nazionale nel 1921-1922.\nDopo una lunga militanza nelle serie minori, nel 2004 la societ\u00e0, ormai relegata in Oberliga (5\u00ba livello del campionato nazionale) si \u00e8 sciolta.\nStoria.\nLa societ\u00e0 nacque a seguito di una scissione del Wiener Athletiksport Club, nel 1910. I giocatori scelsero il nome Wiener Associationfootball-Club per poter continuare ad utilizzare la sigla WAC, ma giornali e pubblico modificarono la pronuncia in Wiener Association-Footballclub, con sigla WAF, che divenne definitiva.\nDopo soli quattro anni dalla fondazione riusc\u00ec a conquistare il titolo nazionale, precedendo i rivali del Wiener AC e chiudendo a pari punti con il Rapid Vienna, preceduto tuttavia per differenza reti. L'unico altro successo fu quello della Nieder\u00f6sterreichischen-Cup del 1921-1922, arrivato superando 2-1 in finale il Wiener Amateur. Negli anni successivi la squadra non riuscir\u00e0 pi\u00f9 a confermarsi a grandi livelli. Nella stagione 1923-1924 disputa il suo 13\u00ba e ultimo campionato di massima divisione.\nNel 1927 si fonde con lo Sportclub International Wien assumendo la denominazione di IAF Wien. Un anno dopo forma lo \"spielgemeinshaft\" con il Libertas Vienna, divenendo IAF-Libertas Wien. Dopo un solo campionato, per\u00f2, recupera il nome originale.\nNegli anni settanta e ottanta cambia nome varie volte, divenendo WAF KL Leopoldstadt nel 1973, WAFKL/Neuchrist Wien dal 1977 al 1981 (a seguito di \"spielgemenshaft\" con il Verein Neuchrist), quindi WAF Leopoldstadt fino al 1984, anno in cui viene ridenominata WAFKL Wimmer ma non riesce a risalire pi\u00f9 in alto della Wiener Stadtliga (dapprima il terzo poi, con la nascita della Erste Liga, il quarto livello del campionato nazionale). Nel 1985 arriva a chiudere la carriera l'ex-Nazionale (55 presenze) Robert Sara. L'unico successo arriva nella stagione 1988-1989, quando riesce a vincere la coppa regionale di Vienna, organizzata dalla Wiener Fu\u00dfball-Verband.\nCinque anni dopo cambia denominazione in WAF Leopoldstadt, prima di recuperare la denominazione originale nel 2002.\nDopo la stagione 2003-2004 la squadra, che militava in Oberliga, venne sciolta definitivamente.\nStadio.\nAlla sua fondazione, il Wiener AF scelse come terreno di gioco lo Hohe Warte, capace di circa 30.000 spettatori. Nel 1912 tuttavia si trasfer\u00ec allo Sportplatz Rettichgasse, meglio noto come WAF-Platz, situato nell'H\u00fctteldorf.\nQui ha giocato fino allo scioglimento. Lo stadio ha anche ospitato due finali (1914-1915 e 1918-1919) di Nieder\u00f6sterreichischen-Cup."}
{"id": "2140727", "revid": "336956", "url": "https://it.wikipedia.org/wiki?curid=2140727", "title": "MG08", "text": ""}
{"id": "2140728", "revid": "2051852", "url": "https://it.wikipedia.org/wiki?curid=2140728", "title": "James Goddard", "text": "Specializzato nel dorso e nelle gare miste ha partecipato alle Olimpiadi di Atene 2004, arrivando 4\u00ba nei 200\u00a0m dorso e a quelle di Pechino 2008, dove si \u00e8 classificato 6\u00ba nei 200\u00a0m misti."}
{"id": "2140730", "revid": "12094", "url": "https://it.wikipedia.org/wiki?curid=2140730", "title": "Animalicidio", "text": ""}
{"id": "2140731", "revid": "287204", "url": "https://it.wikipedia.org/wiki?curid=2140731", "title": "Boston Celtics 2003-2004", "text": "La stagione 2003-04 dei Boston Celtics fu la 58\u00aa nella NBA per la franchigia.\nI Boston Celtics arrivarono quarti nella \"Atlantic Division\" della \"Eastern Conference\" con un record di 36-46. Nei play-off persero al primo turno con gli Indiana Pacers (4-0).\nIl coach Jim O'Brien si dimise quando mancavano ventisei partite alla fine. Il suo posto venne preso dall'assistente John Carroll che, nonostante il record negativo della sua gestione, port\u00f2 i Celtics fino all'ultimo posto utile per l'accesso ai play-off."}
{"id": "2140735", "revid": "125720151", "url": "https://it.wikipedia.org/wiki?curid=2140735", "title": "Caelum, non animum mutant qui trans mare currunt", "text": "Caelum, non animum mutant qui trans mare currunt (\"Mutano non il loro animo, ma il cielo coloro che vanno per mare\") \u00e8 una celebre frase tratta dalle \"Epistole\" di Quinto Orazio Flacco (\"Epistulae\", I, 11, v.27), con cui il poeta saggiamente ricorda, in verso esametro, come nessuno possa sfuggire a s\u00e9 stesso, e come la felicit\u00e0 e la serenit\u00e0 dell'animo siano un tesoro interiore, e non un privilegio acquisibile grazie soltanto a un viaggio oltremare.\nQuesto aforismo fu riproposto in termini simili (Animum debes mutare, non caelum) da Seneca, nelle \"Epistole a Lucilio\"."}
{"id": "2140737", "revid": "1318658", "url": "https://it.wikipedia.org/wiki?curid=2140737", "title": "Grands Boulevards (metropolitana di Parigi)", "text": "Grands Boulevards \u00e8 una stazione sulle linee 8 e 9 della metropolitana di Parigi, situata fra il II e il IX \"arrondissement\" di Parigi.\nLa stazione.\nAl momento dell'apertura si chiamava \u00ab Montmartre \u00bb, poi trasformato in \u00ab rue Montmartre \u00bb, \u00e8 stata rinominata, ancora una volta nel 1998 in occasione della risistemazione globale dei \"Grands Boulevards\" di Parigi.\nPoich\u00e9 portava il nome di numerose stazioni parigine, era causa di confusione fra i visitatori della citt\u00e0 e spesso scambiata con la stazione della \"Butte Montmartre\"."}
{"id": "2140741", "revid": "340520", "url": "https://it.wikipedia.org/wiki?curid=2140741", "title": "Lovers rock", "text": "Il lovers rock \u00e8 un sottogenere della musica reggae caratterizzato da un sound molto influenzato dal soul, r&amp;b e pop, tematiche romantiche ed un voluto distacco dai temi religiosi e di protesta rastafari tipici del roots reggae. Il genere prese piede nel Regno Unito, ed in particolare attorno a Londra nei met\u00e0 anni settanta.\nTra gli artisti che meglio rappresentano il genere si possono citare Janet Kay, Carroll Thompson, Brown Sugar e Trevor Hartley. Mentre anche popolari artisti reggae giamaicani internazionali della scena roots reggae e dancehall adottarono queste nuove sonorit\u00e0, tra cui Beres Hammond, Dennis Brown, John Holt, Gregory Isaacs, Freddie Mcgregor, Sanchez, e Johnny Osbourne.\nStoria.\nOrigini.\nQuando negli anni settanta il roots reggae spazz\u00f2 via lo swing dalle comunit\u00e0 nere in Gran Bretagna, molte donne sostenevano che \"rastafari era per loro ma non per noi\". In altre parole esisteva un buon numero di giovani neri nel Regno Unito che non si sentiva parte della cultura roots/rasta. Questi non si sentivano vicini alle radici africane, prediligendo l'ascolto di musica soul e curando l'abbigliamento per il sabato sera. Erano molto aperti e disponibili nel venire influenzati dall'ambiente di altri fratelli neri, ma erano fieri della loro appartenenza pi\u00f9 di ogni rastaman. Questa generazione si considerava la giovent\u00f9 \"nera britannica\", cos\u00ec cre\u00f2 il lovers rock, il primo stile di reggae britannico di origine nera. Bench\u00e9 le linee di basso lasciassero intendere la chiara base di stampo reggae, le produzioni erano molto influenzate dal R&amp;B/soul (in particolare Motown e Philly soul) e in genere da un'impronta pop, mentre i temi trattati erano sempre vicini al romanticismo, affermandosi come genere caratteristico all'interno della scena reggae britannica. Le radici del lovers rock possono essere ritrovate nel periodo early reggae, quando cantanti giamaicani come Ken Boothe, Johnny Nash, e John Holt ottennero un grande successo internazionale con versioni reggae di canzoni d'amore.\nEsponenti.\nLa giovane cantante Louisa Marks fu la prima artista britannica ad affermare il lovers rock a soli 14 anni con il suo singolo \"Caught You in a Lie\" (cover di Bobby Parker) nel 1975. Radicato nei sound system di South London, lo stile ebbe infatti molto successo tra le donne tra cui Carroll Thompson e Ginger Williams con \"Tenderness\". Mentre le produzioni risultavano abbastanza sofisticate, in molti casi non c'era un cantante, ma una rappresentazione del pubblico composto da ragazzi e ragazze. Il trio Brown Sugar frequentava ancora la scuola, un altro trio era nominato \"15,16,17\" per via della loro et\u00e0, mentre le grandi cantanti del lovers rock, Janet Kay e Carroll Thompson, non avevano ancora raggiunto i 20 anni. Nei casi in cui invece era l'uomo il cantante, spiccavano tematiche relative all'autocelebrazione: Victor Romero Evans cantava \"\"Slacks And Sovereigns\" e Trevor Hartley \"Hanging Around\"\". La coppia di coniugi produttori Dennis ed Eve Harris conquist\u00f2 un grande successo con \"Last Date\" (cover di T.T. Ross), e Dennis Harris fond\u00f2 poi la nuova etichetta \"Lovers Rock\", assieme a John Kpiaye e Dennis Bovell, che diede il nome al genere.\nPopolarit\u00e0.\nInfine il genere divenne popolare alla fine degli anni settanta come forma di reggae commerciale, mai votato alla protesta ed alla spiritualit\u00e0 religiosa dei rastafari ed infatti rappresentava un contrappunto apolitico rispetto alla scena predominante in Giamaica all'epoca. Durante la fase di mutamento da ska a reggae, la musica giamaicana sub\u00ec per definizione una forte influenza da parte del soul americano (non a caso il reggae era definito \"il soul giamaicano\"), ma le direzioni prese dal nuovo reggae degli anni 70, il roots, tralasciavano sempre pi\u00f9 le influenze dello stile americano rafforzando i legami con la tradizione africana, mentre il lovers rock enfatizz\u00f2 ulteriormente queste sonorit\u00e0, accoppiando i suoni del soul di Chicago e Philadelphia con i ritmi tipici del reggae. Il lovers rock divenne largamente popolare all'interno di quella fascia di britannici alla ricerca di un'alternativa al reggae politico e al roots in genere.\nA questo punto in Gran Bretagna cominci\u00f2 a svilupparsi un grande mercato di cui il \"music business\" non conosceva l'esistenza, ed etichette discografiche come appunto la Lovers Rock, Arawak, Santic e Hawkeye furono i simboli dell'esplosione di questo fenomeno tra i fine anni 70 e primi anni 80. Spesso i sound system britannici non suonavano altro che lovers rock e in pi\u00f9 di un'occasione il genere apparve nelle classifiche nazionali. Seppur mai troppo popolare in Giamaica, il lovers rock rappresent\u00f2 uno di quei rari casi in cui il reggae britannico riusc\u00ec ad influenzare il paese d'origine del genere. Infatti artisti roots reggae e dancehall come Johnny Osbourne, John Holt, Gregory Isaacs, Dennis Brown, e Freddie McGregor passarono un periodo a Londra e portarono con s\u00e9 le influenze musicali ereditate dalla scena inglese adattandosi a questo stile. Questi artisti adottarono il genere come stile alternativo, usandolo per allargare il proprio repertorio ed attirare un pubblico pi\u00f9 ampio. Ad esempio il cantante dancehall Sugar Minott adott\u00f2 una tattica simile durante gli anni ottanta quando si spost\u00f2 dalla Giamaica al Regno Unito. Il lovers rock mantenne la sua popolarit\u00e0 raggiungendo il picco negli anni novanta, e mentre rimase uno stile che molti continuarono a seguire, aiut\u00f2 anche diversi artisti della scena giamaicana, come il cantante Maxi Priest, ad ottenere un grande successo internazionale con diverse hit."}
{"id": "2140742", "revid": "124916126", "url": "https://it.wikipedia.org/wiki?curid=2140742", "title": "Marco Orsi", "text": "Carriera.\nFa il suo esordio con la maglia azzurra nel 2007 ad Anversa in occasione dei Campionati europei giovanili di nuoto, dove disputa 50, 100 e staffetta 4\u00d7100 stile libero raggiungendo con quest'ultima il miglior risultato, un quarto posto. L'anno successivo partecipa ai Campionati mondiali giovanili di nuoto che si tengono a luglio a Monterrey, in Messico, dove nuota nelle tre staffette: aiuta la 4\u00d7200 ad entrare in finale, poi disputa due finali con la 4\u00d7100 stile libero che vince la medaglia d'oro e con la 4\u00d7100 mista che arriva quinta. Un mese dopo ai Campionati europei giovanili di Belgrado va tre volte sul podio: argento nella staffetta 4\u00d7100 stile e bronzo nella staffetta 4x100 mista e nei 100 stile libero, la sua prima medaglia individuale in campo internazionale.\nInizia la stagione 2008/2009 con la convocazione per i campionati europei in vasca da 25 metri di Fiume, ed alla prima apparizione nella categoria assoluta prima va in finale nei 50 metri e poi vince la medaglia d'argento con la staffetta 4\u00d750 stile libero che schierava come compagni Alessandro Calvi, Mattia Nalesso e Filippo Magnini.\nNel 2009 vince i suoi primi tre titoli nazionali tra 100 e 50 metri; Il 6 marzo 2009 nei campionati italiani primaverili di Riccione ha stabilito il nuovo record italiano dei 50 sl con 21\"82, risultando il primo nuotatore italiano a scendere sotto il \"muro\" dei 22 secondi nella distanza. In estate viene convocato prima ai Giochi del Mediterraneo a Pescara, dove arriva secondo con la staffetta 4\u00d7100\u00a0m stile libero, e poi ai pi\u00f9 prestigiosi mondiali di Roma; ai campionati fa parte ancora della staffetta 4\u00d7100\u00a0m che arriva quinta in finale con Calvi, Christian Galenda e Magnini. Sempre a Riccione il 22 novembre dello stesso anno durante i Campionati italiani invernali di nuoto 2009 \u00e8 stato il primo a nuotare i 50 metri in vasca corta in meno di 21 secondi.\nLa sua crescita tra i migliori nuotatori europei prosegue nella stagione 2009/ 2010, iniziata ad Istanbul dove agli europei in vasca corta va tre volte in finale vincendo ancora il bronzo con la 4\u00d750 metri stile e proseguita in estate a Budapest, dove arriva la sua prima finale europea in vasca lunga, settimo nei 50\u00a0m, nonch\u00e9 quarto in finale con la 4\u00d7100\u00a0m stile. In campo nazionale \u00e8 campione dei 50 e dei 100 metri sia ai primaverili che agli estivi.\nLa fine del 2010 vede a poche settimane di distanza i campionati europei e i mondiali in vasca da 25 metri: Agli europei vince un oro, nella 4\u00d750\u00a0m stile, e due argenti nella staffetta mista e nei 50\u00a0m: sono il suo primo oro e il suo primo podio individuale in un campionato internazionale a livello assoluto. Ha successo anche ai suoi primi mondiali in vasca corta, arrivando alle finali dei 50\u00a0m, quinto, e della 4\u00d7100\u00a0m, sesto in staffetta con Luca Dotto, Luca Leonardi e Magnini.\nConvocato a luglio 2011 ai mondiali cinesi di Shanghai, \u00e8 giunto quarto in finale con la staffetta 4\u00d7100\u00a0m stile assieme a Dotto, Michele Santucci e Magnini.\nIl 9 marzo 2012, ai campionati italiani assoluti a Riccione, ottiene il tempo di qualificazione per le olimpiadi di Londra nei 50 stile libero, con un tempo di 22\"00.\nIl 28 luglio 2013, nella finale della 4x100sl ai campionati del mondo a Barcellona, nuota lanciato in 47\"25 (21\"74) una delle migliori prestazioni di sempre al mondo. La settimana seguente, ai campionati giovanili di Roma, ottiene i primati personali in tessuto nei 50 e 100sl in 21\"91 e 48\"56.\nIl 5 dicembre 2014 ai campionati mondiali in vasca corta di Doha ottiene l'argento e il primato italiano nei 50 stile con il tempo di 20\"69 e, due settimane dopo, sigla i primati italiani in vasca lunga nei 50sl (21\"64) e in vasca corta nei 100sl (46\"12).\nAi mondiali di Kazan 2015 vince la medaglia di bronzo nella staffetta 4\u00d7100 stile libero con la migliore frazione di tempo.\nPalmar\u00e8s.\nCampionati italiani.\n15 titoli individuali e 17 in staffetta, cos\u00ec ripartiti:\nrecord italiano 50/100 vasca corta\nrecord italiano 50 vasca lunga\nrecord italiano vasca corta 100 misti\n\"nd = non disputata\""}
{"id": "2140748", "revid": "785863", "url": "https://it.wikipedia.org/wiki?curid=2140748", "title": "Battaglia di Muunilinst", "text": ""}
{"id": "2140749", "revid": "104458", "url": "https://it.wikipedia.org/wiki?curid=2140749", "title": "\u02bfAbb\u0101s II", "text": "Era figlio di Safi e il suo nome prima dell'incoronazione, avvenuta il 15 maggio 1642 a soli dieci anni, era Mu\u1e25ammed M\u012brz\u0101.\nA governare al posto dell'infante sovrano, fu per qualche tempo il Gran Visir Saru Taqi, il quale cercando di combattere la corruzione si cre\u00f2 molti nemici e venne assassinato l'11 ottobre 1645.\nIl suo posto venne preso da Khal\u012bfa Sul\u1e6d\u0101n, che rimase Gran Visir fino alla sua morte, avvenuta nel 1653 o 1654.\nIntorno ai quindici anni, \u02bfAbb\u0101s II prese in mano le redini del comando e, a differenza del padre, prese parte attivamente al governo. Il suo regno risult\u00f2 relativamente pacifico. Nel 1648 respinse gli attacchi del Gran Mogol.\nMor\u00ec vicino Damghan nella notte tra il 25 e il 26 ottobre 1666."}
{"id": "2140752", "revid": "122681990", "url": "https://it.wikipedia.org/wiki?curid=2140752", "title": "Il commissario De Vincenzi", "text": "Il commissario De Vincenzi \u00e8 una serie televisiva poliziesca prodotta e trasmessa dalla Rai sul Programma Nazionale in due stagioni distinte nel 1974 e nel 1977.\nInterprete principale del lavoro televisivo, nei panni del protagonista, il commissario Carlo De Vincenzi, era l'attore Paolo Stoppa.\nPersonaggio letterario.\nLa prima serie articolata su tre storie ciascuna delle quali sviluppata in due episodi girati in bianco e nero, venne trasmessa in prima serata tra il 24 marzo e il 9 aprile 1974 sul Programma Nazionale, mentre la seconda serie - pure basata su tre diverse storie - and\u00f2 in onda dal 18 marzo al 2 aprile 1977 sulla rete 2.\nLa figura del commissario Carlo De Vincenzi (cinquantenne funzionario di questura, sorta di antieroe e, secondo la definizione che ne d\u00e0 l\"'Enciclopedia della televisione\", \"uomo senza particolare fascino, ma di grande umanit\u00e0\") era ispirato al personaggio letterario creato dallo scrittore Augusto De Angelis, autore negli anni trenta di una serie di romanzi di genere poliziesco che risultarono invisi al fascismo e che pat\u00ec le persecuzioni del regime tanto da morirne nel 1944 (vedi: Storia del giallo).\nAlcuni dei suoi scritti vennero pubblicati o ripubblicati postumi ad inizio degli anni sessanta, e da essi furono ricavate le serie televisive con taglio dello sceneggiato di stile teatrale-televisivo.\nLe sceneggiature dei diversi episodi del \"seriale\" - ambientati, come i romanzi polizieschi da cui erano ricavati, nell'Italia degli anni trenta posta sotto il regime fascista - furono affidate ad un'\"\u00e9quipe\" di autori specializzati in \"fiction\" di investigazione: Manlio Scarpelli, Bruno Di Geronimo, Paolo Barberio, Nino Palumbo.\nLa regia era curata da Mario Ferrero, mentre le scenografie erano affidate a Sergio Palmieri (Luciana Del Greco nella seconda serie); di Maurizio Monteverde erano i costumi. Musiche originali di Bruno Nicolai.\nParticolarmente composito, all'interno dei sei episodi che andavano a comporre le due serie, era il \"cast\" di attori impiegati, molti dei quali provenienti da esperienze cinematografiche e teatrali. Da ricordare ne \"Il do tragico\" la presenza contemporanea di Paola Borboni e del marito Bruno Vilar.\nNella prima serie De Vincenzi \u00e8 in forza alla Questura di Milano, \u00e8 scapolo (in un episodio compare una nipote) e vive con una governante, Antonietta (interpretata da Gina Sammarco); il suo principale collaboratore \u00e8 il Vice Commissario Sani (Franco Ferri). \nNella seconda serie, invece, De Vincenzi, che in tutti gli episodi non nasconde la sua avversione per il regime, \u00e8 trasferito a Roma per l'intervento del Questore (Renzo Giovampietro), suo antico commilitone, che cos\u00ec gli evita un trasferimento punitivo a Carbonia. In questa serie De Vincenzi \u00e8 ospite presso la Sig.ra Biagini (interpretata da Anna Miserocchi), una musicista appassionata di astrologia che si informa sulle indagini in corso e d\u00e0 suggerimenti. Alla Questura il suo aiutante \u00e8 il Vice Commissario Renzi (interpretato da Valentino Macchi). \nNella prima inchiesta della prima serie (\"Il candelabro a sette fiamme\") l'azione comincia a Milano e termina in Palestina. Le altre due storie invece si svolgono prevalentemente all'interno di un solo luogo (un albergo, una casa di moda).\nDue delle inchieste \"romane\" riguardano il mondo dello spettacolo e della comunicazione (\"Il mistero di Cinecitt\u00e0\" ambientato negli studi di produzione, \"Il do tragico\" nei locali dell'EIAR). \nVi sono alcuni richiami da una storia all'altra: ne \"Il do tragico\" si cita il Barone Von Wenzel che De Vincenzi incontra nella prima inchiesta (\"Il candelabro a sette fiamme\"); ne \"La Barchetta di Cristallo\" la Sig.ra Biagini legge un giallo di De Angelis, proprio \"Il candelabro a sette fiamme\"."}
{"id": "2140753", "revid": "330745", "url": "https://it.wikipedia.org/wiki?curid=2140753", "title": "Digital Illusions CE", "text": ""}
{"id": "2140762", "revid": "113952391", "url": "https://it.wikipedia.org/wiki?curid=2140762", "title": "Michele De Marco", "text": "Biografia.\nMichele De Marco, in arte \"Ciardullo\", nacque a Perito, una frazione di Pedace, in una famiglia appartenente alla locale borghesia intellettuale, dove la cultura e l'arte in particolare erano un dono e un'antica consuetudine. Ricevette i primi insegnamenti e un grande sostegno per il suo futuro cammino nel mondo della poesia e del teatro dal padre Vittorio e dallo zio Pietro. Suo padre Vittorio, di professione avvocato, scrisse versi libertini in vernacolo pubblicati con lo pseudonimo di Crautu Gervinu, e poeti sono anche i due figli di Ciardullo: Francesco (Ciccio) e Raffaele (Lulluzzo).\nFormazione.\nLa sua preparazione letteraria e umanistica inizi\u00f2 nel collegio italo-albanese di San Demetrio Corone proseguendo poi nel liceo classico di Cosenza. Nel 1907, conseguita la laurea in giurisprudenza all'universit\u00e0 di Urbino, esercit\u00f2 dapprima la professione di avvocato; apr\u00ec uno studio legale nella centro storico di Cosenza, nei pressi di Piazza Duomo. Ben presto per\u00f2 si accorse che non era tagliato per esercitare quella professione, la quale, oltre a contrastare con la sua natura umanitaria, aperta a tutte le istanze sociali e alla difesa accanita dei bisognosi, lo distoglieva anche dai suoi sogni artistici e di uomo libero. Insegn\u00f2 lingua francese e italiano a Cosenza per lungo tempo; qui pot\u00e9 frequentare le massime autorit\u00e0 in campo letterario e artistico, che avevano spesso come punto di ritrovo lo storico caff\u00e8 Renzelli.\nIdeali politici.\nFu irriducibile antifascista e non cedette mai a lusinghe di sorta. Moralmente integro com'era, lott\u00f2 sempre per l'affermazione della libert\u00e0 e per il riscatto della povera gente, alla quale spesso dava voce attraverso i giornali da lui fondati e diretti: l'Oh\u00e8 e Calabria Democratica. Durante il periodo fascista collabor\u00f2 con il giornale satirico Fra' Nicola fustigando in versi il conformismo e l'arretratezza della societ\u00e0 cosentina del periodo prebellico.\nPoesia.\nI versi in dialetto furono raccolti nel 1940 in un volume con lo pseudonimo di Ciardullo. Fu anche scrittore di teatro. Scrisse drammi, farse e commedie in dialetto calabrese, raccolti in volume da Antonio Piromalli. Dopo la seconda guerra mondiale fu sindaco di Pedace di nomina prefettizia e, oltre ad avviare la rinascita del paese, diede modo a un gruppo di giovani di mettere in vita una compagnia teatrale da lui diretta. La sua produzione letteraria \u00e8 molto vasta e spazia dalla poesia in dialetto al teatro, alla satira in lingua e al giornalismo, strumenti efficaci per combattere ingiustizie, ipocrisie, autoritarismi e per potere sfogare con tono misurato e dignitoso i drammi e le amarezze della vita.\nVita privata.\nNel 1911 spos\u00f2 Maria Aloisa Martire; da essa ebbe sei figli, con i quali divise l'atroce dolore dopo la sua precoce morte avvenuta nel 1921. Michele De Marco si rispos\u00f2 nel 1929 con la sorella della moglie defunta, Gilda Martire, e da lei ebbe un figlio. Nel 1922 si trasfer\u00ec da Pedace a Cosenza e si dedic\u00f2 all'insegnamento."}
{"id": "2140766", "revid": "2051852", "url": "https://it.wikipedia.org/wiki?curid=2140766", "title": "Jeanette Ottesen", "text": "Specializzata nello stile libero e nella farfalla, ha partecipato alle Olimpiadi di Atene 2004 e di Pechino 2008: in quest'ultima \u00e8 arrivata 5\u00aa nei 100\u00a0m sl. Ha vinto le prime medaglie a livello internazionale agli Europei in vasca corta 2008 di Fiume.\n\u00c8 stata campionessa del mondo dei 100 m. stile libero ai campionati mondiali svoltisi a Shanghai (Cina) nel 2011, a pari merito con la bielorussa Aljaksandra Herasimenja."}
{"id": "2140768", "revid": "729019", "url": "https://it.wikipedia.org/wiki?curid=2140768", "title": "Giancarlo Beltrami", "text": "Carriera.\nCrebbe nelle giovanili del ed esord\u00ec nel campionato di Serie A l'11 maggio 1958 in -Milan 4-3, a ventuno anni. Pass\u00f2 nell'estate successiva al Verona, appena retrocesso in Serie B, con cui disput\u00f2 due campionati da titolare. Scese ulteriormente di categoria nel 1960, vestendo per una stagione la maglia del Bolzano e tornando in Serie B l'anno successivo per vestire la maglia del neopromosso Cosenza.\nLa stagione 1962-63 la inizi\u00f2 dapprima con il , ma nell'ottobre del 1962 inizi\u00f2 una fortunata parentesi nel del presidente Giovanni Borghi, il \"mister Ignis\" che port\u00f2 la squadra dalla Serie C alla Serie A in sole due stagioni con la guida di Ettore Puricelli. Dopo due anni nella massima serie, scese di nuovo in Serie C al , con cui conquist\u00f2 la promozione in Serie B. Si ritir\u00f2 nel 1969, all'et\u00e0 di trentadue anni.\nDopo il ritiro.\nDopo il ritiro \u00e8 stato direttore sportivo, dal 1977 al 1993, dell' di Ivanoe Fraizzoli prima ed Ernesto Pellegrini poi."}
{"id": "2140773", "revid": "15756", "url": "https://it.wikipedia.org/wiki?curid=2140773", "title": "Serbatoio (acquedotto)", "text": " \nI serbatoi sono dei manufatti di accumulo idrico e sono fra le opere di maggior rilievo di un acquedotto.\nClassificazione secondo la posizione rispetto alle condotte adduttrici.\nDal punto di vista della loro posizione rispetto alle condotte adduttrici, possono essere classificati come segue:\nI serbatoi urbani, per quanto riguarda la loro posizione rispetto alla rete di distribuzione dell'abitato, possono essere classificati in:\nClassificazione secondo la posizione rispetto al terreno.\nI serbatoi possono essere anche classificati a seconda della loro posizione rispetto al terreno:\nattualmente i serbatoi interrati e seminterrati vengono realizzati in calcestruzzo armato mentre i serbatoi pensili oltre che con il calcestruzzo armato (ordinario o precompresso) possono essere anche in acciaio.\nFunzioni di compenso e di riserva.\nNormalmente i serbatoi di testata agiscono principalmente come volano della distribuzione poich\u00e9 il consumo del generico abitato segue una legge completamente diversa da quella con cui avviene il rifornimento idrico.\nInfatti la portata in arrivo al serbatoio di testata, dalla condotta adduttrice (normalmente dimensionata per essere pari alla portata media nel giorno di massimo consumo annuale), \u00e8 praticamente costante nelle 24 h in condizione di regolare esercizio, se invece occorre sollevare l'acqua (es. presa da pozzi), la portata \u00e8 costante nelle sole ore di pompaggio e nulla nelle rimanenti. La portata in partenza dal serbatoio invece segue una legge variabile nelle 24 h, con valori di portata orari sia superiori (portata di punta) che inferiori (normalmente nelle ore notturne) rispetto a quella costante di adduzione.\nIl serbatoio deve quindi poter accumulare nelle ore di minor consumo, e particolarmente durante la notte, le acque che arrivano dalla condotta di adduzione e restituire le acque cos\u00ec immagazzinate durante le ore di consumo superiori alla media, in modo che sommandosi con quelle che non cessano di arrivare dalla condotta di adduzione si riesca a fronteggiare le richieste delle ore di punta. \nTale funzione del serbatoio di testata viene denominata funzione di compenso.\nIl serbatoio pu\u00f2 essere regolato per compensare i consumi giornalieri o settimanali. \u00c8 utilizzata spesso anche negli stabilimenti industriali.\nA questa funzione occorre per\u00f2 aggiungerne una seconda altrettanto importante, che \u00e8 la funzione di riserva.\nTale funzione permette di rendere disponibile per l'abitato un determinato volume di acqua con cui fronteggiare situazioni straordinarie quali incendi, guasti, interventi di manutenzione delle adduttrici, ecc.\nQuest'ultima funzione \u00e8 fondamentale anche per le altre tipologie di serbatoi, quali quelli di riserva scaglionati sul tracciato di lunghe adduttrici in punti nodali con lo scopo di alimentare, in caso di interruzione del flusso, per un certo numero di ore le condotte che da detti manufatti hanno origine.\nCapacit\u00e0.\nPertanto per poter svolgere la sua funzione il serbatoio deve avere una capacit\u00e0 di invaso, che a seconda dei casi, pu\u00f2 essere formata da diverse aliquote quali:\nCapacit\u00e0 di compenso.\nLa capacit\u00e0 di compenso dipende dalla portata media in arrivo e dalla legge di consumo dell'abitato.\nLa capacit\u00e0 di compenso si potrebbe calcolare esattamente per ogni abitato, se si conoscesse l'andamento dei consumi giornalieri.\nMa questo esatto rilievo dei consumi pu\u00f2 avvenire quando l'acquedotto \u00e8 gi\u00e0 da tempo in esercizio e non prima, pertanto occorre normalmente basarsi su ipotesi pi\u00f9 o meno attendibili. \nSe come si usa fare generalmente, la portata media in arrivo \u00e8 quella relativa al giorno di maggior consumo annuo qm, rimangono da compensare soltanto le punte orarie e in questo caso normalmente il volume di compenso viene assunto pari a circa il 25-30 % del volume giornaliero distribuito nel giorno di massimo consumo:\nformula_1\nCapacit\u00e0 di riserva.\nLa capacit\u00e0 di riserva \u00e8 destinata ad assicurare il servizio nei periodi di interruzione dell'acquedotto di alimentazione per una qualsiasi causa. \nTale capacit\u00e0 \u00e8 funzione di diversi parametri, quali l'et\u00e0 dell'acquedotto di adduzione, i terreni attraversati, la lunghezza delle adduttrici e il loro numero, le pressioni di esercizio.\nPertanto nella pratica, a seconda dei casi, la capacit\u00e0 di riserva viene proporzionata ad un massimo di tre giornate di erogazione normale:\nformula_2\nCapacit\u00e0 per il servizio antincendio.\n\u00c8 la capacit\u00e0 destinata a soddisfare il fabbisogno idrico degli idranti disposti lungo la rete.\nViene dimensionata considerando per i piccoli centri abitati che due idranti da 5 l/s siano in funzione per 2 ore, mentre per i grandi centri abitati si considerano attivi per 10 ore.\nformula_3\nCaratteristiche costruttive generali.\nI serbatoi interrati e seminterrati, sono normalmente costituiti da pi\u00f9 vasche coperte, ognuna indipendente dalle altre e dotata di:\nPer evitare cortocircuiti, e quindi il pericolo di acqua stagnante, l'arrivo deve essere ubicato in posizione opposta a quella della partenza.\nInoltre per migliorare ulteriormente la circolazione e quindi il ricambio dell'acqua immagazzinata, \u00e8 utile inserire all'interno di ogni singola vasca una serie di setti che determinano un percorso obbligato che l'acqua deve percorre per andare dal punto di arrivo a quello di partenza.\nLa presa deve essere ubicata ad una conveniente altezza dal fondo della singola vasca o della eventuale zona ribassata predisposta per l'alloggiamento della presa stessa, per evitare che l'eventuale materiale sedimentato sul fondo possa passare nella tubazione di presa.\nla presa inoltre deve essere munita di apposita succheriuola.\nIl fondo della vasca deve possedere una pendenza verso il punto di scarico per consentire, in fase di pulizia della stessa, un agevole smaltimento delle acque di lavaggio.\n\u00c8 buona norma che le pareti contro acqua non siano anche contro terra, in questo caso le pareti della vasca devono essere protette dall'esterno mediante idonea intercapedine perimetrale ispezionabile munita anche di un'apposita cunetta di raccolta e allontanamento delle acque proveniente da eventuali perdite.\nNell'impossibilit\u00e0 di realizzare l'intercapedine, le pareti contro acqua dovranno essere impermeabilizzate nei confronti delle venute dall'esterno e fornite di un adeguato sistema verticale di drenaggio, che consenta anche di rilevare eventuali perdite.\nPer motivi di sicurezza, ogni vasca deve essere dotata di dispositivi di aerazione per lo smaltimento dei vapori di cloro.\ntali dispositivi, per motivi igienici non possono aprirsi verso l'esterno ma verso la camera di manovra, ed essere idonei ad impedire il passaggio di organismi viventi e polveri.\nLo scarico di superficie deve essere libero (infatti un organo di intercettazione erroneamente tenuto chiuso potrebbe causare la messa in pressione della vasca) mentre quello di fondo deve essere intercettato da una valvola a saracinesca (o simile) da aprirsi solo nel caso sia necessario svuotare la vasca.\nLe acque provenienti dallo sfioro e dallo scarico di tutte le vasche devono confluire in un'unica condotta di scarico che ha il compito di convogliare l'acqua presso il recapito finale prescelto (canali, fiumi, ex cave, ecc.)\nPer evitare ogni possibile contaminazione (ingresso di animali) tale condotta viene sconnessa da un apposito pozzetto dotato di chiusura idraulica e ubicato all'interno del manufatto costituente il serbatoio. \nLe vasche non devono essere fornite di luci aperte verso l'esterno per evitare contaminazioni e l'ingresso di luce solare che potrebbe favorire la crescita di alghe.\nNello stesso manufatto contenente le vasche deve essere ricavata la camera di manovra del serbatoio, dove sono alloggiati tutti gli strumenti di misura e di controllo, le valvole di regolazione, ecc.\nNormalmente, nella camera di manovra, viene alloggiata anche la tubazione \"bypass \" che mette in diretta comunicazione la condotta in arrivo con quella in partenza, escludendo cos\u00ec il serbatoio."}
{"id": "2140774", "revid": "123315991", "url": "https://it.wikipedia.org/wiki?curid=2140774", "title": "Gaetano Macchiaroli", "text": "Biografia.\nOriginario di Teggiano, fond\u00f2 nel 1945 la casa editrice Gaetano Macchiaroli editore.\nNel 1946, assieme a Giovanni Pugliese Carratelli fond\u00f2 a Napoli la rivista di studi antichi La parola del passato (titolo ispirato a Cos\u00ec parl\u00f2 Zarathustra del filosofo Nietzsche).\nLa sua attivit\u00e0 di animatore culturale \u00e8 trasfusa nell'opera di fondatore e editore di riviste come \"Cronache Meridionali\" e \"Citt\u00e0 Nuova\", punti di riferimento della stampa napoletana di sinistra dagli anni '50 agli '80.\nL'impegno nel campo degli studi classici \u00e8 testimoniato dalla pubblicazione di molti libri di storia antica, archeologia, storia dell'arte, filologia e linguistica greca, oltre che dalla fondazione di riviste come La parola del passato (1946), con Giovanni Pugliese Carratelli, fin dall'inizio ininterrotto direttore e di \"Cronache Ercolanesi\", sotto la direzione di Marcello Gigante, focalizzata sugli studi, la pubblicazione e l'interpretazione dei papiri di Ercolano.\nHa ricevuto la Medaglia d'oro ai benemeriti culturali per la usa attivit\u00e0 di filologo e editore. Fu nominato Cavaliere di Gran Croce al merito della Repubblica. \nLa famiglia Macchiaroli.\nUn esponente di questa illustre famiglia, Cono Macchiaroli, dottore in legge, giunse a Diano (Teggiano) ai primi del Settecento con la carica di \"governatore baronale\" (il quale, com\u2019era prescritto dallo Stato, doveva essere forestiero e uomo di legge). Ma, a fine mandato, egli prefer\u00ec stabilirsi definitivamente a Diano con moglie e figli.\nNella seconda met\u00e0 dell\u2019Ottocento un suo discendente, il canonico teologo Stefano Macchiaroli, pubblic\u00f2 nel 1868 un libro intitolato \u201c\"Diano e l\u2019omonima sua Valle\"\u201d, che \u00e8 da ritenersi un classico della storiografia meridionale.\nNei primi decenni del Novecento, un altro Stefano Macchiaroli (padre di Gaetano), proprietario terriero, avvocato, antifascista, politicamente aderente al liberalismo che gli aveva trasmesso Giovanni Amendola. Egli era vice sindaco di Teggiano quando fu costretto a dimettersi per i violenti attacchi degli esponenti della neonata sezione locale del partito fascista. Le minacce continuarono, tanto che Macchiaroli fu costretto a fuggire a Napoli, presso i suoi parenti. Ma dopo qualche mese coraggiosamente fece ritorno a Teggiano e si stabil\u00ec nella sua residenza, il Castello, dove riprese la sua professione di avvocato difendendo gratuitamente i contadini locali. Caduto il fascismo, questi contadini e un gruppo di vecchi liberali amendoliani formarono un corteo e, portando simbolicamente una poltrona da podest\u00e0, si recarono al Castello e invitarono il Macchiaroli ad uscire in piazza, dove lo fecero acclamare sindaco provvisorio di Teggiano.\nGaetano Macchiaroli e i rapporti politici.\nGaetano Macchiaroli, residente a Napoli, intraprendeva una febbrile attivit\u00e0 politica nella stessa citt\u00e0, affiancando Palmiro Togliatti nella fondazione di una sezione locale del partito comunista. Ma negli anni seguenti egli un\u00ec al fervore politico una straordinaria animazione culturale, che sfoci\u00f2 dapprima nell\u2019editoria con la pubblicazione della famosa rivista intitolata \u201cLa parola del passato\u201d, diretta da Giovanni Pugliese Carratelli, e poi nella promozione ed organizzazione di grandi mostre, come, ad esempio, quella sui manoscritti di Giacomo Leopardi, che da Napoli pass\u00f2 a Madrid, a Berlino, a Chicago e a New York. Questo suo ruolo di \u201c\"organizzatore di cultura\"\u201d fece di Macchiaroli un uomo aperto ai valori della civilt\u00e0 europea.\nDagli anni Ottanta, Gaetano Macchiaroli si volse alla valorizzazione del centro storico di Teggiano, realizzando, con contributi statali, il restauro del suo Castello, che divenne subito (e lo \u00e8 ancora) sede di convegni e Mostre di livello nazionale. Scrisse assieme ad Arturo Didier una sintesi della storia del Castello di Teggiano (castello normanno, sede della nobile famiglia Sanseverino), che Macchiaroli pubblic\u00f2 nelle sue edizioni prestigiose. \nL\u2019animazione culturale lasciata in eredit\u00e0 da Gaetano ha avuto la sua prosecuzione con la figlia, Gisella Macchiaroli, la quale ha apportato notevoli ristrutturazioni al Castello, aggiungendo alla struttura anche una notevole potenzialit\u00e0 di accoglienza turistica.\nMorte.\nMor\u00ec il 6 ottobre 2005, all'et\u00e0 di 85 anni e fu sepolto nel cimitero di Teggiano.\nL'allora sindaco di Napoli, Rosa Russo Iervolino, disse di lui:\nIl Presidente della Repubblica, Giorgio Napolitano, apprendendo la notizia della morte, disse:"}
{"id": "2140775", "revid": "1728", "url": "https://it.wikipedia.org/wiki?curid=2140775", "title": "Nicol\u00f2 Cerbara", "text": ""}
{"id": "2140780", "revid": "729019", "url": "https://it.wikipedia.org/wiki?curid=2140780", "title": "Beaminster", "text": "Beaminster \u00e8 un paese di 2.936 abitanti della contea del Dorset, in Inghilterra."}
{"id": "2140782", "revid": "55935", "url": "https://it.wikipedia.org/wiki?curid=2140782", "title": "Ciardullo", "text": ""}
{"id": "2140783", "revid": "767487", "url": "https://it.wikipedia.org/wiki?curid=2140783", "title": "Lost Dogs (gruppo musicale)", "text": "I Lost Dogs sono un supergruppo di musica country.\nStoria.\nNel 1991 la Brainstorm Artist International chiese a quattro cantanti di formare un nuovo gruppo. Terry Scott Taylor, Daniel Amos, Swirling Eddies, Gene Eugene, Adam Again, Derri Daugherty e Michael Roe hanno, nel corso di due decenni, pubblicato otto album di musica tradizionale statunitense, country, folk, blues, rock, dotati di un'atmosfera decisa e moderna. Le esibizioni della band dal vivo sono stilisticamente impreziosite con scherzi e battute tra i membri del gruppo. Parecchi album dei Lost Dogs comprendono almeno una o due cover. Tra di esse ci sono quella di Bob Dylan \"Lord Protect My Child\" e \"Knockin' on Heaven's Door\", \"If it be your will\" di Leonard Cohen, \"I'm a loser\" e \"The Chipmunk Song\" di Alvin and the Chipmunks, \"Hard Times, Come Again No More\" di Stephen Foster. Incisero numerosi Gospel tradizionali come, \"Dust on the bible\" e \"Farther along\". Nel marzo del 2000, poco dopo l'uscita del disco Gift Horse, Gene Eugene mor\u00ec nel sonno, mentre si trovava al Green Room, lo studio di registrazione di Huntington Beach, California. Il 2003 vide l'uscita del primo DVD della band, \"Via Chicago.\" Nel 2006 esce un successivo DVD, \"Via Chicago, All we left unsaid\", contenente canzoni aggiuntive dal concerto. Bench\u00e9 la perdita di Eugene sia rilevante, i restanti tre componenti della band continuano i loro tour e a registrare nuovi dischi. Nel 2004 il gruppo si riunisce con il loro vecchio amico Steve Hindalong per produrre un album speciale per il loro tour estivo. Il risultato s'intitol\u00f2, \"Mutt\", album che comprendeva nuove versioni acustiche di dieci canzoni, scritte e incise in origine per ogni band dei membri del gruppo. L'anno dopo la band fa uscire il loro disco pi\u00f9 insolito, un album interamente strumentale, \"Island dreams\". Il progetto pi\u00f9 recente dei Lost Dogs, \"The Lost Cabin and the Mystery Trees\", venne pubblicato nel luglio 2006. La band, con il loro nuovo batterista ufficiale, Steve Hindalong, riprende, per promuovere il nuovo album, a fare concerti in tutta la nazione."}
{"id": "2140785", "revid": "92723", "url": "https://it.wikipedia.org/wiki?curid=2140785", "title": "Fieseler Fi 167", "text": "Il Fieseler Fi 167 era un aerosilurante, ricognitore/bombardiere biplano imbarcato prodotto dall'azienda tedesca Gerhard-Fieseler-Werke GmbH negli anni trenta e proposto come velivolo standard in dotazione alla portaerei della Kriegsmarine \"Graf Zeppelin\".\nStoria del progetto.\nNel 1937, con l'inizio della costruzione della prima portaerei della flotta tedesca , la \"Graf Zeppelin\", vennero contattate Fieseler e l'Arado Flugzeugwerke GmbH a cui venne richiesto di produrre dei prototipi per un aerosilurante imbarcato. Dall'estate 1938 venne valutato dalla commissione esaminatrice assieme al concorrente, l'Arado Ar 195, in una serie di prove comparative risultando di impostazione pi\u00f9 moderna e maggiormente indicato per ricoprire quel ruolo.\nDopo la costruzione dei due prototipi, a cui venne assegnata la denominazione Fi 167 V1 e Fi 167 V2, vennero costruiti 12 esemplari di preserie, i Fi 167 A-0, i quali differivano dai prototipi originali solo per una serie di piccole modifiche. Il velivolo super\u00f2 di gran lunga tutti i requisiti richiesti, manifestando una eccellente manovrabilit\u00e0 e riuscendo a trasportare circa il doppio del carico bellico utile previsto dalle specifiche. Come il pi\u00f9 famoso Fi 156 \"Storch\", il Fi 167 possedeva delle sorprendenti capacit\u00e0 STOL e capacit\u00e0 di controllo alle basse velocit\u00e0, riuscendo ad essere in grado di appontare quasi verticalmente su una portaerei in movimento.\nInoltre, in caso di ammaraggio di emergenza, il Fi 167 aveva la possibilit\u00e0 di separare il carrello d'atterraggio e dei compartimenti stagni ricavati nell'ala inferiore avrebbero permesso al velivolo di galleggiare per il tempo sufficiente per garantire l'uscita dall'abitacolo dei due membri dell'equipaggio.\nImpiego operativo.\nDal momento che il completamento della Graf Zeppelin non era previsto prima della fine del 1940, alla produzione del Fi 167 venne data una bassa priorit\u00e0. Quando poi la costruzione della Graf Zeppelin venne interrotta nel 1940, venne interrotta anche la produzione di ulteriori esemplari ed i Fi 167 gi\u00e0 prodotti vennero presi in carico dalla Luftwaffe ed assegnati all'\"Erprobungsgruppe 167\".\nNel 1942, quando venne decisa la ripresa dei lavori di completamento della Graf Zeppelin, lo Ju 87 C assunse il ruolo di ricognitore/bombardiere e venne deciso che gli aerosiluranti non erano pi\u00f9 necessari. Nove dei Fi 167 esistenti vennero quindi inviati a un reparto di guardia costiera nei Paesi Bassi per poi fare ritorno in Germania nell'estate del 1943. Successivamente vennero venduti allo Stato Indipendente di Croazia, che grazie alle proprie capacit\u00e0 di carico e di atterrare in spazi brevissimi (nelle giuste condizioni, l'Fi 167 poteva atterrare quasi verticalmente, prestazione condivisa anche da altri biplani come il Fireley Swordfish e il Polikarpov Po-2) li rese un velivolo ideale per il trasporto di munizioni e di altre forniture alle guarnigioni assediate dell'esercito croato tra il loro arrivo, nel mese di settembre 1944, e la fine della guerra. Durante una di queste missioni, nelle vicinanze di Sisak, il 10 ottobre 1944, un Fi 167 della Zrakoplovstvo Nezavisne Dr\u017eave Hrvatske, pilotato da Bazidar Bartulovic, un asso con otto vittorie, venne attaccato da un gruppo di cinque P-51 Mustang Mk III appartenenti al 213 Squadron RAF. Bartulovic rifer\u00ec che i caccia britannici avevano condotto due attacchi, incendiando il suo velivolo e ferendolo alla testa. Ma il suo mitragliere, prima di lanciarsi con il paracadute, aveva risposto al fuoco e colpito uno dei Mustang. L'abbattimento - uno degli ultimi della guerra da parte di un velivolo biplano - fu confermato dai registri della RAF che dichiaravano che il sergente W.E. Mould, uno dei tre piloti che aveva rivendicato l'abbattimento di un Fieseler, nella zona di Martinska Ves, era stato a sua volta colpito e aveva dovuto compiere un atterraggio di emergenza durante il quale il Mustang di Mould era andato distrutto.\nGli esemplari rimanenti vennero utilizzati dal Deutsche Versuchsanstalt f\u00fcr Luftfahrt (Istituto tedesco per la sperimentazione aerea) presso \u010cesk\u00e9 Bud\u011bjovice, in Cecoslovacchia, per testare differenti configurazioni di carrelli d'atterraggio. La grande superficie alare e, di conseguenza, la necessaria bassa velocit\u00e0 di atterraggio rendeva il Fi 167 ideale per questo compito, cos\u00ec, al fine di testare atterraggi con grandi carichi alari, ai due esemplari usati per le prove vennero rimosse le ali inferiori mantenendo solamente la struttura di supporto per i carrelli.\nEsemplari attualmente esistenti.\nAttualmente non si conosce alcun esemplare sopravvissuto."}
{"id": "2140787", "revid": "74801", "url": "https://it.wikipedia.org/wiki?curid=2140787", "title": "Blandford Forum", "text": "Blandford Forum \u00e8 un paese di abitanti della contea del Dorset, in Inghilterra. Vi \u00e8 nato il medico Alfred Downing Fripp, all'epoca medico di corte."}
{"id": "2140795", "revid": "729019", "url": "https://it.wikipedia.org/wiki?curid=2140795", "title": "Swanage", "text": "Swanage \u00e8 un paese di 10.568 abitanti della contea del Dorset, in Inghilterra, affacciato sulla Manica e situato nella penisola nota come isola di Purbeck. Si trova in collina, con un notevole panorama, tra rocce altissime e lunghe spiagge di sabbia fine. \u00c8 meta balneare, con un clima mite e soleggiato. Il paese deve gran parte della sua notoriet\u00e0 ad un rinomato college, l'Harrow House International College. La citt\u00e0 offre una variegata offerta culturale e di svago: pub inglesi tradizionali, ristoranti, caff\u00e8 tipici, parchi d'attrazione, mercati, mostre d'arte, feste locali, concerti, cinema, teatri. \u00c8 possibile fare un viaggio a bordo di un treno a vapore storico. A Swanage si svolgono numerosi festival che si ripetono ogni anno, come lo Swanage Jazz Festival a luglio e lo Swanage Regatta &amp; Carnival ad agosto. A sud di Swanage \u00e8 un grande globo fabbricato di pietra di Portland.\nLungo il suo litorale \u00e8 stato girato dal gruppo musicale Coldplay il video per la loro canzone Yellow."}
{"id": "2140800", "revid": "729019", "url": "https://it.wikipedia.org/wiki?curid=2140800", "title": "Bridport", "text": "Bridport \u00e8 un paese di 12.977 abitanti della contea del Dorset, in Inghilterra.\nBridport \u00e8 conosciuta internazionalmente per la manifattura di cordame, attivit\u00e0 che data dall'epoca romana. Per il resto, nella cittadina sono presenti una fabbrica di birra e una chiesa medievale."}
{"id": "2140803", "revid": "729019", "url": "https://it.wikipedia.org/wiki?curid=2140803", "title": "Chickerell", "text": "Chickerell \u00e8 un paese di 5.282 abitanti della contea del Dorset, in Inghilterra."}
{"id": "2140810", "revid": "15756", "url": "https://it.wikipedia.org/wiki?curid=2140810", "title": "Dorchester (Dorset)", "text": "Dorchester (nome romano: \"Durnovaria\") \u00e8 una cittadina nella contea del Dorset, in Inghilterra. La presenza del suffisso \"-chester\" nel suo nome significa che era un \"castrum\" al tempo dell'Impero romano.\nDorchester \u00e8 situata 32\u00a0km a ovest di Poole e 13\u00a0km a nord di Weymouth. La popolazione al censimento del 2001 era pari a 16.171 abitanti.\nGeografia fisica.\nLa cittadina \u00e8 attraversata dal fiume Frome, che attraversa anche la cittadina omonima nella contea del Somerset e sfocia nella Baia di Poole.\nOrigini del nome.\nQuando nel 43 d.C. i romani dopo aver sconfitto le trib\u00f9 locali chiamarono l'insediamento Durnovaria, che prende origine dalla trib\u00f9 dei \"Durotrigi\" il cui nome significa in celtico \u201c\"ciottolo di misura prima\"\u201d. Con la fine della dominazione romana e l'arrivo dei Sassoni l'insediamento Durnovaria cambi\u00f2 nome in \"Dornwaraceaster\" o \"Dornwaracester\" (cester \u00e8 la definizione anglo-sassone di castrum, la tipica fortezza romana). Pi\u00f9 tardi la citt\u00e0 fu denominata Dorncester, Dornceaster ed infine si giunse all'attuale Dorchester.\nStoria.\nDurnovaria.\nNel dintorni di Dorchester si trovava una grande fortezza preistorica, Maiden Castle dove varie trib\u00f9 celtiche vi si stabilirono a partire dal 4000 a.C. . \nNel 43 d.C. i romani sconfissero le trib\u00f9 locali e vi insediarono un presidio militare. Dal 70 d.C. la citt\u00e0 perse la sua funzione militare divenendo un insediamento civile nominato Durnovaria.\nL'arrivo dei Sassoni.\nNon ci sono molte notizie sulla cittadina dopo il dominio romano. Nel IX secolo i Sassoni occuparono l'area, insediandosi in tutto il Dorset. Dorchester divenne cos\u00ec un importante centro di amministrazione e di commercio dei prodotti tessili.\nLa cittadina fu capoluogo del Dorset fino al 1305.\nInfrastrutture e trasporti.\nFerrovie.\nLa cittadina \u00e8 servita da due stazioni ferroviarie. Una fa parte della linea tra Weymouth e Londra e si chiama \"Dorchester South\"; l'altra fa parte della linea tra Weymouth e Bristol e si chiama \"Dorchester West\". Le due stazioni distano pochi minuti a piedi l'una dall'altra."}
{"id": "2140816", "revid": "729019", "url": "https://it.wikipedia.org/wiki?curid=2140816", "title": "Ferndown", "text": "Ferndown \u00e8 una cittadina di 17.650 abitanti della contea del Dorset, in Inghilterra."}
{"id": "2140819", "revid": "729019", "url": "https://it.wikipedia.org/wiki?curid=2140819", "title": "Gillingham (Dorset)", "text": "Gillingham \u00e8 un paese di 9.323 abitanti della contea del Dorset, in Inghilterra."}
{"id": "2140822", "revid": "1318658", "url": "https://it.wikipedia.org/wiki?curid=2140822", "title": "Lyme Regis", "text": "Lyme Regis \u00e8 un paese di 4.406 abitanti della contea del Dorset, in Inghilterra. \u00c8 noto per essere il luogo ove sono ambientati i romanzi \"Persuasione\" di Jane Austen, \"La donna del tenente francese\" di John Fowles e \"Strane creature\" di Tracy Chevalier.\nLa citt\u00e0 \u00e8 nota per i fossili ritrovati nei dirupi e nelle spiagge attigue, che sono parte della Heritage Coast (nota anche come Jurassic Coast), un sito UNESCO patrimonio dell'umanit\u00e0. La Jurassic Coast copre una distanza di 153 chilometri, da Orcombe Point a Old Harry Rocks. Le rocce lungo la costa risalgono al Triassico, al Giurassico e al Cretaceo e comprendono terreni che coprono circa 185 milioni di anni. Le localit\u00e0 intorno a Lyme Regis hanno fornito numerosissimi fossili di notevole importanza, in particolare la roccia del Blue Lias, nella quale si rinvengono esemplari ben conservati di numerosi rettili marini e anche dinosauri. Molte delle prime scoperte di rettili estinti furono fatte in questa zona, principalmente ad opera di Mary Anning (1799-1847). Ritrovamenti significativi includono ittiosauri, plesiosauri, lo pterosauro \"Dimorphodon\" e il dinosauro \"Scelidosaurus\". La citt\u00e0 di Lyme Regis festeggia annualmente un Mary Anning Day e un festival dedicato ai fossili."}
{"id": "2140824", "revid": "697352", "url": "https://it.wikipedia.org/wiki?curid=2140824", "title": "Coppa Libertadores 2009", "text": "La Coppa Libertadores 2009 (ufficialmente Copa Santander Libertadores 2009 \"50 a\u00f1os de pasi\u00f3n\") \u00e8 stata la 50\u00aa edizione della Coppa Libertadores, la massima competizione calcistica sudamericana riservata ai club organizzata dalla CONMEBOL. Si \u00e8 disputata dal 27 gennaio al 15 luglio 2009 e vi hanno preso parte 38 club provenienti da 11 paesi: Argentina, Bolivia, Brasile, Cile, Colombia, Ecuador, Messico, Paraguay, Per\u00f9, Uruguay e Venezuela.\nIl torneo \u00e8 stato vinto dall'Estudiantes - quarto titolo nella sua storia - che ottiene cos\u00ec l'accesso alla Coppa del mondo per club FIFA 2009 e contender\u00e0 la Recopa Sudamericana 2010 al vincitore della Copa Sudamericana 2009.\nDate.\nDi seguito sono riportate le date delle partite e dei sorteggi.\nTurno preliminare.\nNel turno preliminare si affrontano 12 squadre in match di andata e ritorno. Le 6 vincitrici accedono alla fase a gironi.\nFase a gironi.\nVi partecipano 32 squadre divise in 8 gironi all'italiana. Le prime due di ogni girone si qualificano agli ottavi di finale.\nOttavi di Finale.\nAndata 6 maggio, ritorno 13 maggio 2009.\nQuarti di Finale.\nAndata 27 maggio, ritorno 17 giugno 2009.\nSemifinali.\nAndata 24 giugno, ritorno 1\u00ba luglio 2009.\nFinale.\nAndata 8 luglio, ritorno 15 luglio 2009."}
{"id": "2140826", "revid": "6923", "url": "https://it.wikipedia.org/wiki?curid=2140826", "title": "Isola di Portland", "text": "Lisola di Portland () \u00e8 una penisola e parrocchia civile di abitanti della contea del Dorset, in Inghilterra.\nIn passato isola, Portland \u00e8 oggi, dal punto di vista morfologico, una penisola, in quanto \u00e8 unita alla terraferma da una porzione di terra continua bench\u00e9 prevalentemente sabbiosa, parte della Chesil Beach; in lingua inglese \u00e8 definita come \"tied island\" (letteralmente: \u00abisola legata\u00bb) e raramente il livello del mare \u00e8 abbastanza alto da renderla effettivamente completamente circondata dalle acque. D\u00e0 il nome al cemento Portland grazie a Joseph Aspdin, che diede alla malta derivante dal suo prodotto questo nome per via della somiglianza con un calcare presente sull'isola, la pietra di Portland.\nSport.\nPortland \u00e8 stata sede degli sport acquatici dei Giochi della XXX Olimpiade, le gare si sono svolte presso il Weymouth and Portland National Sailing Academy. . si cerca di potenziarne l'arrivo con arterie da e per Londra e per tutta l'Inghilterra."}
{"id": "2140827", "revid": "1305772", "url": "https://it.wikipedia.org/wiki?curid=2140827", "title": "Ferruccio Pizzigoni", "text": "Biografia.\nIl padre Pericle Pizzigoni , ingegnere ed imprenditore, padre di cinque figli, colonnello d'artiglieria durante la prima guerra mondiale, era fratello della madre dei Fratelli Calvi. \nFerruccio, primogenito, iscritto alla facolt\u00e0 d'ingegneria del Politecnico di Milano, nel 1939 frequenta il corso allievi a Br\u00e0 e viene assegnato come sottotenente d'artiglieria , al 4\u00ba Reggimento Artiglieria Alpina della Divisione Cuneense. \n&lt;br&gt;Dopo l'8 settembre 1943 si trovava a Lero, in Grecia, come aggregato al comando della difesa marittima. Durante l'attacco delle forze tedesche difende eroicamente la sua batteria sino a quando, terminate le munizioni, viene fatto prigioniero e, denunciatosi quale ufficiale, cade martoriato dai nazisti a soli 24 anni.\nIl fratello minore Bruno, partigiano a 18 anni, fu catturato dai tedeschi e deportato nel campo di concentramento di Mauthausen da dove usc\u00ec miracolosamente al termine della guerra, minato nel fisico e nello spirito. \u00c8 stato il pi\u00f9 giovane avvocato d'Italia, anche se non pot\u00e9 esercitare a lungo la professione.\nFerruccio Pizzigoni, figlio primogenito di Bruno, nato il 28.03.1959, svolge oggi l'attivit\u00e0 di avvocato e detiene la medaglia d'oro al valor militare."}
{"id": "2140829", "revid": "154893", "url": "https://it.wikipedia.org/wiki?curid=2140829", "title": "Penisola di Quiberon", "text": ""}
{"id": "2140830", "revid": "6923", "url": "https://it.wikipedia.org/wiki?curid=2140830", "title": "Manus (isola)", "text": " \nManus \u00e8 un'isola dell'Oceania localizzata nel nord della Papua Nuova Guinea.\n\u00c8 l'isola pi\u00f9 grande delle Isole dell'Ammiragliato, e la quinta per dimensione di Papua Nuova Guinea con una superficie di circa 2.100\u00a0km\u00b2. L'isola \u00e8 coperta prevalentemente dalla giungla.\nIl punto pi\u00f9 alto \u00e8 il Monte Dremsel con 718 metri sul livello del mare, localizzato nella parte centrale della costa meridionale. Manus \u00e8 di origine vulcanica, emersa dalla superficie dell'oceano nel tardo Miocene, 8-10 milioni di anni fa.\nManus ha una popolazione di circa 33.000 abitanti. Amministrativamente \u00e8 un distretto della provincia di Manus e Lorengau, la capitale della provincia, si trova sull'isola."}
{"id": "2140831", "revid": "287204", "url": "https://it.wikipedia.org/wiki?curid=2140831", "title": "Shaftesbury", "text": ""}
{"id": "2140837", "revid": "44939", "url": "https://it.wikipedia.org/wiki?curid=2140837", "title": "Alfa-elica", "text": ""}
{"id": "2140839", "revid": "599013", "url": "https://it.wikipedia.org/wiki?curid=2140839", "title": "Miklos Molnar", "text": "Carriera.\nClub.\nMolnar ha iniziato la carriera con l'Hvidovre e il Frem. Nel 1988, \u00e8 stato capocannonniere del campionato danese. A gennaio 1990, \u00e8 passato allo Standard Liegi, in Belgio, dove ha segnato 11 reti in 26 partite nella prima stagione completa.\n\u00c8 poi passato dallo Standard al Servette, nell'estate 1991. Ha messo a segno 18 reti in 34 partite nel campionato svizzero. Nel frattempo, nello stesso anno, \u00e8 diventato \"Giocatore danese dell'anno Under-21\". Successivamente, \u00e8 stato acquistato dai francesi del Saint-\u00c9tienne, dove ha segnato 2 reti in 19 presenze.\nA gennaio 1994 \u00e8 tornato in Danimarca, accettando un contratto del Lyngby. Ha militato per circa met\u00e0 stagione con i danesi, quindi \u00e8 passato al FSV Francoforte. Nonostante 12 reti in 20 partite, Molnar non \u00e8 riuscito a salvare il Francoforte dalla retrocessione in Regionalliga.\n\u00c8 cos\u00ec tornato in patria, per giocare con l'Herf\u00f8lge, a settembre 1995. Quando il centravanti titolare del Lyngby, David Nielsen, ha cambiato squadra, Molnar \u00e8 tornato al suo vecchio club. \u00c8 diventato cos\u00ec capocannonniere del campionato, con 26 reti in 33 partite. Nel campionato successivo, dopo 3 gol in 5 partite, \u00e8 stato acquistato dagli spagnoli del , in Segunda Divisi\u00f3n, dove ha raggiunto il connazionale Thomas Rytter.\nNel primo anno a Siviglia ha segnato 10 reti in 27 gare. Nel secondo campionato ha perso il posto in squadra e, durante una visita negli Stati Uniti all'ex compagno di squadra Chris Henderson dei Colorado Rapids, Molnar \u00e8 rimasto affascinato dalla Major League Soccer. Cos\u00ec, a gennaio 2000, ha firmato per i Kansas City Wizards.\nSi \u00e8 ritirato ad ottobre 2000, dopo aver segnato il gol decisivo nella MLS Cup 2000, quando gli Wizards hanno battuto i Chicago Fire per uno a zero.\nNazionale.\nMolnar ha debuttato nella a giugno 1989. L'anno successivo \u00e8 stato scelto da Richard M\u00f8ller Nielsen per la selezione maggiore. Ha poi partecipato ai Giochi della XXV Olimpiade con la sua Nazionale e ha giocato i tutte le tre partite della . Successivamente, ha terminato la sua esperienza con l'Under-21, dopo aver raccolto 21 presenze e 8 reti.\nDopo circa cinque anni d'assenza, \u00e8 stato richiamato in Nazionale dal commissario tecnico Bo Johansson, dopo essere stato capocannonniere con il Lyngby. Ha partecipato al e al . In entrambe le competizioni gioca solo 1 gara, e al Mondiale francese \u00e8 stato espulso in questa, 9 minuti dopo il suo ingresso in campo contro il Sudafrica.\nIn totale, \u00e8 stato schierato in 18 partite in Nazionale maggiore e ha messo a segno 2 reti (entrambe nelle qualificazioni ai nelle vittorie contro e )."}
{"id": "2140840", "revid": "74801", "url": "https://it.wikipedia.org/wiki?curid=2140840", "title": "Sherborne", "text": "Sherborne \u00e8 un paese di abitanti della contea del Dorset, in Inghilterra.\nFu molto importante nell'Alto medioevo quando, nel regno del Wessex, divenne la prima sede dell'attuale diocesi di Salisbury.\nAmministrazione.\nGemellaggi.\nSherborne \u00e8 membro del gruppo di citt\u00e0 gemelle del Douzelage insieme ad altri 23 centri europei."}
{"id": "2140841", "revid": "715886", "url": "https://it.wikipedia.org/wiki?curid=2140841", "title": "Stalbridge", "text": "Stalbridge \u00e8 un paese di 2.579 abitanti della contea del Dorset, in Inghilterra."}
{"id": "2140843", "revid": "767487", "url": "https://it.wikipedia.org/wiki?curid=2140843", "title": "Upton (Dorset)", "text": "Upton \u00e8 un paese del Dorset, in Inghilterra."}
{"id": "2140845", "revid": "1305772", "url": "https://it.wikipedia.org/wiki?curid=2140845", "title": "Spanischer Marsch", "text": "Spanischer Marsch (Marcia spagnola) op. 433, \u00e8 una marcia di Johann Strauss (figlio).\nJohann Strauss, durante la sua carriera, ebbe pi\u00f9 volte l'occasione di cimentarsi nella composizione di marce caratteristiche.\nPartendo da un lavoro inedito, oggi perduto, come la \"Rum\u00e4nischer Nationalmarsch\" (1848) attraverso la \"Persischer Marsch\" op. 289 (1864), la \"Egyptischer Marsch\" op. 335 (1869) e la \"Russischer Marsch\" op. 426 (1886) fino a giungere alla \"Spanischer Marsch\".\nCiascun brano venne concepito in modo tale che rappresentasse al meglio le tradizioni musicali del paese onorato. Tuttavia, queste marce hanno tutte qualcosa in comune: ciascuna \u00e8 dedicata ad un monarca.\nLa \"Spanischer Marsch\" non fa eccezione. Venne dedicata alla reggente di Spagna, Mar\u00eda Cristina (1858-1929), figlia dell'Arciduca Karl Ferdinando e l'Arciduchessa Elisabetta d'Austria. Maria Cristina si spos\u00f2 con Alfonso XII di Spagna nel 1879, dopo averlo incontrato alla corte viennese. Da Alfonso ebbe due figlie ed un figlio, il futuro Alfonso XIII. La morte prematura del marito (poco prima del di lei 28\u00ba compleanno) la costrinse ad assumere la reggenza di Spagna (1885-1902) in attesa che il figlio raggiungesse l'et\u00e0 adulta.\nLa \"Spanischer Marsch\" venne composta durante l'estate del 1888, in previsione di un possibile tour di concerti del maestro in Spagna. Questo progetto, comunque, non venne realizzato. Il compositore, che non amava intraprendere viaggi troppo lunghi e faticosi, prefer\u00ec evitare il lungo viaggio e sped\u00ec la dedica musicale a Madrid.\nCome ricompensa per il lavoro svolto, Maria Cristina, amante dell'arte e della musica viennese in particolare, insign\u00ec il compositore della Grande Croce dell'ordine di Isabella.\nA Vienna, la \"Spanischer Marsch\" fu eseguita dall'Orchestra Strauss per la prima volta il 21 ottobre 1888, quando Eduard Strauss la condusse durante il concerto di apertura della sua nuova stagione di concerti del 1888/89 della domenica pomeriggio nel Musikverein."}
{"id": "2140847", "revid": "729019", "url": "https://it.wikipedia.org/wiki?curid=2140847", "title": "Verwood", "text": "Verwood \u00e8 un paese di 12.069 abitanti della contea del Dorset, in Inghilterra."}
{"id": "2140858", "revid": "767487", "url": "https://it.wikipedia.org/wiki?curid=2140858", "title": "Wareham (Dorset)", "text": "Wareham \u00e8 una citt\u00e0 inglese della contea del Dorset.\nLa citt\u00e0 \u00e8 divisa in due parrocchie civili: Wareham Town e Wareham St Martin.\nLa citt\u00e0 \u00e8 situata in un punto strategicamente asciutto tra il fiume Frome ed il fiume Piddle, all'inizio del canale di Wareham dentro alla Baia di Poole (Poole Harbour). La valle del Frome scorre in una zona di sabbia, argilla e ghiaia friabili, e la maggior parte della sua valle \u00e8 composta da pianure alluvionali e zone paludose. Wareham si trova su un'isola bassa e asciutta tra le valli paludose del fiume.\nLa citt\u00e0 \u00e8 situata sulla statale A351 tra Poole e Swanage e sul termine est della strada A352 tra Dorchester e Sherborne: entrambe queste strade circonvallano il centro della citt\u00e0. La citt\u00e0 ha una stazione ferroviaria ed \u00e8 sulla linea principale del sudovest. Nel 2009 \u00e8 stata riaperta la linea da Wareham a Swanage, e saltuariamente vi sono servizi da Londra a Swanage. Altrimenti, parte della linea da Wareham a Swanage viene utilizzata da treni turistici a vapore, che partono da Norden ed arrivano a Swanage.\nMonumenti.\nIn una chiesa locale, poco distante dal luogo dove nel 1935 ebbe il fatale incidente motociclistico, un monumento funebre ricorda Thomas Edward Lawrence, il leggendario \"Lawrence d'Arabia\"."}
{"id": "2140861", "revid": "729019", "url": "https://it.wikipedia.org/wiki?curid=2140861", "title": "Giuseppe Salvarezza", "text": "Biografia.\nNacque a Sarissola di Busalla il 1 giugno 1924, all\u2019interno di una modesta famiglia di contadini. Alla fine del mese di agosto del 1943 fu arruolato nel Regio Esercito, ed entr\u00f2 in servizio nel 1\u00ba Reggimento del Corpo degli alpini. \nAl momento della firma dell\u2019armistizio dell\u20198 settembre si trovava in forza al Battaglione alpino \"Pieve di Teco\" di stanza a Cairo Montenotte (Savona, ed operante all\u2019interno della 4\u00aa Divisione alpina \"Cuneense\".\nPer non prestare servizio nell'esercito della neocostituita Repubblica di Sal\u00f2, si aggreg\u00f2 ad gruppo di partigiani del chiavarese, raggiungendo Cichero, frazione di San Colombano Certenoli nell\u2019entroterra di Chiavari, per entrare in una delle prime formazioni operanti nella zona. Ben presto si fece notare per il suo ardimento, l\u2019abilit\u00e0 nello sfruttare il territorio e la capacit\u00e0 di instaurare buoni rapporti con la popolazione locale. Divenuto comandante del distaccamento nel luglio 1944, poi elevato al rango di battaglione nel novembre successivo, \"Franchi\" della Brigata \"Oreste\", nel quale militavano anche diversi elementi di origine straniera. Rimase ucciso nel corso di un massiccio rastrellamento sul monte Bossola, nei pressi di Rovello (Mongiardino Ligure), mentre cercava di distogliere l\u2019attenzione di un reparto tedesco dalle postazioni dove erano nascosti i suoi compagni. \nPer onorarlo gli fu conferita la Medaglia d'oro al valor militare alla memoria, e in seguito gli fu eretto un monumento commemorativo in piazza della Liberazione a Sarissola e gli venne intitolato il Circolo Ricreativo E.N.D.A.S. Bocciofila Sarissolese\u201d Pinan\u201d ."}
{"id": "2140864", "revid": "6923", "url": "https://it.wikipedia.org/wiki?curid=2140864", "title": "Weymouth (Dorset)", "text": "Weymouth (pronunciato ) \u00e8 una citt\u00e0 del Dorset, Inghilterra, situata su una baia riparata in corrispondenza dell'estuario del fiume Wey, sulla costa della Manica. Ha una popolazione di circa abitanti.\nLa citt\u00e0 \u00e8 situata 13 chilometri a sud di Dorchester e 8 chilometri a nord dell'Isola di Portland. Il distretto di Weymouth and Portland ha ospitato le gare di vela dei Giochi Olimpici del 2012.\nNell'inverno, Weymouth ha un clima mite e umido (le temperature minime sono intorno ai , le massime intorno agli ), difficilmente le temperature scendono al di sotto dello . La stagione estiva \u00e8 abbastanza secca e calda, difficilmente si superano i (minime intorno ai , massime intorno ai , le precipitazioni di luglio sono pari a )."}
{"id": "2140866", "revid": "125768147", "url": "https://it.wikipedia.org/wiki?curid=2140866", "title": "Tu la conosci Claudia?", "text": "Tu la conosci Claudia? \u00e8 un film del 2004 diretto da Massimo Venier, con il trio di comici Aldo, Giovanni e Giacomo e Paola Cortellesi.\nTrama.\nClaudia \u00e8 sposata con Giovanni da 7 anni, ma il loro matrimonio sta attraversando una fase di crisi. La donna si convince di poter risolvere il proprio problema offrendo il suo aiuto ad un'altra persona. Nello studio della sua psicanalista, ruba la cartelletta di un altro paziente e, con uno stratagemma, inizia a frequentarlo. Questo soggetto \u00e8 Giacomo, un uomo di mezz'et\u00e0 che, dopo aver divorziato, ha perso fiducia nelle persone e pensa di non aver mai combinato nulla di buono nella vita, ma innamorandosi di Claudia pian piano esce dalla depressione.\nAldo invece, che di lavoro fa il tassista, \u00e8 stato precedentemente amante di un'altra donna di nome Claudia, la quale lo ha lasciato per tornare con il marito. A causa di un equivoco, Aldo aveva erroneamente scambiato Giovanni per il marito della \"sua\" Claudia, motivo per cui \u00e8 ossessionato da Giovanni e gli sembra di riconoscerlo in ogni persona che vede.\nUn mese dopo Giovanni, notando che la moglie \u00e8 spesso assente da casa ed a un certo punto ha anche ricevuto una telefonata a tarda notte da un numero che non \u00e8 nella sua rubrica (quello di Giacomo), si convince che lei lo tradisca e decide di pedinarla. Quando trova la moglie in compagnia di Giacomo, inizia ad inseguire in auto il presunto amante di Claudia. Sulla stessa strada per\u00f2 c'\u00e8 pure Aldo, il quale, avendo notato la presenza di Giovanni (tra l'altro in un momento in cui non era per niente preoccupato a tale riguardo) ed essendone rimasto terrorizzato, si distrae alla guida e tampona Giacomo, venendo a sua volta tamponato dall'auto di Giovanni. Dopo che i tre si sono accordati su come pagare i danni, Giovanni approfitta della situazione per diventare amico di Giacomo e indagare meglio sulla presunta relazione extraconiugale della moglie. Anche Aldo e Giacomo diventano amici e continuano a frequentarsi dopo l'incidente.\nLe continue assenze di Giovanni fanno credere a Claudia che il marito la stia tradendo, e la donna parte per stare da sola, lasciando inoltre una lettera a Giacomo in cui si scusa per averlo illuso. Nel frattempo, Giovanni si confida con Aldo, gli rivela che Giacomo \u00e8 l'amante di Claudia e che probabilmente la donna \u00e8 fuggita con lui. I due si precipitano quindi dall'amico per avere un chiarimento. Tuttavia Giacomo dice loro di essere stato lasciato anche lui, allora i tre decidono di partire assieme per raggiungere Claudia, che \u00e8 scappata in Calabria, e chiederle chi di loro ami veramente.\nDurante il viaggio Aldo, grazie a una foto di Claudia mostratagli da Giacomo, comprende finalmente il grosso equivoco in cui \u00e8 caduto e che la Claudia di cui lui era amante non \u00e8 la donna sposata con Giovanni. Giacomo intanto ha capito di non essere davvero innamorato di Claudia e desidera tornare con la sua ex moglie, che ha incontrato nuovamente e di cui si \u00e8 reso conto di essere ancora profondamente innamorato, tuttavia lei non ha intenzione di riallacciare i rapporti e la cosa finisce subito. Giovanni arriva finalmente dalla moglie, cos\u00ec i due tornano insieme. Nel frattempo Aldo torna insieme alla sua Claudia per circa una settimana, poi i due si lasciano nuovamente, lei torna nuovamente con il marito ed Aldo torna al Sud per trascorrere un mese di vacanza con Giacomo, di cui \u00e8 ormai divenuto molto amico, in quella stessa casa al mare dove Giacomo avrebbe voluto passare le vacanze con Claudia.\nColonna sonora.\nLa colonna sonora \u00e8 firmata da Andrea Guerra. Tra i brani presenti tre sono originali, ossia \"Dr. Sirchioli\", scritta e cantata da Giovanni Storti, \"Second Chance\" e \"Ticker-tac Girl\", oltre a \"Consequence\" dei Notwist.\nAccoglienza.\nIncassi.\nIl film, uscito il 15 dicembre 2004, dopo il primo week-end ha incassato \u20ac 2.461.000. In totale, dopo circa 5 settimane di proiezioni in tutta Italia, ha ottenuto \u20ac 16.875.000.\n\u00c8 il 4\u00ba maggior incasso italiano della stagione 2004/2005 ed il 67\u00ba maggior incasso italiano di sempre."}
{"id": "2140869", "revid": "281779", "url": "https://it.wikipedia.org/wiki?curid=2140869", "title": "Fotocellula", "text": ""}
{"id": "2140870", "revid": "74801", "url": "https://it.wikipedia.org/wiki?curid=2140870", "title": "Wimborne Minster", "text": "Wimborne Minster \u00e8 un paese di abitanti della contea del Dorset, in Inghilterra. Prende il nome dalla sua chiesa."}
{"id": "2140875", "revid": "834", "url": "https://it.wikipedia.org/wiki?curid=2140875", "title": "Parrocchie civili del Dorset", "text": "Questa \u00e8 una lista delle parrocchie civili del Dorset, Inghilterra.\nBournemouth.\nBournemouth non \u00e8 coperta da alcuna parrocchia.\nChristchurch.\nChristchurch non \u00e8 coperta da alcuna parrocchia.\nPoole.\nPoole non \u00e8 coperta da alcuna parrocchia.\nWeymouth and Portland.\nLa maggior parte del distretto non \u00e8 coperta da parrocchie."}
{"id": "2140876", "revid": "599013", "url": "https://it.wikipedia.org/wiki?curid=2140876", "title": "Il principe predestinato", "text": "Il principe predestinato \u00e8 una favola appartenente alla letteratura egizia antica.&lt;br&gt;\nLe vicende risalgono al Nuovo Regno; \u00e8 una favola ricca di testimonianze di epoche pi\u00f9 antiche, come quelle delle fiabe orali. Certamente, nel corso delle generazioni, il materiale orale \u00e8 stato reinterpretato in un contesto socio-culturale manifestatosi tramite la scrittura e la scuola. Talvolta i temi originari vengono riveduti a fini politici, religiosi e morali. Il faraone della fiaba non \u00e8 identificabile con nessun personaggio noto, quindi \u00e8 privo di un nome e di un volto distinguibili e gli eventi non sono storici, ma ambientati in un mondo lontano, senza tempo.\nStoria.\nIl racconto ci \u00e8 pervenuto con il papiro Harris 500 risalente alla XIX dinastia e conservato presso il British Museum.\nLa fiaba \u00e8 incompleta e il lettore pu\u00f2 solamente immaginare l'esito finale della storia. Nonostante questo limite, la fiaba ha un valore pregevole, non solo per l'antichit\u00e0 della sua origine, ma anche perch\u00e9 raccoglie, anticipandoli, molti temi che saranno al centro nelle fiabe delle epoche seguenti. Inoltre emerge, prepotentemente, una nuova energia divina che irrompe sulla vita del mondo, ossia il destino.\nTrama.\nGrazie all'intervento degli dei, un re riesce ad avere un figlio, ma le sette hathor (hathor in questo caso corrisponde ad una fata delle nostre favole), interpellate per predire il suo destino, enunceranno una morte a causa del morso di un animale.&lt;br&gt;\nIl re non si rassegna e costruisce per il bambino un castello ubicato in un deserto. Il giovane principe non pu\u00f2 vivere isolato e in solitudine e cos\u00ec ottiene la compagnia di un cane cucciolo, con il quale vivr\u00e0 una lunga serie di avventure, anche perch\u00e9 il giovane dimostra di voler seguire il suo destino, qualunque esso sia. Quindi il giovane principe si allontana dal castello paterno, alla guida di un carro attrezzato di ogni genere di armi, accompagnato oltre che dal fido cane, anche da un servo a mo' di scudiero.\nDurante il suo cammino raggiunge le terre del principe di Siria, luogo nel quale \u00e8 in atto una particolare gara che prevede l'ottenimento della mano della figlia del principe a colui che riesca a raggiungere la sua finestra. Il principe predestinato sbaraglia il campo e supera persino la diffidenza e il razzismo del principe di Siria che accetta, infine, le condizioni chieste dalla felice e innamorata figlia.\nIl principe riesce a rintuzzare, grazie all'abilit\u00e0 della moglie che conosce la sua maledizione, l'assalto di un serpente e la fiaba termina quando il giovane appare immerso in una situazione difficile, alle prese con un coccodrillo che sta combattendo una lotta spietata con un genio del fiume: il coccodrillo promette di non uccidere il principe se questo l'aiuter\u00e0 a sconfiggere il demone."}
{"id": "2140881", "revid": "1005847", "url": "https://it.wikipedia.org/wiki?curid=2140881", "title": "Elezioni europee del 1999 in Danimarca", "text": "Le elezioni europee del 1999 in Danimarca si sono tenute il 13 giugno."}
{"id": "2140882", "revid": "267975", "url": "https://it.wikipedia.org/wiki?curid=2140882", "title": "Chiesa cattolica in Vietnam", "text": "La Chiesa cattolica in Vietnam \u00e8 parte della Chiesa Cattolica universale, sotto la guida spirituale del Papa e della Santa Sede.\nStoria.\nDiffusione del cristianesimo.\nI primi contatti con la cristianit\u00e0 avvennero nel 1533. I primi significativi passi nell'evangelizzazione del Paese furono opera dei domenicani, dei francescani e dei gesuiti.\nNel 1627 entr\u00f2 in Vietnam il padre gesuita Alexandre de Rhodes, proveniente dalla Francia. Fond\u00f2 nel nord del Paese l'istituto per catechisti \u00abCasa del Signore dei Cieli\u00bb (\"Nh\u00e0 \u0110\u1ee9c Ch\u00faa Tr\u1eddi\") per formare dei laici che potessero aiutare i sacerdoti e che potessero sostituirli nelle funzioni non riservate agli ordini sacri.\nNel 1630 la diffusione del cristianesimo in Vietnam venne proibita.\nMa la Chiesa continu\u00f2 a sopravvivere di nascosto. Anche le congregazioni pi\u00f9 note, come gli \u00abAmanti della Santa Croce\u00bb, rimasero attive, seppure in maniera clandestina; i loro membri continuarono la loro attivit\u00e0 sotto il costante pericolo di essere scoperti ed incarcerati.\nNel 1658 Papa Alessandro VII istitu\u00ec i vicariati apostolici del Tonchino e della Cocincina.\nNel 1670 si tenne il primo sinodo dei vescovi vietnamiti, a Nam Dinh; la risoluzione pi\u00f9 importante fu l'approvazione della regola dell'istituto fondato da de Rhode. Nel 1673 Clemente X concesse l\"Apostolatus Officium\": la Santa Sede riconobbe ufficialmente \u00abCasa del Signore dei Cieli\u00bb.\nDurante l'Ottocento i cristiani in Vietnam furono oggetto di persecuzioni. Ma la chiesa continu\u00f2 a crescere. Nel 1933 fu eletto il primo vescovo vietnamita di nascita.\nNel 1950, su una popolazione di circa 19 milioni di abitanti, i cristiani erano circa 1.400.000.\nCon il ritiro definitivo della Francia dal Paese, dopo la sanguinosa guerra d'indipendenza, il paese fu diviso in due parti: il nord sotto l'influenza comunista e il sud sotto l'influenza statunitense. Si verific\u00f2 allora una fuga in massa dei cristiani verso il sud: si calcola che abbandonarono le loro case circa 800.000 profughi, in maggioranza cattolici. Grazie alla cosiddetta operazione \"Passage to Freedom\"[25], orchestrata dagli statunitensi, migrarono intere parrocchie e intere diocesi con i loro vescovi verso Sud dove, poco pi\u00f9 tardi, il presidente cattolico Ngo Dinh Diem avrebbe garantito loro libert\u00e0 di culto. Intanto al nord il regime attu\u00f2 il suo programma di scristianizzazione: tutti i missionari stranieri vennero espulsi e i seminari chiusi. Il culto fu ammesso solamente all'interno dell'associazione dei \u00abCattolici patriottici e amici della pace\u00bb, un organismo \u201cindipendente\u201d, in realt\u00e0 uno strumento creato dal governo per irregimentare i cristiani.\nAl contrario, al Sud Ngo Dinh Diem assegn\u00f2 ai cattolici posizioni influenti. Nel suo governo, costituito da 18 ministri, cinque erano cattolici, cinque confuciani e otto buddisti. Come cattolico Diem promosse la fondazione dell'Universit\u00e0 Cattolica di Da Lat, combatt\u00e9 la pratica dell'aborto, proib\u00ec l'uso di contraccettivi e soppresse la legislazione francese sul divorzio. L'appoggio del regime ai cattolici termin\u00f2 con la fine del potere di Diem, nel 1963.\nLa guerra tra il Sud e il Nord conobbe una recrudescenza alla fine del decennio ed infuri\u00f2 fino al 1976, quando tutto il paese venne riunificato sotto il governo comunista del nord.\nDal 1976 ad oggi.\nDa quando \u00e8 stata instaurata la \u00abRepubblica Socialista del Vietnam\u00bb, il Partito comunista esercita sui cristiani una dura repressione. Si \u00e8 ripetuto al sud quanto era gi\u00e0 successo nei primi anni cinquanta al nord: i missionari e il clero straniero sono stati espulsi, vengono poste grosse limitazioni alla libert\u00e0 di culto dei cristiani, molti sacerdoti sono stati internati nei campi di concentramento. Il caso di Nguyen Van Ly \u00e8 emblematico.\nLa Costituzione vietnamita (promulgata nel 1982) afferma che \u201ci cittadini del Vietnam hanno diritto alla libert\u00e0 religiosa. Tutti hanno la facolt\u00e0 di seguire o non seguire una religione\u201d. Ma tale diritto rimane solo sulla carta. A tutt'oggi \u00e8 vietato importare nel Paese la Bibbia per diffonderla. Inoltre, la Chiesa cattolica lamenta la sottrazione delle sue propriet\u00e0 e dei suoi terreni. Fin dal 1954 la repubblica del Nord (a guida comunista) aveva incamerato i beni ecclesiastici; nel 1976, con l'unificazione del Paese, l'esproprio \u00e8 continuato al Sud. Particolarmente colpita \u00e8 la comunit\u00e0 dei Montagnard, un gruppo etnico minoritario. Essendo di religione cristiana, sono stati sempre sospettati dai comunisti di aver militato con gli Stati Uniti durante la guerra. Da decenni i gruppi montagnard, prevalentemente cattolici, subiscono la persecuzione da parte del governo vietnamita.\nLo stato ha requisito alla Chiesa vietnamita 2.250 propriet\u00e0. Tra queste vi sono la sede dell'ex delegazione apostolica e il convento di suore di V\u0129nh Long.\nL'8 gennaio 2009 il governo vietnamita ha posto una pietra tombale sulla questione annunciando che non restituir\u00e0 le propriet\u00e0 requisite alle organizzazioni religiose.\nUn caso emblematico \u00e8 quello della chiesa di Tam T\u00f2a. Costruita nella prima met\u00e0 del XVII secolo, cio\u00e8 agli albori dell'evangelizzazione, fu restaurata nel 1887. Ritenuta una delle pi\u00f9 belle chiese del Paese, rimase semidistrutta dai bombardamenti durante la guerra del Vietnam. Erano rimasti in piedi solo la facciata e il campanile. Ciononostante, le cerimonie religiose hanno continuato a svolgersi con regolarit\u00e0 sul sagrato e nelle aree circostanti. Nel 1996 il \"Comitato locale del popolo\" l'ha confiscata. Da allora i fedeli combattono una battaglia contro le autorit\u00e0 per revocare il provvedimento di confisca. Il 20 luglio 2009 la polizia \u00e8 intervenuta con la forza per interrompere l'avvio dei lavori di restauro dell'edificio: poliziotti in borghese hanno aggredito i preti e i fedeli presenti. Contro le intimidazioni e la repressione i cristiani hanno saputo reagire: a fine luglio si \u00e8 svolta davanti alla chiesa la pi\u00f9 grande manifestazione di ispirazione religiosa della storia del Vietnam.\nDa diversi anni il regime esercita, di fatto, un'ingerenza sulle nomine dei vescovi, attraverso l'uso del potere di veto sui nomi dei candidati scelti dalla Santa Sede. Oltre a bloccare le nuove ordinazioni di vescovi, nei seminari \u00e8 stato imposto un numero chiuso.\nNel 2009 queste pressioni sembrano essersi allentate ed il Papa ha potuto procedere alla nomina di cinque nuovi vescovi senza subire l'ingerenza del governo vietnamita. Le nuove nomine riguardano le diocesi di Ban M\u00ea Thu\u1ed9t, Ph\u00e1t Di\u00eam, Th\u00e1i B\u00ecnh, Than Pho e Xu\u00e2n L\u00f4c.\nNel 2012 \u00e8 stato emanato il decreto attuativo della legge sull'Ordinamento delle religioni (approvata nel 2004). Ai primi di ottobre del 2013 i leader buddisti e cristiani (le principali religioni del Paese) hanno dichiarato, in documento congiunto, come le due norme, ben lungi dal difendere e regolamentare la libert\u00e0 religiosa, si sono rivelate \"strumenti\" in mano allo Stato e al Partito comunista per controllare i fedeli e la pratica del culto.\nRelazioni diplomatiche con il Vaticano.\nUna tappa importante nel lavoro diplomatico tra il Vaticano ed il governo per il riallacciamento delle relazioni diplomatiche \u00e8 stata raggiunta nel febbraio 2009, quando una delegazione ufficiale della Santa Sede si \u00e8 recata nel Paese asiatico a colloquio con le autorit\u00e0 vietnamite.. L'11 dicembre dello stesso anno la visita \u00e8 stata ricambiata al pi\u00f9 alto livello: il presidente vietnamita Nguy\u1ec5n Minh Tri\u1ebft ha incontrato papa Benedetto XVI in Vaticano.\nSi \u00e8 poi formato un gruppo di lavoro misto vietnamita-vaticano, che ha aperto la strada alla nomina di un \"nunzio\" non residente. Il 13 gennaio 2011 Leopoldo Girelli \u00e8 stato nominato nunzio per Singapore e rappresentante non residente per il Vietnam (con base a Singapore), e nell'aprile seguente ha potuto svolgere il suo primo viaggio in Vietnam, compreso un incontro con il viceministro degli esteri.\nAltri incontri ad alto livello sono avvenuti in Vaticano, p.es. nel 2013, nel 2014, nel 2016.\nDopo la nomina di Girelli a nunzio per Israele e Palestina, nel 2018 papa Francesco ha nominato un nuovo rappresentante non residente per il Vietnam, il polacco Marek Zaleski.\nA dicembre 2018 \u00e8 stato annunciato, in seguito di una delle riunioni del gruppo di lavoro misto, che Vaticano e Vietnam hanno raggiunto un accordo per permettere, in un prossimo futuro, al rappresentante pontificio di essere propriamente residente in Vietnam, rendendolo cos\u00ec un nunzio apostolico a pieno titolo.\nOrganizzazione territoriale.\nLa Chiesa cattolica in Vietnam conta 3 arcidiocesi e 24 diocesi:\nNel paese sono presenti 6 seminari e sul territorio sono disseminate 2.200 parrocchie.\nLe vocazioni alla vita religiosa ed al sacerdozio si mantengono su quote stabili ed abbondanti. Le vocazioni sono cresciute del 50% negli anni 2005-2009, portando a 1.500 il numero dei seminaristi.\nNel 2004 vi erano 2.927 sacerdoti cattolici, 1.833 membri di congregazioni maschili, 11.421 suore e 52.513 catechisti.\nStatistiche.\nLa confessione cattolica \u00e8 la seconda componente religiosa del Paese (dopo il buddhismo), con i suoi quasi 8 milioni di battezzati, cio\u00e8 il 9% della popolazione. I battesimi sono 100\u00a0000 l'anno.\nA livello continentale, la comunit\u00e0 cattolica vietnamita \u00e8 la seconda dell'Asia continentale per numero di fedeli, dopo quella dell'India\nIl Vietnam, da quando \u00e8 diventato \"Repubblica Socialista del Vietnam\", nel 1976, non ha ancora allacciato rapporti diplomatici stabili con la Santa Sede.\nDelegazione apostolica.\nLa delegazione apostolica dell'Indocina \u00e8 stata istituita il 20 maggio 1925 con il breve \"Ex officio supremi\" di papa Pio XI.\nIl 17 giugno 1964, in forza del breve \"Quemadmodum muneris\" di papa Paolo VI, essa assunse il nuovo nome di delegazione apostolica del Vietnam e della Cambogia.\nNel 1975, in seguito alla guerra del Vietnam, le relazioni fra Santa Sede e Vietnam si sono interrotte. Nel 2007 per la prima volta un rappresentante del governo vietnamita ha fatto visita al papa a Roma, a seguito della quale, il 13 gennaio 2011, papa Benedetto XVI ha nominato, dopo 35 anni, un rappresentante pontificio non-residente per il Vietnam, l'arcivescovo Leopoldo Girelli.\nConferenza episcopale.\nElenco dei Presidenti della Conferenza episcopale del Vietnam:\nElenco dei Vicepresidenti della Conferenza episcopale del Vietnam:\nElenco dei Segretari generali della Conferenza episcopale del Vietnam:"}
{"id": "2140883", "revid": "121875827", "url": "https://it.wikipedia.org/wiki?curid=2140883", "title": "Riformismo islamico", "text": "Pu\u00f2 essere definito riformismo islamico (o semplicemente ) il movimento culturale e politico che cominci\u00f2 a esprimersi nel mondo islamico in genere, e in quello arabo in particolare, a partire dalla fine del XIX secolo.\nIn linea di massima gli studiosi concordano nell'indicare in Jam\u0101l al-D\u012bn al-Afgh\u0101n\u012b il primo esponente di questa corrente di pensiero e in una serie di pensatori siriani ed egiziani suoi discepoli e continuatori della sua opera.\nTra i movimenti islamici sunniti che hanno proposto linee interpretative del Corano vi sono i movimenti dei coranisti, i movimenti liberali nell'islam e, proprio attinenti al riformismo islamico, i salafiti.\nDescrizione.\nTerminologia e significato.\n\"I\u1e63l\u0101\u1e25\" \u00e8 un termine arabo che significa propriamente \"riparazione\", \"aggiustatura\", ma che in ambito politico e religioso viene solitamente impiegato nel senso di \"riforma\", \"rifondazione\". \nAnche se oggi molti partiti di diversi paesi islamici contengono nella loro denominazione un riferimento all'\"i\u1e63l\u0101\u1e25\", in generale questo termine viene spesso usato nel senso di \"restauro\", \"riforma\", \"modernismo\", per designare un movimento intellettuale e politico attivo nella seconda met\u00e0 del XIX secolo nel mondo islamico (arabo e indiano).\nOvviamente, anche se la traduzione \"modernismo\" potrebbe indurre ad accostamenti al fenomeno che porta questo nome nel mondo occidentale, il Modernismo europeo, diffusosi tra la fine del XIX secolo e gli inizi del XX secolo, con l'obiettivo di rivedere le dottrine cattolica e protestante ed adattarle alle conquiste culturali e materiali dell'epoca moderna, l'\"i\u1e63l\u0101\u1e25\" presenta caratteristiche nettamente diverse.\nNel trattare il tema della Riforma, alcuni hanno privilegiato l'idea del ritorno (\"ruj\u016b\u02bf\") alle fonti e della continuit\u00e0 storica (alla luce quest'ultima del contrasto tra concezione tradizionale musulmana e concezione moderna europea), mentre altri hanno preferito porre attenzione al contributo culturale e politico europeo.\nLa storia passata costituisce l'idea forza del processo di rinascita. E spetta all'uomo di scienza e di azione ( \"\u02bf\u0101lim\" / \"\u02bf\u0101mil\" ) leggere la storia passata per poter dar senso storico-politico all'azione dell'I\u1e63l\u0101\u1e25.\nAntefatti.\nIl motivo che avrebbe portato ai primi dibattiti che sfociarono pi\u00f9 tardi nel cosiddetto Riformismo islamico si vuole sia stata la spedizione napoleonica in Egitto nel 1798. Essa mise impietosamente a nudo l'ormai endemica stagnazione economica e politica (e quindi inevitabilmente anche culturale) in cui versava il mondo islamico - arabo, iranico, indiano e africano - inavvertitamente mostratasi gi\u00e0 all'epoca delle grandi esplorazioni europee che consegnarono le pi\u00f9 lucrose rotte mercantili mondiali nelle mani della vivace imprenditoria occidentale. La perdita dei monopoli dei traffici transmarini (specialmente quelli mediterranei e del tratto pi\u00f9 settentrionale dell'Oceano Indiano in particolare), unita all'irresistibile ascesa di un colonialismo e di un imperialismo europeo sempre pi\u00f9 rampanti, in grado di sfruttare appieno la propria superiore tecnologia, alla ricerca di nuovi mercati da conquistare e sfruttare, gett\u00f2 in profonda crisi economico-finanziaria e d'identit\u00e0 il mondo islamico in genere e l'Impero Ottomano in special modo.\nPrime riforme in ambito ottomano.\nIl cosiddetto \"malato d'Europa\", sempre meno in grado di armonizzarsi con l'espansiva \"modernit\u00e0\" occidentale, credette di risolvere la parte pi\u00f9 appariscente dei suoi tanti problemi avviando un processo di non pi\u00f9 procrastinabile codificazione giuridica, di decisa impronta occidentale (la cosiddetta \"Mejelle\"), accompagnato da un piano di riforme meno timide rispetto al passato (le cosiddette \"Tan\u012bm\u0101t\").\nAl mondo islamico sfuggiva per\u00f2 in buona sostanza quanto profonde e strutturali fossero le radici ideologico-culturali che avevano contrassegnato da vari secoli il cammino non sempre coerente della cosiddetta \"modernit\u00e0\" in Occidente.\nSolidamente determinata dal poderoso sviluppo tecnologico e scientifico, avviato gi\u00e0 con il Rinascimento e rafforzato dalle cruente guerre di religione che avevano sconvolto l'Europa nel XVII secolo, la modernit\u00e0 occidentale percorreva infatti sentieri non facilmente imitabili, in quanto sempre pi\u00f9 chiaramente laicheggianti, sempre pi\u00f9 propensa a concretizzare il noto principio che auspicava una \"libera Chiesa in libero Stato\", in grado di affascinare non pochi intellettuali e politici europei e americani nel corso del XVIII, XIX e XX secolo.\nPercorrere una simile via si prospettava invece di estrema difficolt\u00e0 per il mondo islamico. Quasi del tutto carente di quella borghesia che in Europa s'era fatta realizzatrice delle libert\u00e0 politiche ed economiche, fin da quando Cosimo de' Medici aveva saputo violare il severo divieto cristiano relativo al \"commercio del denaro\", il mondo islamico aveva inevitabilmente fallito anche un serio processo d'industrializzazione che in Europa (e in Gran Bretagna in particolare) s'era avviata fin dal XVIII secolo grazie alle capacit\u00e0 imprenditoriali della borghesia e alla decadenza del primo e del secondo Stato.\nPur essendo perfettamente in grado di distinguere gli aspetti laici da quelli religiosi, il mondo musulmano tendeva a rimaner fedele ai principi integralistici che caratterizzano l'approccio islamico alla politica e nessun dibattito s'era perci\u00f2 avviato circa una diversa organizzazione della politica, solidamente impiantata sul principio verticistico dello Stato: immagine che nel microcosmo si voleva riflettesse la realt\u00e0 del macrocosmo, in cui Allah \u00e8 il Signore e il Sovrano del creato.\nCon un forte potere centrale, sindacato per molti versi da un sempre pi\u00f9 ingombrante e costoso potere militare, il feudalesimo non ebbe motivo di nascere in ambiente islamico e, del pari, nessuna lotta fu mai organizzata per la creazione e l'organizzazione di \"liberi comuni\", in grado di esaltare l'azione, capace d'incidere in profondit\u00e0 negli equilibri della politica, della borghesia produttiva.\nPer un certo periodo il mondo islamico s'illuse che il divario crescente con l'Occidente dipendesse da una semplice inferiorit\u00e0 militare, senza rendersi conto che dietro gli armamenti, l'addestramento e gli ordigni bellici di maggiore efficienza del mondo occidentale, si celava una precisa cultura tecnologica, frutto di ricerche e di un modo di pensare sempre pi\u00f9 laicizzante, che sostanzialmente prescindeva ormai quasi del tutto dal portato ultramondano suggerito dalla religione.\nLa \"fascinazione\" dell'Occidente.\nL'arrivo di missioni militari e l'acquisizione di nuovo armamento comportarono scarsissimo progresso ma ebbero il merito di far conoscere meglio, al mondo islamico, le nuove realt\u00e0 che si stavano plasmando nei Paesi occidentali. Il \"fascino\" esercitato da questi ultimi coinvolse l'esigua classe intellettuale che non aveva legato strettamente il proprio tragitto culturale ai modelli esclusivamente religiosi. Numerosi furono i viaggi e i soggiorni di studio in Occidente dei pi\u00f9 giovani rappresentanti della esigua classe media islamica. In particolare ci\u00f2 riguard\u00f2 l'Egitto, la Siria, il Libano e la Turchia ottomana stessa. Mete privilegiate furono Londra, Parigi e le varie citt\u00e0 della Germania.\nL'avanzata del colonialismo europeo deluse per\u00f2 abbastanza presto questo promettente percorso di avvicinamento tra mondo occidentale e mondo islamico e mise progressivamente a nudo tutte le intime contraddizioni di un Occidente che, a parole, si mostrava paladino della modernit\u00e0 e di un modo pi\u00f9 equo ed efficiente di gestire la cosa pubblica, con l'abbandono del modello di Stato assoluto che invece seguitava a predominare in tutto il mondo islamico. \nL'azione della Francia in Algeria (1830) e del Regno Unito in Egitto (1881) mostrarono il vero volto dell'Europa, sempre pi\u00f9 liberale in casa propria ma sempre pi\u00f9 scopertamente oppressiva nei confronti del resto del mondo che essa si credeva chiamata a \"civilizzare\".\nMalgrado tutto il Riformismo islamico pu\u00f2 essere definito un frutto prodotto dell'Occidente, che per\u00f2 non seppe governare i sentimenti di ammirazione e persino di simpatia espressi dalla sua classe intellettuale maggiormente sensibile e avvertita.\nL'opera pionieristica di Jam\u0101l al-D\u012bn al-Afgh\u0101n\u012b trov\u00f2 fertile terreno culturale ed etico negli egiziani Rif\u0101\u02bfa al-ah\u0101w\u012b, Muammad \u02bfAbduh, \u0101h\u0101 usayn e \u02bfAl\u012b \u02bfAbd al-R\u0101ziq, nonch\u00e9 nei siriani \u02bfAbd al-Ram\u0101n al-Kaw\u0101kib\u012b e Rash\u012bd Rid\u0101.\nRaf\u012bq Bey al-\u02bfAzm, intellettuale e uomo politico damasceno, riusc\u00ec a conciliare insegnamenti islamici con lo spirito del tempo, l'idea di \"taqaddum\" (progresso civile) e modernit\u00e0 di derivazione europea.\nDeclino del Riformismo.\nAd assestare il colpo di grazia al Riformismo islamico fu l'incapacit\u00e0 dei nazionalisti (nel mondo arabo dei nazionalisti arabi), del Panislamismo (nel mondo arabo del Panarabismo) e del Socialismo (nell'ambito arabo del Socialismo arabo) di tradurre in realt\u00e0 qualcuna delle tante promesse di giustizia sociale, elargite a profusione all'epoca delle lotte d'indipendenza contro l'Occidente.\nLa questione del ripristino del califfato in mano araba tenne a freno la lotta anticoloniale, aggravando le tensioni tra arabi e tra questi e le \u00e9lite turche ottomane.\nLe disilluse speranze che profondi mutamenti potessero essere concretizzati grazie all'azione di acculturazione all'Occidente, convinsero una parte del mondo islamico a riporre le proprie residue e troppo spesso deluse speranze in un ritorno pi\u00f9 o meno radicale alla mitizzata religione delle origini.\nNasceva cos\u00ec la stagione del Fondamentalismo islamico, con le sue illusioni e le sue forti contraddizioni. \nEspressioni del riformismo.\nLivello pubblico.\nIl grande sviluppo del giornalismo a partire dalla met\u00e0 del XIX secolo, soprattutto con giornalisti arabi di origine siro \u2013 libanese che emigravano verso il Cairo, centro della stampa araba. In Egitto fu fondata la prima biblioteca nazionale del mondo arabo grazie ad Ali Mubarak e agli inizi del XX secolo nascevano le prime universit\u00e0 moderne a Istanbul.\nLivello sociale.\nVennero fondati i primi movimenti femministi egiziani e pubblicate alcune riviste con lo scopo di dare maggior attenzione sul piano sociale alle donne.\nLivello politico.\nConcetti importanti erano quelli di nazione-patria e di libert\u00e0. Il senso della patria, usato dalla stampa ottomana, \u00e8 legato all'idea di patriottismo che si incontra tra i teorici del panarabismo o nazionalismo arabo (la Siria \u00e8 il luogo in cui nacque il nazionalismo arabo). La questione della libert\u00e0 riguarda: la libert\u00e0 individuale, bene da salvaguardare e promuovere; la libert\u00e0 religiosa, in cui le religioni sono i veicoli necessari per coltivare principi etici e morali.\nLivello filosofico e culturale.\nNecessita di separare la religione dalla scienza, secolarismo. Si imputava all'Islam di confondere la fede con la politica e quindi bisognava affermare nel mondo arabo: scienza giustizia e libert\u00e0."}
{"id": "2140885", "revid": "104458", "url": "https://it.wikipedia.org/wiki?curid=2140885", "title": "Stefanie K\u00f6hle", "text": "Biografia.\n e originaria di Landeck, la K\u00f6hle, dopo aver iniziato a disputare gare FIS nel dicembre del 2001, debutt\u00f2 in Coppa Europa il 23 gennaio 2004, piazzandosi 28\u00aa nel supergigante disputato a Innerkrems. La stagione 2006-2007 fu la prima in cui mostr\u00f2 una buona continuit\u00e0 di risultati nel circuito continentale, ottenendo tra l'altro il primo podio (3\u00aa) e la prima vittoria, il 15 e 16 febbraio in supergigante a Sella Nevea.\nAll'inizio della stagione 2007-2008 esord\u00ec in Coppa del Mondo: il 27 ottobre disput\u00f2 infatti lo slalom gigante di S\u00f6lden, arrivando 24\u00aa. L'annata in Coppa Europa si dimostr\u00f2 inoltre migliore della precedente, con due vittorie (tra le quali l'ultima in carriera, il 19 dicembre nello slalom gigante di Courchevel) e un altro podio che assieme ad altri buoni piazzamenti le permisero di chiudere al primo posto nella classifica di slalom gigante.\nL'11 febbraio 2010 colse a G\u00f6tschen il suo ultimo podio in Coppa Europa (2\u00aa in slalom gigante) e il 27 ottobre 2009 conquist\u00f2 il suo unico podio in Coppa del Mondo, giungendo 3\u00aa nello slalom gigante di S\u00f6lden. Si ritir\u00f2 al termine della stagione 2013-2014 e la sua ultima gara in carriera fu lo slalom gigante di Coppa del Mondo disputato il 7 marzo di quell'anno a \u00c5re, nel quale non si qualific\u00f2 per la seconda manche; in carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante\nGS = slalom gigante"}
{"id": "2140886", "revid": "110157", "url": "https://it.wikipedia.org/wiki?curid=2140886", "title": "Diocesi di Techiman", "text": "La diocesi di Techiman (in latino: \"Dioecesis Techimanensis\") \u00e8 una sede della Chiesa cattolica in Ghana suffraganea dell'arcidiocesi di Kumasi. Nel 2017 contava 144.300 battezzati su 814.500 abitanti. \u00c8 retta dal vescovo Dominic Nyarko Yeboah.\nTerritorio.\nLa diocesi comprende la parte centro-orientale della Regione di Brong-Ahafo in Ghana. Si estende sui distretti di Techiman, Kintampo Nord, Kintampo Sud, Nkoranza, Atebubu-Amantin, Sene e Pru.\nSede vescovile \u00e8 la citt\u00e0 di Techiman, dove si trova la cattedrale di San Paolo.\nIl territorio \u00e8 suddiviso in 26 parrocchie.\nStoria.\nLa diocesi \u00e8 stata eretta il 28 dicembre 2007 con la bolla \"Cum nuper esset\" di papa Benedetto XVI, ricavandone il territorio dalle diocesi di Konongo-Mampong e di Sunyani.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2017 su una popolazione di 814.500 persone contava 144.300 battezzati, corrispondenti al 17,7% del totale."}
{"id": "2140892", "revid": "1840984", "url": "https://it.wikipedia.org/wiki?curid=2140892", "title": "Honda RA107", "text": "La Honda RA107 fu la vettura utilizzata dalla scuderia Honda nel Mondiale 2007 di Formula 1. Pilotata da Jenson Button e Rubens Barrichello si rivel\u00f2 poco competitiva, permettendo alla squadra di ottenere sei punti.\nCaratteristica principale della vettura fu la cosiddetta \"earth livery\", rappresentante una foto della Terra dallo spazio, che le fece assumere quindi il soprannome di monoposto \"ecologica\": tale scelta grafica fu dovuta alla mancanza di uno sponsor principale, stante il sopravvenuto disimpegno della Lucky Strike, sicch\u00e9 la scuderia nipponica decise di correre, per la prima volta dal 1968, con una livrea priva di marchi pubblicitari.\nPresentazione.\nLa RA107, originariamente, doveva essere presentata il 25 gennaio sul Circuito di Catalogna, ma il lancio fu posticipato al 26 febbraio a Londra.\nAlla presentazione, svoltasi al museo di storia naturale, parteciparono molte aziende interessate alla sponsorizzazione, come Fila, IBM, Instron, Oliver Sweeney, Perkin Elmer, Showa Denko, T\u00dcV e GF Agie Charmilles.\nCarriera agonistica.\nLa stagione 2007 si rivel\u00f2 per la scuderia nipponica una grande delusione. Dopo un inizio deludente i primi punti arrivarono al GP di Francia ad opera di Button. Proprio per l'appuntamento in terra francese la scuderia aveva portato numerose novit\u00e0 aerodinamiche. Nelle successive gare, per\u00f2, i risultati rimasero deludenti. Il miglior piazzamento arriv\u00f2 con un quinto posto (sempre di Button) al Gran Premio di Cina. La squadra concluse il campionato all'ottavo posto, con sei punti conquistati, davanti a Super Aguri e Spyker."}
{"id": "2140894", "revid": "767487", "url": "https://it.wikipedia.org/wiki?curid=2140894", "title": "Apolo", "text": "Apolo \u00e8 un comune (\"municipio\" in spagnolo) della Bolivia nella provincia di Franz Tamayo (dipartimento di La Paz) con 13.878 abitanti (dato 2010).\nCantoni.\nIl comune \u00e8 suddiviso in 5 cantoni (popolazione 2001):"}
{"id": "2140896", "revid": "120550426", "url": "https://it.wikipedia.org/wiki?curid=2140896", "title": "Live in Phoenix", "text": "Live in Phoenix \u00e8 il primo album live dei Fall Out Boy, pubblicato agli inizi di aprile 2008, e comprende 2 dischi, un DVD ed un CD. Il DVD contiene la registrazione del concerto dei Fall Out Boy tenutosi al Desert Sky Pavilion a Phoenix, in Arizona, durante l\"'Honda Civic Tour\"; il CD contiene, invece, le tracce audio del concerto, pi\u00f9 la cover inedita realizzata dai Fall Out Boy della canzone di Michael Jackson \"Beat It\". Il DVD include inoltre tutti i video musicali della band di Chicago, eccetto i tre relativi all'album \"Take This to Your Grave\", e lunghi spezzoni del backstage del concerto."}
{"id": "2140897", "revid": "1632387", "url": "https://it.wikipedia.org/wiki?curid=2140897", "title": "Tesoro di Boscoreale", "text": "Il tesoro di Boscoreale \u00e8 un insieme di 108 pezzi di oreficeria, soprattutto in argento, del I secolo d.C. Fu rinvenuto nel 1895 negli scavi di una villa romana della Pisanella, in contrada Pisanella-Settermini a Boscoreale, attualmente conservato presso il museo del Louvre di Parigi.\nIl tesoro \u00e8 costituito da 108 pezzi e comprende un servizio da tavola quasi completo e tre specchi in argento, pi\u00f9 alcuni monili d'oro. \nVenne rinvenuto il 9 aprile del 1895 presso il \"lacus\" del \"torcularium\" (ambiente che ospitava il torchio per la spremitura dell'uva) della villa.\nScoperta.\nGli scavi della villa erano iniziati nel 1876 ad opera del proprietario del terreno in cui si trovava parte della villa, Modestino Pulzella, ma dovettero essere interrotti in corrispondenza dell'appezzamento confinante, di propriet\u00e0 di Angelandrea De Prisco. Alla morte di questi nel 1894 i figli vennero autorizzati a riprendere gli scavi nel loro terreno, nei quali rinvennero i preziosi pezzi. Nel maggio successivo alla scoperta i pezzi, esportati clandestinamente in Francia dai fratelli Canessa, antiquari napoletani, furono donati al museo del Louvre dal barone Edmond James de Rothschild, che li aveva acquistati per mezzo milione di franchi. Il barone acquist\u00f2 nel settembre dello stesso anno altri cinquantaquattro oggetti del servizio da tavola, donandoli ancora al museo, e venne in seguito imitato da altri collezionisti che avevano acquistato altri pezzi del tesoro, mentre i monili d'oro vennero acquistati dall'amministrazione dei musei nazionali. Con la realizzazione di una copia della testa di Agrippina, conservata al British Museum di Londra, l'intero tesoro venne ricomposto ed esposto nella \"sala dei gioielli antichi al Museo del Louvre.\nGli scavi della villa furono poi ripresi nel maggio 1896 sotto la vigilanza dell'archeologo Angiolo Pasqui, rimettendo in luce tutto il fabbricato: si trattava di una villa rustica, composta da una \"pars urbana\", cio\u00e8 la residenza padronale, a nord-ovest, e da una \"pars rustica\", gli ambienti produttivi e di servizio, nella zona orientale. Vi si praticava l'allevamento di animali da cortile nell'aia e la maggior parte degli ambienti al piano terreno erano dedicati alla lavorazione e alla conservazione di olio, vino e cereali. Il tesoro era stato rinvenuto nel \"torcularium\", che al momento dell'eruzione del Vesuvio nel 79, era uno degli ambienti pi\u00f9 sicuri della villa: probabilmente il proprietario diede ordine a un uomo di fiducia di occultarlo in attesa di tempi migliori.\nOggetti.\nGli oggetti facenti parte del servizio da tavola erano costituiti da molti utensili adatti a mescere e versare il vino, bevanda che doveva essere filtrata dalle spezie prima di essere consumata (mestoli, cucchiai, colini, \"oinochoi\"); sono presenti inoltre alcuni vassoi, utilizzati per portare le vivande in tavola, e saliere e recipienti per salse.\nGli oggetti pi\u00f9 raffinati sono le coppe per bere, accoppiate generalmente a due a due per tematica decorativa: sono presenti motivi del mondo animale e vegetale, della mitologia, ma anche temi politici (come per le coppe dette \"di Augusto\" e \"di Tiberio\") e ironici, come la coppa degli scheletri, che invita il commensale a godersi la vita data la sua brevit\u00e0. La decorazione di coppe e \"skyphoi\" era, nell'ambito del banchetto, un argomento di conversazione.\nAltri tipi di coppe probabilmente non servivano per bere, ma erano oggetti da esibizione, come la \"coppa d'Africa\" e due coppe con al centro applicato un busto in rilievo, i ritratti di un uomo e di una donna sconosciuti con un'acconciatura di moda nel 20-40, interpretati come i genitori dell'ultimo proprietario del tesoro, dal nome ignoto.\nI tre specchi d'argento, insieme ai gioielli aurei, dovevano appartenere alla moglie del proprietario: tutti e tre presentano tematiche afferenti al mondo della sensualit\u00e0 femminile.\nIl cosiddetto \"specchio di Leda\" presenta al centro un medaglione in cui \u00e8 raffigurata Leda che abbevera il cigno (Giove); il secondo presenta al centro l'immagine di Dioniso con sguardo patetico, e l'ultimo, nonostante il disco sia vuoto, ha il manico a forma di clava che termina in una pelle di leone, chiaro riferimento ad Omphale."}
{"id": "2140903", "revid": "272163", "url": "https://it.wikipedia.org/wiki?curid=2140903", "title": "Microsoft Longhorn", "text": ""}
{"id": "2140906", "revid": "61011611", "url": "https://it.wikipedia.org/wiki?curid=2140906", "title": "Torque on demand", "text": "Il sistema Torque On Demand (\"Trazione a richiesta\" oppure \"Trazione secondo necessit\u00e0\") \u00e8 un dispositivo in grado di distribuire automaticamente la trazione di ciascuna delle quattro ruote di un veicolo, in funzione della loro aderenza al fondo stradale, con lo scopo di garantire la migliore motricit\u00e0 possibile.\nFunzionamento.\nIl dispositivo riceve informazioni da sensori collegati all'acceleratore, freno e sterzo e rileva costantemente la velocit\u00e0 di rotazione dei 2 assi del veicolo. Nel caso in cui si verifichi una differenze di velocit\u00e0 di rotazione tra l'asse anteriore e l'asse posteriore, il TOD provvede, secondo l'analisi delle informazioni ricevute dai sensori, ad aumentare la trazione sull'asse pi\u00f9 lento oppure a diminuire la trazione sull'asse pi\u00f9 veloce.\nLa ripartizione raggiunge il massimo distribuendo il 50% di trazione sull'asse anteriore e 50% su quello posteriore.\nA differenza dei veicoli che hanno 2 ruote motrici con l'opzione di poter inserire la trazione integrale fissa, quelli dotati di TOD hanno la peculiarit\u00e0 di beneficiare del 4x4 solo quando necessario e nella quantit\u00e0 necessaria. Questo si traduce in minore usura degli organi di trasmissione non impegnati nella trazione quando non necessario, con relativo risparmio di carburante.\nInoltre, in condizioni stradali normali, garantisce al veicolo l'agilit\u00e0 delle 2 ruote motrici mentre in condizioni di scarsa o difficoltosa aderenza (roccia, sabbia, sterrato, neve o ghiaccio) diventa all'occorrenza un puro 4x4.\nUtilizzo.\nIl TOD \u00e8 impiegato nella stragrande maggioranza dei SUV (Sport Utility Vehicle) di ultima generazione che per concezione uniscono le caratteristiche del fuoristrada a quelle dell'auto sportiva."}
{"id": "2140907", "revid": "709565", "url": "https://it.wikipedia.org/wiki?curid=2140907", "title": "Imbarchiamoci per un grande viaggio", "text": "Imbarchiamoci per un grande viaggio (\"Il \u00e9tait une fois... les Explorateurs\") \u00e8 una serie televisiva a disegni animati creata da Albert Barill\u00e9 nel 1997 e composta da ventisei episodi.\nTrama.\nQuesta storia parla di storici e famosi esploratori."}
{"id": "2140913", "revid": "154893", "url": "https://it.wikipedia.org/wiki?curid=2140913", "title": "Rifugio Giovanni Mariotti", "text": ""}
{"id": "2140916", "revid": "33689", "url": "https://it.wikipedia.org/wiki?curid=2140916", "title": "Abbasa", "text": "Visse tra l'ottavo e il nono secolo d.C. Sorella del califfo H\u0101r\u016bn ar-Rash\u012bd, fu da lui data in moglie al suo amico e cortigiano Gia\u201bfar al-Barmak\u012b. La leggenda vuole che fu la causa involontaria della rovina di tutta la sua famiglia. "}
{"id": "2140918", "revid": "647919", "url": "https://it.wikipedia.org/wiki?curid=2140918", "title": "Copa Mustang 2008 II", "text": ""}
{"id": "2140919", "revid": "767487", "url": "https://it.wikipedia.org/wiki?curid=2140919", "title": "Raccomandata Ricevuta di Ritorno", "text": "I Raccomandata Ricevuta di Ritorno (spesso abbreviato \"Raccomandata Ricevuta Ritorno\" o anche \"RRR\") furono un gruppo di rock progressivo di breve durata originario di Roma.\nIl gruppo.\nI \"Raccomandata Ricevuta di Ritorno\" si formarono a Roma nel 1972. Tutti i componenti provenivano da vari gruppi (il cantante Luciano Regoli aveva avuto un'esperienza precedente con i \"Bubble Gum\" e con \"Il Ritratto di Dorian Gray\").\nLa loro musica era un rock progressivo romantico e sinfonico, con influenze jazz e folk (sullo stile dei King Crimson e dei Jethro Tull).\nIl loro unico album, \"Per... un mondo di cristallo\" fu pubblicato sotto l'etichetta Fonit Cetra nel 1972. Suonarono ai principali festival all'aperto tra il 1972 e il 1973, per poi sciogliersi a causa delle pressioni dovute alla volont\u00e0 della loro casa discografica di farli partecipare al Festival di Sanremo.\nNel 2010, come anticipato da un comunicato stampa dove Luciano Regoli annunciava l'avvenuta reunion, hanno pubblicato il secondo album Il pittore volante per l'etichetta (BTF/Warner Music), con il nome di La Nuova Raccomandata con Ricevuta di Ritorno.\nAl disco hanno preso parte alcuni membri storici come Nanni Civitenga, Roberto Gardin (che sostitu\u00ec Manlio Zacchia negli anni 70) e Walter Martino (Goblin, Libra), oltre a Claudio Simonetti (Goblin, Ritratto di Dorian Gray) Fabio Pignatelli (Goblin) e importanti ospiti come Lino Vairetti degli Osanna, Nicola Distaso dei Libra Carl Verheyen dei Supertramp e Maurizio Pariotti dei DGM.\nLa nuova formazione esordisce a novembre 2010 al Festival celebrativo del Progressive Italiano \"Prog Exibithions\" di Roma, con i membri originali Luciano Regoli, Nanni Civitenga e Walter Martino e vari ospiti tra i quali Claudio Simonetti e Thijs Van Leer dei Focus: l'intera esibizione \u00e8 contenuta nel cofanetto celebrativo DVD/CD \"PROG EXIBITHIONS 2010, 40 anni di musica immaginifica\".\nDal 2010 al 2013 la NRRR \u00e8 impegnata in tutta Italia, in una serie di Live promozionali con la riproposizione del repertorio d'origine del 1972, unito alla produzione pi\u00f9 recente.\nLa band si avvale nel tempo della preziosa collaborazione di alcuni tra i migliori musicisti del panorama jazz-rock italiano, tra tutti Roberto Pistolesi, Massimo Fumanti, Paolo Mazziotti, Rocco Zifarelli, Bruno Previtali, Andy Bartolucci, Pericle Sponzilli.\nIl 28 settembre 2014, in occasione del Progressivamente Festival 2014 di ROMA, la NRRR si esibisce come parte dell'ensemble a nome \"P.I.S. - Progressivamente Italian SuperBand\" in un concerto caratterizzato dalla presenza di oltre 30 storici membri di band del progressive italiano (tra le quali \"I TEOREMI\",\"FOLKS\", \"SAINT JUST\", \"ROVESCIO DELLA MEDAGLIA\", ecc.).\nIl 30 gennaio 2015 per BTF/AMS Vinyl Magics esce il 1\u00b0 live ufficiale, dal titolo \"Nuova Raccomandata Ricevuta di Ritorno/Live in Elba\", CD/LP con l'intera registrazione del concerto tenutosi a dicembre 2013 al Teatro Napoleonico dei Vigilanti di Portoferraio. Il live contiene 4 rivisitazioni di brani dal 1\u00ba album \"Per un mondo di...cristallo\" del 1972, 3 tracce dal secondo lavoro \"Il Pittore Volante\", e 2 cover di classici dell'Hard Rock di stampo propriamente sitxies quali \"Baby i'm gonna leave you\" dei Led Zeppelin, e \"Fire\" dei Crazy World of Arthur Brown.\nIl 16 marzo 2015, la band in una formazione prettamente acustica, presenta \"Live in Elba\" al Teatro Agor\u00e0 80 di Roma, in una serata che vede la partecipazione di Tito Schipa jr. in qualit\u00e0 di ospite d'eccezione e narratore.\nA giugno 2015, con l'esigenza di proseguire il viaggio artistico della NRRR attraverso un nucleo dalle matrici di stampo pi\u00f9 rock, fanno il loro ingresso nella formazione Diego Reali (gi\u00e0 nel 1997 chitarrista con Regoli, e Pariotti nella band metal-progressive \"DGM\") ed Emanuele Carradori (ex batterista degli O.R.O). \nL'esperienza con Diego Reali si rivela di brevissima durata per divergenze personali: a partire da settembre 2015, la NRRR avvia quindi una collaborazione duratura con Gianluca D'Alessio, noto chitarrista e insegnante della scena jazz-pop romana, con all'attivo partecipazioni sia al seguito di importanti artisti italiani (O.R.O./Arisa/Nada/Marco Armani), sia di orchestre impegnate in produzioni televisive (Orchestra RAI, Amici, Berliner Sinfonie Orkester, Pieruccio Pirazzoli).\nAd agosto 2017 la band \u00e8 scritturata per partecipare in Giappone al Festival \"The Best of Italian Rock\" Part 6: Il 13 agosto si esibisce al Club Citt\u00e0 di Kawasaki (TOKYO) con l'antico monicker RACCOMANDATA RICEVUTA DI RITORNO, assieme ad altre seminali band della scena Progressive anni 70 quali Delirium e Semiramis ottenendo un grande successo anche grazie a una riproposizione fedele dell'intero primo album \"Per un...mondo di cristallo\" integrata dai maggiori successi appartenenti al periodo de \"IL PITTORE VOLANTE\".\nMarzo 2019: la band con il ritrovato e antico monicker \"RACCOMANDATA RICEVUTA RITORNO\", annuncia l'uscita del primo lavoro contenente inediti dal titolo \"IN ROCK\", per etichetta BTF/AMS, in occasione delle celebrazioni per il decennale del ritorno sulle scene e della pubblicazione de \"Il Pittore Volante\". Alla batteria trova posto il leggendario drummer americano JOHN MACALUSO (negli anni '90 gi\u00e0 con TNT, ARK, SYMPHONY X, MICHAEL ROMEO, e soprattutto YNGWIE MALMSTEEN per il quale ancora oggi vanta l'invidiabile record di essere l'unico ad aver registrato e pubblicato un assolo di batteria).\nAlla chitarra la spettacolare partecipazione di Mario Schilir\u00f2, collaboratore ultraventennale di Zucchero Fornaciari e dei migliori autori della musica italiana. \nL'album su formato vinile contiene brani scritti da Maurizio Pariotti e Luciano Regoli, su tutti gli inediti OscuraMente, Frammenti di Vita, Il Momento Supremo, ed una cover della celebre \"Mr. Crowley\" di Ozzy Osbourne nel 1980. L'uscita ufficiale di \"IN ROCK\" \u00e8 prevista il 13 aprile 2019, in occasione dell'evento mondiale indie per eccellenza denominato \"RECORD STORE DAY 2019\"."}
{"id": "2140922", "revid": "287204", "url": "https://it.wikipedia.org/wiki?curid=2140922", "title": "Leandro \u00c1vila", "text": "Carriera.\nClub.\nSi \u00e8 messo in evidenza con la maglia del Vasco da Gama diventandone capitano nel 1991, ed \u00e8 stato acquistato dal Botafogo nel 1995, club col quale ha vinto il Campeonato Brasileiro S\u00e9rie A 1995. Nello stesso anno ha lasciato la squadra per trasferirsi al Fluminense, riuscendo a conquistarsi la prima convocazione nella nazionale verde-oro. Nel 1998 si \u00e8 trasferito al Flamengo, squadra con la quale ha vinto tre campionati statali ed una Coppa Mercosur, nel 1999. Nel 2001 \u00e8 tornato in prestito al Botafogo, ma nel 2002 ha fatto ritorno al Flamengo per poter disputare la Coppa Libertadores.\nHa giocato 133 partite nella massima serie del campionato brasiliano di calcio, e 189 partite complessive da professionista, senza mai segnare un gol.\nNazionale.\nCon la Nazionale brasiliana ha giocato 8 partite tra 1995 ed il 1997, venendo incluso nella rosa dei convocati per la Copa Am\u00e9rica 1995, dove M\u00e1rio Zagallo lo ha utilizzato 2 volte nel ruolo di attaccante aggiunto insieme con Ronaldo ed Edmundo."}
{"id": "2140926", "revid": "104458", "url": "https://it.wikipedia.org/wiki?curid=2140926", "title": "Telepinu", "text": ""}
{"id": "2140927", "revid": "709565", "url": "https://it.wikipedia.org/wiki?curid=2140927", "title": "Grandi uomini per grandi idee", "text": "Grandi uomini per grandi idee (\"Il \u00e9tait une fois... les d\u00e9couvreurs\") \u00e8 una serie televisiva a disegni animati creata da Albert Barill\u00e9 nel 1994 e composta da ventisei episodi. La serie, a cui ha collaborato l'Italia con Reteitalia, \u00e8 stata trasmessa in Italia da Italia 1 ed \u00e8 stata distribuita in VHS e DVD da De Agostini con il titolo Invenzioni e inventori e da dicembre 2020 in cofanetto DVD da Dynit con il titolo Grandi uomini per grandi idee.\nLa sigla \u00e8 stata scritta da Alessandra Valeri Manera e Ninni Carucci ed \u00e8 cantata da Cristina D'Avena.\nTrama.\nLe singole puntate sono dedicate a uomini e donne che, individualmente o collettivamente, hanno compiuto delle scoperte oppure delle invenzioni.\nNella traduzione a volte i titoli sono stati cambiati. Ad esempio la prima puntata (\"I Cinesi\") in originale suona \"I Cinesi nostri antenati\", riecheggiando la famosa definizione dei libri di scuola francesi, proprio per sottolineare che il contributo degli inventori e degli scopritori si estende al progresso dell'umanit\u00e0 nel suo complesso."}
{"id": "2140929", "revid": "339392", "url": "https://it.wikipedia.org/wiki?curid=2140929", "title": "Adintore", "text": ""}
{"id": "2140930", "revid": "339392", "url": "https://it.wikipedia.org/wiki?curid=2140930", "title": "Sant'Adintore", "text": ""}
{"id": "2140931", "revid": "339392", "url": "https://it.wikipedia.org/wiki?curid=2140931", "title": "Adiutore di Metz", "text": ""}
{"id": "2140938", "revid": "125085205", "url": "https://it.wikipedia.org/wiki?curid=2140938", "title": "Onda gravitazionale", "text": "L'onda gravitazionale \u00e8 una perturbazione dello spaziotempo che si propaga con carattere ondulatorio.\nFu prevista nel 1916 nell'ambito della teoria della relativit\u00e0 generale, nella quale l'equazione di campo di Einstein (linearizzata) ammette soluzioni ondulatorie per il tensore metrico, cos\u00ec come avviene per le equazioni di Maxwell riguardo al campo elettromagnetico. Si tratta quindi a tutti gli effetti di una forma di radiazione, al cui passaggio le distanze fra punti dello spazio tridimensionale curvo all'interno del campo gravitazionale si contraggono ed espandono ritmicamente.\nLa teoria prevede che fronti d'onda di particolare intensit\u00e0 possono essere generati da fenomeni cosmici in cui enormi masse variano la loro distribuzione in modo repentino (e con un momento di quadrupolo non nullo), ad esempio nell'esplosione di supernove o nella collisione di oggetti quali stelle di neutroni e buchi neri. A partire dalla fine degli anni sessanta sono stati realizzati diversi rivelatori di onde gravitazionali. La prima rilevazione certa \u00e8 stato annunciata l'11 febbraio 2016 dalla collaborazione LIGO/VIRGO, che nel settembre 2015 ha misurato onde gravitazionali causate dalla collisione di due buchi neri. La verifica sperimentale dell'esistenza delle onde gravitazionali ha fornito un'ennesima conferma della teoria della relativit\u00e0 generale e aperto nuove prospettive di studio in campo astrofisico.\nFormazione e propagazione.\nIntroduciamo le onde gravitazionali con un'analogia con altri fenomeni ondulatori:\nLe onde gravitazionali si propagano invece nella struttura geometrica dello spazio modificando la distanza spaziotemporale di due punti vicini, facendola oscillare attorno a valori di riferimento. In questo caso, l'equazione delle onde \u00e8 tensoriale (10 componenti), poich\u00e9 deve tener conto di tutte le possibili dipendenze della distanza dalle coordinate. In base alle equazioni della Relativit\u00e0 Generale, la velocit\u00e0 delle onde gravitazionali coincide con la velocit\u00e0 della luce \"c\". Di conseguenza, le onde gravitazionali sono sempre onde trasversali: le distorsioni provocate localmente dal passaggio di un'onda sono sempre perpendicolari alla sua direzione di propagazione.\nA partire dagli inizi del Novecento, sono state formulate diverse teorie per determinare la meccanica di queste distorsioni. La teoria della gravitazione di Einstein era di tipo tensoriale, prevedeva onde a carattere quadrupolare e richiedeva, per descrivere il campo gravitazionale in un punto dello spazio, un insieme di dieci valori, i potenziali gravitazionali. La teoria scalare, invece, richiedeva un solo valore per ogni punto dello spazio, indipendente dal sistema di riferimento dell'osservatore. Altre teorie suggerivano modifiche alla teoria di Einstein, con una mescolanza di forze scalari e tensoriali.\nA tutt'oggi, il modello teorico pi\u00f9 accreditato \u00e8 quello di Einstein, a struttura strettamente tensoriale: si pensa che la quantit\u00e0 di radiazione gravitazionale emessa da un corpo dipenda dal grado di disomogeneit\u00e0 nella distribuzione della sua massa (in termini di deviazione del corpo dalla simmetria sferica); la grandezza fisica che misura questa disomogeneit\u00e0 \u00e8 il momento di quadrupolo. Quando il momento di quadrupolo di un corpo di grande massa subisce variazioni molto rapide \u00e8 emesso un gran numero di onde gravitazionali, di intensit\u00e0 e quantit\u00e0 proporzionali alla velocit\u00e0 delle variazioni.\nTrattazione matematica.\nConsideriamo le equazioni di campo della relativit\u00e0 generale in cui effettuiamo un'approssimazione di campo debole, ossia il tensore metrico dello spazio-tempo formula_1 \u00e8 definito come\nin cui formula_3 \u00e8 la metrica di Minkowski (spazio piatto) e formula_4 una piccola variazione (formula_5).\nPossiamo quindi sostituire quest'espressione per formula_1 nelle equazioni di Einstein, includendo solo contributi in formula_4 al prim'ordine.\nDalla definizione in termini di derivate della metrica, abbiamo per il tensore di Riemann\nda cui, contraendo, otteniamo il tensore di Ricci\ne, con un'ulteriore contrazione, lo scalare di curvatura\nda cui, sostituendo nelle equazioni di Einstein avremo\nIntroducendo ora, per mera convenienza, la quantit\u00e0\ne riscrivendo l'equazione di campo in termini di essa si ottiene\nSi pu\u00f2 ora sfruttare l'invarianza di gauge della teoria rispetto ai cambiamenti di coordinate\nIntroducendo tale trasformazione, abbiamo\nda cui\nPossiamo effettuare una scelta di gauge covariante (equivalente al gauge di Lorenz in elettromagnetismo), detto \"gauge di De Donder\", ovvero\nTale scelta \u00e8 possibile, poich\u00e9 \u00e8 possibile trovare degli formula_19 tali che\novvero \nLe equazioni di campo si riducono cos\u00ec all'espressione\nche \u00e8 quella di un'equazione d'onda in formula_23.\nSorgenti di onde gravitazionali.\nFin dagli anni cinquanta, sono stati effettuati esperimenti per rilevare le onde gravitazionali. Mentre la radiazione elettromagnetica pu\u00f2 essere studiata producendola in laboratorio, le onde gravitazionali prodotte da spostamenti di masse realizzabili in un laboratorio terrestre sarebbero talmente deboli da risultare impossibili da rivelare; quindi, i ricercatori hanno sviluppato apparati atti a osservare la radiazione gravitazionale generata da fenomeni su scala astronomica.\nSi conoscono molte possibili sorgenti di onde gravitazionali, tra le quali sistemi binari di stelle, pulsar, esplosioni di supernove, buchi neri in vibrazione e galassie in formazione; per ognuna di queste fonti, il tipo di segnale emesso dovrebbe possedere un \u201ctimbro\u201d caratteristico che identifichi univocamente il tipo di fonte e la causa dell'emissione, ma per molti anni non \u00e8 stato possibile costruire rivelatori sufficientemente sensibili.\nUn sistema stellare binario, formato da due stelle che orbitano intorno a un comune centro di massa, dovrebbe produrre onde gravitazionali continue; il periodo fondamentale di queste onde sarebbe pari a met\u00e0 del periodo dell'orbita delle due stelle. L'emissione gravitazionale pi\u00f9 intensa dovrebbe avere un'intensit\u00e0 formula_24 pari a\nla larghezza di banda del ricevitore dovrebbe essere di circa 1500 hertz. Quando un sistema binario muore, le stelle che lo compongono cadono rapidamente verso il centro seguendo una traiettoria a spirale, fino a collidere e/o disintegrarsi, emettendo onde gravitazionali. Nel caso in cui il sistema sia formato da due stelle di neutroni, entrambi gli eventi (collisione o disintegrazione) dovrebbero produrre un impulso di onde gravitazionali molto pi\u00f9 intenso, a causa del maggiore quantitativo di massa del sistema.\nAnche la nascita di una stella di neutroni dall'esplosione di una supernova dovrebbe essere annunciata dalla trasformazione di circa lo 0,1% della massa iniziale in onde gravitazionali. Il \u201ctimbro\u201d di queste onde dovrebbe essere di tipo pulsato. Il rilevamento di onde gravitazionali provenienti da una supernova permetterebbe di confermare la previsione di Einstein riguardo alla loro velocit\u00e0: se le onde gravitazionali e quelle luminose venissero rilevate simultaneamente, avremmo una conferma diretta che le onde gravitazionali si propagano alla velocit\u00e0 della luce. Un ulteriore vantaggio nello studio del collasso stellare \u00e8 che, mentre la radiazione elettromagnetica durante il collasso \u00e8 bloccata dagli strati esterni della stella, che nascondono alla vista le fasi pi\u00f9 violente dell'esplosione, le onde gravitazionali, che interagiscono cos\u00ec debolmente con la materia da poter attraversare senza attenuazioni l'atmosfera di una stella, potrebbero invece svelare i dettagli pi\u00f9 fini del collasso. Il numero di esplosioni di supernova che ci attendiamo nella nostra galassia \u00e8 circa una ogni 30 anni, con\nmentre nell'Ammasso della Vergine, che conta circa 1000 galassie, ci attendiamo un'esplosione alla settimana, con\nUna stella di neutroni giunta a maturit\u00e0 pu\u00f2 essere anch'essa una sorgente di onde gravitazionali, se la sua massa non \u00e8 disposta simmetricamente rispetto al suo asse di rotazione. In questo caso, come per i sistemi binari, le onde sono continue; il loro periodo fondamentale \u00e8 uguale al periodo di rotazione della stella. Le informazioni ricevute darebbero informazioni sulla struttura interna di queste sorgenti, ancora non completamente conosciuta. La banda richiesta al ricevitore andrebbe da 1 a circa 1000 hertz.\nUn'altra possibile fonte di onde gravitazionali \u00e8 il Big Bang: le osservazioni pi\u00f9 importanti sull'universo primordiale vengono dall'osservazione del fondo cosmico di microonde, il resto della radiazione termica che pervadeva l'universo ai suoi inizi. Il rilevamento di un fondo (rumore) cosmico di onde gravitazionali svelerebbe nuovi aspetti del Big Bang.\nLe onde gravitazionali prodotte nelle situazioni descritte avrebbero comunque un impatto estremamente debole ed effimero nell'investire la Terra. Nel migliore dei casi, le masse dei rivelatori sarebbero appena sollecitate, con uno spostamento nelle loro posizioni di appena 10\u221221 metri (un milionesimo del diametro di un protone) per ogni metro di separazione; per questo motivo, molti scienziati erano scettici riguardo alla possibilit\u00e0 di rilevare onde gravitazionali.\nNell'ottobre del 2008, la Comunit\u00e0 Europea assegn\u00f2 tre milioni di euro al programma FP7 per lo studio preliminare dell'Einstein Telescope (ET), un osservatorio per onde gravitazionali pan-europeo (il progetto coinvolge otto istituti di ricerca). Tale strumento dovrebbe essere sensibile a onde gravitazionali nell'intero intervallo di frequenze accessibile sulla Terra, da 1\u00a0Hz a 10\u00a0kHz, anche se la loro intercettazione sar\u00e0 cosa ardua per i motivi esposti. Fin dall'inizio si \u00e8 ventilata una terza generazione di antenne risonanti per il prossimo ventennio: la debolissima energia delle onde gravitazionali costringe ad aumentare la sensibilit\u00e0 della strumentazione di analisi, ma, essendo anche gli strumenti e l'ambiente circostante coinvolti in modo diretto nell'esperimento perch\u00e9 la forza gravitazionale non \u00e8 schermabile, si amplificano i disturbi. Ecco perch\u00e9 si spera nel progetto LISA dell'Agenzia Spaziale Europea che invier\u00e0 una serie di rivelatori nello spazio.\nRicerca sperimentale.\nSecondo Bergmann, il principio di equivalenza avrebbe impedito l'utilizzo di qualsiasi strumento di rilevazione, poich\u00e9 parte attiva nell'esperimento. Anche Eddington, Einstein e altri studiosi ritennero poco probabile intercettare tali onde. Circol\u00f2 anche la teoria che un'esplosione o un'implosione simmetrica di masse, o anche il solo movimento rotazionale di un oggetto, anche di notevoli dimensioni, non possano generare onde gravitazionali poich\u00e9 privi di accelerazioni.\nTuttavia, negli ultimi tempi furono realizzati diversi progetti, sia a livello italiano sia internazionale, per poter captare le debolissime onde gravitazionali, utilizzando rilevatori sempre pi\u00f9 sensibili. Attualmente la pi\u00f9 elevata sensibilit\u00e0 di rilevazione, pari a circa una parte su (aggiornato al 2007), \u00e8 quella fornita dal rilevatore LIGO installato dall'Universit\u00e0 della California.\nSofisticati strumenti furono poi messi in atto nel progetto VIRGO, con l'utilizzo di raggi laser riflessi per individuare le interferenze e la tecnologia dell'ultra alto vuoto. Attualmente il progetto VIRGO opera nell'ambito del laboratorio EGO (European Gravitational Observatory), appositamente costituito dall'INFN e dal CNRS. A livello internazionale, esiste il LISA Pathfinder, esperimento spaziale precursore della missione eLISA \u2013 progettato insieme dall'ESA e dalla NASA per la ricerca delle onde gravitazionali, il cui lancio \u00e8 avvenuto con successo il 3 dicembre 2015.\nNel 2034 \u00e8 previsto il lancio dei tre satelliti della missione eLISA (Evolved Laser Interferometer Space Antenna), derivata da LISA (Laser Interferometer Space Antenna) in seguito a tagli di budget. Grazie al calcolo accurato delle orbite, i tre satelliti manterranno per anni una formazione a triangolo equilatero di 1 milione di chilometri di lato, tale da formare un potente interferometro. L'intervallo di frequenze rilevabili andr\u00e0 da 0,1\u00a0MHz a 1\u00a0Hz e la sensibilit\u00e0 migliore di una parte su 1020, abbastanza per rivelare segnali gravitazionali provenienti da sistemi binari di stelle, pulsar e buchi neri. La missione eLISA, dicono gli studiosi, aprir\u00e0 la strada a un nuovo modo di studiare l'universo attraverso il \"suono\" delle onde gravitazionali.\nPer molti anni ci sono stati rivelatori risonanti criogenici, di massa pari a circa : EXPLORER, raffreddato alla temperatura di , al CERN dal 1990, NAUTILUS, raffreddato alla temperatura di 0,15\u00a0K (temperatura record per masse cos\u00ec grandi), in funzione dal 1995 presso i Laboratori Nazionali di Frascati dell'INFN e AURIGA a Legnaro, Padova, anch'essa ultracriogenica.\nFunzionavano sull'assunzione che ogni modo di vibrazione di un corpo risonante con momento di quadrupolo non nullo, come il modo fondamentale longitudinale di un cilindro, potesse essere eccitato dal passaggio di un'onda gravitazionale. Qualora un'onda gravitazionale passasse attraverso il rivelatore, provocherebbe una sorta di distorsione con un incremento della distanza fra le masse di test in una direzione e una diminuzione nell'altra (effetto quadrupolo). I cambiamenti previsti sono comunque estremamente piccoli, dell'ordine di 10\u221221 metri. \nLe prestazioni dei rivelatori criogenici sono conseguenza di molti anni di sviluppo. L'uso della criogenia e di tecniche superconduttrici per la riduzione del rumore e la trasduzione del segnale hanno portato a un miglioramento della sensibilit\u00e0 in energia di un fattore rispetto alle prime sbarre sviluppate all'inizio degli anni sessanta. Contrariamente alle speranze iniziali, questi rivelatori non hanno mai rilevato segnali gravitazionali \nProve indirette.\nUna conferma indiretta dell'emissione di onde gravitazionali \u00e8 venuta dall'osservazione di un sistema di stelle binario attraverso l'osservazione di una coppia di stelle di neutroni ruotanti l'una attorno all'altra e destinate a fondersi in seguito all'aumento della loro velocit\u00e0 angolare. Il sistema PS1913+16 era composto da due stelle molto piccole, di cui una pulsar, con un periodo di otto ore, insolitamente breve: il fatto che una delle due stelle fosse pulsar forniva un orologio veramente preciso, tale che la variazione del periodo significava misurare la perdita di energia del sistema, e quindi verificare la previsione della Relativit\u00e0 Generale di una perdita di energia a causa della radiazione gravitazionale. Questi studi sono stati effettuati utilizzando il radiotelescopio di Arecibo da Russel Hulse e Joseph Taylor che per questa scoperta hanno ricevuto il premio Nobel nel 1993.\nIl 17 marzo 2014, gli astronomi dell'Harvard-Smithsonian Center for Astrophysics di Cambridge hanno sostenuto di aver individuato e realizzato la prima immagine diretta delle onde gravitazionali,; tuttavia, queste affermazioni sono state smentite quando, il 9 febbraio 2015, ricercatori dell'ESA utilizzando il satellite spaziale Planck congiuntamente con il BICEP2, hanno provato che \"una volta rimossa l'emissione della polvere galattica, la prova della rilevazione di onde gravitazionali primordiali non \u00e8 pi\u00f9 cos\u00ec solida. Non si pu\u00f2 confermare che quel segnale rappresentasse davvero un'impronta dell'inflazione cosmica\".\nPrima osservazione diretta.\nL'11 febbraio 2016 \u00e8 stata annunciata, in una conferenza stampa congiunta con LIGO e VIRGO, la prima verifica sperimentale dell'esistenza delle onde gravitazionali, consistente nell'osservazione di un'onda emessa dalla fusione di due buchi neri distanti circa 1 miliardo e 300 milioni di anni luce. I ricercatori del Caltech, del MIT e del LIGO (Laser Interferometer Gravitational-Wave Observatory), sono riusciti a rilevare la presenza delle onde gravitazionali di un evento cosmico utilizzando il LIGO, un doppio osservatorio costruito negli Stati Uniti, a Hanford Site (Washington) e a Livingston (Louisiana). Si tratta di una importantissima conferma sperimentale, cui hanno collaborato anche ricercatori italiani e francesi di VIRGO, grazie a un moderno rilevatore costruito nelle campagne di Cascina (Pisa), identico a quelli americani.\nLo scopo di questi strumenti, coronato da successo, era quello di trovare le increspature che si formano nel tessuto spaziotempo dell'Universo quando, ad esempio, due masse si avvicinano tra loro, ruotando vorticosamente le une attorno alle altre. Le onde gravitazionali furono rivelate per la prima volta il 14 settembre 2015, alle 10:50:45 ora italiana (09:50:45 UTC, 05:50:45 am EDT), da entrambi gli strumenti gemelli entro una finestra temporale di coincidenza di 10 millisecondi.\nLe onde gravitazionali rivelate sono state prodotte nell'ultima frazione di secondo del processo di fusione di due buchi neri, di massa equivalente a circa 29 e 36 masse solari, in un unico buco nero ruotante pi\u00f9 massiccio di circa 62 masse solari: le 3 masse solari mancanti al totale della somma equivalgono all'energia emessa durante il processo di fusione dei due buchi neri, sotto forma di onde gravitazionali."}
{"id": "2140942", "revid": "1305772", "url": "https://it.wikipedia.org/wiki?curid=2140942", "title": "Astronomy", "text": ""}
{"id": "2140945", "revid": "767487", "url": "https://it.wikipedia.org/wiki?curid=2140945", "title": "Giulio Caprin", "text": "Biografia.\nNato da genitori triestini, si trasfer\u00ec con la famiglia in un paese nei dintorni di Firenze nel 1888. Si laure\u00f2 in lettere all'Istituto di Studi Superiori di Firenze, con una tesi sul teatro. Insegn\u00f2 lettere prima a Firenze nel Convitto Domeng\u00e9-Rossi, quindi al Cicognini di Prato e all'Istituto Commerciale di Firenze.\nA partire dal 1907 collabor\u00f2 con la casa editrice Il Marzocco e con le riviste Emporium, L'Illustrazione Italiana (adottando lo pseudonimo di \"Simplicius\"), e La Lettura.\nInterventista, scrisse alcuni pamphlet che sollecitavano l'ingresso in guerra dell'Italia. Fu sottotenente dell'Esercito Italiano, interprete presso il comando del VI corpo d'Armata a Cormons. Nel 1917-18 Giuseppe Antonio Borgese lo chiam\u00f2 prima a Ginevra e poi a Berna, dove collabor\u00f2 come giornalista alle iniziative politiche del Governo Italiano. Dal 1919 al 1942 fu redattore addetto alla politica estera e alla cultura al Corriere della Sera: inviato a Ginevra presso la Societ\u00e0 delle Nazioni, a Parigi, Londra.\nFirm\u00f2 nel 1926 il Manifesto di Benedetto Croce degli intellettuali antifascisti e collabor\u00f2 per breve tempo al Caff\u00e8. Si firm\u00f2 spesso con lo pseudonimo \"P\u00e0nfilo\", firma anche questa molto nota a quel tempo.\nRientrato a Firenze nel 1942, abit\u00f2 nella villa Santa Maria a Soffiano, di cui scrisse nel suo libro \"Villa al Fronte\". Dopo la guerra, fu redattore capo del Nuovo Corriere di Firenze, organo fiorentino del Comitato di Liberazione, e poi Direttore de La Nazione di Firenze dal 1947 al 1950."}
{"id": "2140951", "revid": "316995", "url": "https://it.wikipedia.org/wiki?curid=2140951", "title": "Danny The Dog (Massive Attack)", "text": ""}
{"id": "2140953", "revid": "830939", "url": "https://it.wikipedia.org/wiki?curid=2140953", "title": "Onofrio Abbate", "text": "Biografia.\nLaureatosi in medicina, allievo di un noto oculista del tempo, Socrate Polara, divenne un valido oftamologo , coltivando, nello stesso tempo, interessi letterari: tra i quali alcune poesie e un libretto teatrale per un oratorio \"Il giudizio universale\" del maestro Pietro Raimondi. Nel 1845 emigr\u00f2 in Egitto, dove divent\u00f2 direttore dell'ospedale governativo di Alessandria e ricevette diversi incarichi pubblici. Ci ha lasciato un gran numero di scritti trattanti la medicina, le condizioni fisiche e sanitarie dell'Egitto, la storia delle scienze e specialmente la geografia e l'archeologia egiziane."}
{"id": "2140958", "revid": "330137", "url": "https://it.wikipedia.org/wiki?curid=2140958", "title": "Storie (Tacito)", "text": ""}
{"id": "2140961", "revid": "339392", "url": "https://it.wikipedia.org/wiki?curid=2140961", "title": "Ejzen\u0161tein", "text": ""}
{"id": "2140962", "revid": "599013", "url": "https://it.wikipedia.org/wiki?curid=2140962", "title": "Emilijo Kova\u010di\u0107", "text": "Alto 2,08 metri, giocava nel ruolo di pivot, le sue caratteristiche principali erano lo spirito di sacrificio e l'abilit\u00e0 nella difesa e nelle stoppate.\nCarriera.\nKova\u010di\u0107 \u00e8 conosciuto in Italia per aver giocato nella Fortitudo Bologna dal 2001 al 2003.\nFaceva parte della nazionale croata che vinse il bronzo agli europei del 1993."}
{"id": "2140967", "revid": "439868", "url": "https://it.wikipedia.org/wiki?curid=2140967", "title": "Giuseppe Torquato Gargani", "text": "Biografia.\nFiorentino di nascita, frequent\u00f2 le Scuole Pie degli Scolopi, dove conobbe Giosu\u00e8 Carducci, avendolo come compagno nel biennio di retorica (1849-1851). Insieme ebbero come insegnante padre Geremia Barsottini, e strinsero una forte amicizia. Successivamente fu mandato in Romagna da Pietro Thouar, e dal 1853 al 1856 fu precettore a Faenza del conte Pierino Laderchi.\nNel 1856 il giovane poeta livornese Braccio Bracci pubblic\u00f2 un piccolo volume di versi intitolato \"Fiori e Spine\", al quale Guerrazzi aveva accluso una lettera in cui diceva che l'autore era \u00abun uccello destinato a gran volo\u00bb. Gargani, che da guerrazziano convinto era passato, sono parole di Carducci, a un \u00abclassicismo rigidamente strocchiano\u00bb, pens\u00f2, assieme agli amici fiorentini Giuseppe Chiarini e Ottaviano Targioni Tozzetti, di scrivere una \"Diceria\" per opporsi al gusto romantico di \"Fiori e Spine\", fedele alle ferme convinzioni classiche del suo gruppo. Fu lui a proporre il nome di \"Amici pedanti\", con cui furono conosciuti.\nVista la difficolt\u00e0 di trovare chi pubblicasse il testo, gli \"Amici pedanti\" fecero una colletta (lo stesso Carducci contribu\u00ec con quattro paoli) e usc\u00ec cos\u00ec \"Di Braccio Bracci e degli altri poeti nostri odiernissimi, Diceria di G.T.Gargani, a spese degli amici pedanti\", in cui la stroncatura dell'opera del Bracci diventava il pretesto per polemizzare contro il tardo romanticismo e proporre un ritorno ai classici, facendo leva soprattutto su una sferzante ironia.\nIl testo scaten\u00f2 il finimondo in una citt\u00e0 dominata dal pensiero romantico e facente capo alle idee di Pietro Fanfani. Enrico Nencioni, amico stretto dei pedanti, si ribell\u00f2 alla violenza dell'operetta e, ne \"Lo Spettatore\", replic\u00f2 con alcuni versi intitolati \"Al Manzoni\". I giornali locali si scagliarono contro il Gargani, \"Lo Spettatore\", \"Il Passatempo\", \"La lanterna di Diogene\", \"L'Avvisatore\", \"Il Buon Gusto\", \"Lo Scaramuccia\" e \"L'Eco dei teatri\" levarono una voce unanime. Ferdinando Martini, allora adolescente, ne \"La Lente\" parl\u00f2 di \u00abSu'Diceria\u00bb, alludendo anche all'abbigliamento poco corretto che era solito avere il Gargani. \"Il Passatempo\", il 2 agosto fece la caricatura dell'autore, raffigurandolo con un gran testone e gli orecchi molto lunghi, mentre un ragazzetto gli toglie la parrucca lasciando scoperta la nuca, su cui si legge, \u00abDi Braccio Bracci e degli altri poeti odiernissimi\u00bb, mentre il ragazzo proferisce le beffarde parole: \u00abVediamo che cos'ha in questo zuccone... To! sembrava che ci dovesse avere un'altra Divina Commedia e invece...\u00bb\nCarducci difese strenuamente il Gargani, e gli \"Amici pedanti\" curarono insieme una risposta immediata, anche se fu data alle stampe solo nel mese di dicembre. Questo volumetto di 160 pagine, \"Giunte alla derrata\", si costituiva di due parti, un preambolo e uno scritto del Gargani. L'autore del preambolo e di alcuni sonetti allegati fu per\u00f2 Giosu\u00e8 Carducci, e ci\u00f2 fece s\u00ec che le reazioni, pur veementi come in occasione della \"Diceria\", fossero anche limitate da un profondo rispetto verso la coerenza degli \"Amici\", e in particolare dall'ammirazione verso il Carducci, che cominciava a imporre la propria superiorit\u00e0 intellettuale.\nAssieme al Targioni Tozzetti, Gargani lavorer\u00e0 poi l'estate successiva al \"Volgarizzamento d'Esopo per uno da Siena\", sulla base di un testo che avevano scovato nella Biblioteca Mediceo Laurenziana, e che vide la luce, incompiuto, per i tipi di Le Monnier nel 1864. Quando il prefetto della Laurenziana, Crisostomo Ferrucci, si ritirava, Gargani lasciava libera espressione alla propria\nvena estrosa, e si metteva a fare la mimica della rana, fra lo stupore dei presenti.\nEra cos\u00ec il Gargani, appassionato nel temperamento e fervente rivoluzionario: \u00abEra un fiorentino puro; e pareva una figura etrusca scappata via da un'urna di Volterra o di Chiusi, con la persona tutta ad angoli, ma senza pancia, e con due occhi di fuoco\u00bb, ricorder\u00e0 Carducci.\nDal 1856 al 1858 Gargani fu nuovamente precettore, questa volta a Montegemoli, presso Volterra, e l'anno successivo si arruol\u00f2 volontario nella Seconda guerra d'indipendenza, patendo trenta giorni di prigionia per aver preteso dal governo provvisorio toscano il diritto di voto ai militari. Fece poi parte dei Mille e con loro sbarc\u00f2 a Marsala.\nFinita l'esperienza garibaldina, fu nominato prima insegnante di latino (1860) al ginnasio, poi di lettere italiane, latine e greche (1861) al liceo di Faenza. A Faenza, nel 1861, diede alle stampe, per i tipi di Pietro Conti, un volume di \"Versi\", comprendente dieci sonetti, due canzoni e un idillio.\nA Faenza si intratteneva spesso col Carducci e altri illustri uomini in un salotto letterario frequentato dagli intellettuali faentini. Fu intanto lasciato dalla sorella di Enrico Nencioni con cui aveva scambiato promessa di matrimonio a Firenze. Addolorato e da tempo malato di tisi, dopo alcune settimane d'agonia, mentre Carducci quasi quotidianamente veniva da Bologna al suo capezzale, mor\u00ec il 29 marzo. Il 29 aprile il grande poeta lo ricord\u00f2 con affetto nel giornale fiorentino \"Le veglie letterarie\" (il necrologio fu ristampato in \"Ceneri e Faville\") e gli dedic\u00f2 alcune pagine ne \"Le \u00abRisorse\u00bb di San Miniato al Tedesco\" (1883), nonch\u00e9 una stanza della poesia \"Congedo\" dei \"Levia Gravia\":"}
{"id": "2140968", "revid": "251304", "url": "https://it.wikipedia.org/wiki?curid=2140968", "title": "Gran Premio d'Europa 2003", "text": "Il Gran Premio d'Europa 2003 \u00e8 stato un Gran Premio di Formula 1 disputato il 29 giugno 2003 al circuito del N\u00fcrburgring, in Germania. La gara fu vinta da Ralf Schumacher su Williams - BMW, davanti al compagno di squadra Juan Pablo Montoya e a Rubens Barrichello su Ferrari.\nVigilia.\nAspetti sportivi.\nLa Williams e la BMW annunciarono di aver prolungato il proprio rapporto fino al termine della stagione 2009. La casa tedesca aument\u00f2 il proprio impegno economico, impegnandosi anche a sostenere la scuderia inglese nello sviluppo della trasmissione e dell'elettronica delle proprie vetture. Frank Williams escluse, per\u00f2, la possibilit\u00e0 che BMW diventasse azionista della scuderia.\nAspetti tecnici.\nLa McLaren posticip\u00f2 ulteriormente il debutto della nuova MP4-18, spostandolo al Gran Premio d'Italia per via dei problemi di affidabilit\u00e0 presentati dalla monoposto nei test privati. La scuderia inglese, inoltre, torn\u00f2 a montare sulle MP4-17D la vecchia sospensione anteriore, preferita dai piloti a quella introdotta a partire dal Gran Premio del Canada. La Ferrari non introdusse novit\u00e0 tecniche sostanziali, mentre la Williams port\u00f2 in pista delle nuove fiancate caratterizzate da delle ciminiere con un nuovo disegno.\nProve libere.\nRisultati.\nI tempi migliori nelle prove libere di venerd\u00ec mattina furono i seguenti:\nI tempi migliori nelle prove libere di sabato mattina furono i seguenti:\nQualifiche.\nResoconto.\nNella sessione di venerd\u00ec a serbatoi scarichi, in parte disturbata da un acquazzone improvviso, R\u00e4ikk\u00f6nen ottenne il miglior tempo, precedendo di quasi quattro decimi Michael Schumacher. Il pilota finlandese si ripet\u00e9 anche il giorno dopo, conquistando la prima pole position in carriera e la prima per la McLaren dal Gran Premio di Monaco 2001 pur non avendo fatto segnare la migliore prestazione in nessuno dei tre settori del tracciato. Alle sue spalle si piazz\u00f2 nuovamente Michael Schumacher, stavolta staccato di appena tre centesimi di secondo. I piloti della Williams occuparono la seconda fila, con Ralf Schumacher davanti a Montoya di poco pi\u00f9 di un decimo.\nBarrichello fece segnare il quinto tempo, seguito da Trulli, Panis e Alonso. Coulthard ottenne solamente la nona posizione, accusando un distacco di oltre un secondo dal compagno di squadra e venendo apertamente criticato da Martin Whitmarsh per l'eccessiva cautela con la quale aveva affrontato la qualifica. Anche Villeneuve fu protagonista di una prestazione negativa, qualificandosi in diciassettesima posizione con un tempo di oltre un secondo pi\u00f9 lento di quello ottenuto dal compagno di squadra Button. Infine Heidfeld, fermato da problemi al motore, non marc\u00f2 nessun tempo cronometrato e dovette schierarsi in ultima posizione sulla griglia di partenza.\nGara.\nResoconto.\nAl via R\u00e4ikk\u00f6nen mantenne agevolmente la testa della corsa, mentre alle sue spalle Ralf Schumacher infil\u00f2 il fratello Michael e si port\u00f2 in seconda posizione. Alle loro spalle si inser\u00ec Barrichello, seguito da Montoya, Trulli e Alonso. R\u00e4ikk\u00f6nen stacc\u00f2 immediatamente i rivali, mentre Ralf Schumacher dovette resistere alla pressione del fratello nelle prime tornate, riuscendo successivamente a guadagnare un discreto margine sul rivale. Barrichello perse terreno nei confronti del compagno di squadra, ma non ebbe difficolt\u00e0 nel contenere Montoya.\nLa situazione rimase stabile fino alla prima serie di pit stop, inaugurata da Firman al decimo giro. R\u00e4ikk\u00f6nen riforn\u00ec al sedicesimo passaggio, mantenendo la testa della corsa con un discreto vantaggio su Ralf Schumacher. Alle loro spalle le posizioni rimasero invariate, ad eccezione del sorpasso di Alonso sul compagno di squadra. Nel corso del ventiseiesimo giro, per\u00f2, sulla McLaren di R\u00e4ikk\u00f6nen si ruppe il motore ed il pilota finlandese fu costretto al ritiro, cedendo quindi il comando della corsa a Ralf Schumacher.\nNon ci furono altri avvenimenti di rilievo fino alla seconda serie di pit stop, aperta tra i piloti di testa da Michael Schumacher nel corso della trentasettesima tornata. Sfruttando le soste ai box Montoya sopravanz\u00f2 Barrichello, rimontando poi rapidamente su Michael Schumacher. Al 42\u00ba giro il pilota colombiano fece segnare un tempo di quasi due secondi pi\u00f9 rapido di quello del rivale, portando il suo attacco nel corso del passaggio seguente. Montoya affianc\u00f2 il rivale all'esterno del tornante Dunlop: Schumacher tent\u00f2 di resistere all'interno ma fin\u00ec a contatto con la vettura del colombiano, andando in testacoda e fermandosi a cavallo del cordolo. Il pilota tedesco mantenne per\u00f2 il motore della vettura acceso e i commissari di pista, vista la posizione pericolosa in cui si trovava la sua vettura, lo aiutarono a ripartire spingendo la sua monoposto.\nIl pilota tedesco torn\u00f2 in pista in sesta posizione, alle spalle di Alonso e Coulthard. Quest'ultimo, risalito al quinto posto anche grazie al ritiro di Trulli per problemi meccanici, nelle ultime tornate tent\u00f2 diverse volte di sopravanzare il giovane spagnolo della Renault, in crisi per l'elevata usura degli pneumatici. A quattro giri dal termine il pilota scozzese dovette allargare bruscamente la traiettoria alla chicane per evitare di tamponare il rivale, perdendo il controllo della vettura e terminando la propria gara nella via di fuga; a fine gara Coulthard espresse il suo disappunto nei confronti di Alonso, accusandolo di aver frenato dieci metri prima di quanto avesse fatto nella tornata precedente. I commissari decisero di non sanzionare lo spagnolo, giudicando non deliberata la sua azione.\nRalf Schumacher mantenne la prima posizione fino al traguardo, vincendo davanti al compagno di squadra Montoya e a Barrichello. Alonso difese il quarto posto dal rimontante Michael Schumacher, mentre Webber chiuse in sesta posizione, miglior risultato stagionale per s\u00e9 e per la Jaguar. Button e Heidfeld, quest'ultimo autore di una buona rimonta dopo essere partito dalla corsia dei box, conquistarono le ultime posizioni a punti.\nFonti.\nTutti i dati statistici sono tratti da Autosprint n.26/2003"}
{"id": "2140973", "revid": "154893", "url": "https://it.wikipedia.org/wiki?curid=2140973", "title": "Immersione sottoghiaccio", "text": ""}
{"id": "2140974", "revid": "49074", "url": "https://it.wikipedia.org/wiki?curid=2140974", "title": "Torquato Gargani", "text": ""}
{"id": "2140976", "revid": "154893", "url": "https://it.wikipedia.org/wiki?curid=2140976", "title": "Immersione subacquea sottoghiaccio", "text": ""}
{"id": "2140979", "revid": "584834", "url": "https://it.wikipedia.org/wiki?curid=2140979", "title": "Universit\u00e0 Aldo Moro", "text": ""}
{"id": "2140982", "revid": "767487", "url": "https://it.wikipedia.org/wiki?curid=2140982", "title": "Pietro Giovanni Abbati", "text": "Fu attivo, a cavallo tra Sei e Settecento, nelle citt\u00e0 di Torino, Parma, Bologna e Vienna. Scolaro di Ferdinando Galli da Bibbiena, di lui pubblic\u00f2, nel 1707, diverse opere di prospettiva. Si dedic\u00f2 principalmente alla scenografia, alle decorazioni pittoriche e all'incisione."}
{"id": "2140986", "revid": "767487", "url": "https://it.wikipedia.org/wiki?curid=2140986", "title": "Nellee Hooper", "text": "Produttore discografico.\nIn qualit\u00e0 di produttore, \u00e8 noto per il suo lavoro con artisti come Bj\u00f6rk, No Doubt, Gwen Stefani, Madonna, Garbage, U2, Sneaker Pimps, Soul II Soul, Massive Attack e Paloma Faith. Nell'edizione del BRIT Awards 1995 ha vinto il premio come miglior produttore britannico.\nMusicista.\n\u00c8 stato membro dei Soul II Soul, contribuendo come programmatore al computer al suono del gruppo. Assieme a Craig Armstrong e Marius de Vries, ha vinto nel 1997 il premio Bafta per la miglior colonna sonora per il film \"Romeo + Giulietta di William Shakespeare\"."}
{"id": "2140988", "revid": "533647", "url": "https://it.wikipedia.org/wiki?curid=2140988", "title": "Cefal\u00f9", "text": "Cefal\u00f9 (\"\u010cifal\u00f9\" in ) \u00e8 un comune italiano di abitanti della citt\u00e0 metropolitana di Palermo in Sicilia.\n\u00c8 situato sulla costa siciliana settentrionale, a circa 70\u00a0km da Palermo, ai piedi di un promontorio roccioso. \u00c8 uno dei maggiori centri balneari di tutta la regione; nonostante le sue dimensioni, ogni anno attrae un rilevante flusso di turisti locali, nazionali ed esteri che, nel periodo estivo, arrivano a triplicare la popolazione, rendendo affollate le principali piazze e le strade pi\u00f9 importanti del paese. \u00c8 sede episcopale.\nLa cittadina, che fa parte del Parco delle Madonie, \u00e8 inclusa nel club de I borghi pi\u00f9 belli d'Italia, l'associazione dei piccoli centri italiani che si distinguono per la grande rilevanza artistica, culturale e storica, per l'armonia del tessuto urbano, la vivibilit\u00e0 e i servizi ai cittadini. Cefal\u00f9 fa anche parte della rete dei comuni solidali.\nIl duomo della citt\u00e0 inserito nel sito \" Palermo arabo-normanna e le cattedrali di Cefal\u00f9 e Monreale\" nel 2015 \u00e8 stato dichiarato Patrimonio dell'umanit\u00e0 dall'UNESCO.\nGeografia fisica.\nTerritorio.\nLa cittadina, nel suo nucleo medioevale, \u00e8 ubicata sotto la rocca di Cefal\u00f9 che la domina e insieme al Duomo ne caratterizza il profilo tanto da renderne il panorama tipico e molto riconoscibile. Fuori dai confini del centro storico, il nucleo urbano si \u00e8 esteso a cavallo della piccola area pianeggiante che separa la rocca dal resto del sistema collinare della costa espandendosi ulteriormente a mezza costa sui pendii delle colline lungo la costa.\nIl comune di Cefal\u00f9 occupa un'area di 65,80\u00a0km\u00b2 sulla costa tirrenica della Sicilia, a 70\u00a0km a est di Palermo e a 160\u00a0km ad ovest di Messina; posizionata quasi esattamente a met\u00e0 della costa che va da Trapani a Messina nel nord della Sicilia.\nLa costa di Cefal\u00f9 si estende per circa 30\u00a0km fra Lascari e Pollina ed alterna lunghi tratti di spiaggia rettilinea a baie e piccole insenature di natura sia sabbiosa che rocciosa con scogli bassi o anche a costoni alti e a strapiombo sul mare. La costa subisce un'erosione da moto ondoso sia sui tratti sabbiosi, come la ben nota spiaggia del paese, che sui costoni rocciosi di natura quarzarenitica. Alcune zone come il porto vecchio (nel centro storico) e il porto nuovo sono invece soggette al fenomeno opposto, la sedimentazione, a causa dei detriti portati dai fiumiciattoli che scendono dalla Rocca e dalle colline a ridosso della costa. Per combattere l'erosione negli anni sono state approntate opere di difesa della costa, come ad esempio le barriere frangi flutti, in contrada Kalura (km 183 dell'SS 113 ed in contrada Mazzaforno..\nA ridosso della costa, dopo una brevissima, a volte nulla, fascia di pianura, si affacciano alte colline prime propaggini del sistema montuoso delle Madonie. In quest'area il terreno s'inerpica dolcemente o improvviso da nord a sud verso l'entro terra e i comuni madoniti alternando una serie di colline via via pi\u00f9 alte in vista dei maggiori rilievi madoniti.\nCefal\u00f9 \u00e8 posta all'interno di una zona sismica di livello 2.\nClima.\nSecondo la classificazione dei climi di K\u00f6ppen, il clima di Cefal\u00f9 appartiene al gruppo denominato \"Csa\": clima temperato delle medie latitudini con la stagione estiva asciutta e calda ed inverno fresco e piovoso (clima mediterraneo). Le stagioni intermedie hanno temperature miti e gradevoli. L'estate \u00e8 arida e calda, generalmente torrida e frequentemente ventilata grazie anche alla presenza delle brezze marine, in estate, specialmente in luglio ed agosto non \u00e8 rara la presenza dello scirocco.\nIn base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +12,0\u00a0\u00b0C; quella del mese pi\u00f9 caldo, agosto, \u00e8 di +26,8\u00a0\u00b0C.\nStoria.\nTracce di frequentazione del sito risalgono all'epoca preistorica, in particolare in due grotte che si aprono sul lato settentrionale del promontorio su cui sorse la citt\u00e0. A un insediamento pre-ellenico si riferisce la cinta muraria di tipo megalitico, datata alla fine del V secolo a.C., che circonda l'attuale centro storico ed \u00e8 in gran parte ancora conservata, e il contemporaneo \"Tempio di Diana\", un santuario costituito da un edificio megalitico, coperto con lastroni di pietra di tipo dolmenico che ospita una precedente cisterna pi\u00f9 antica (IX secolo a.C.).\nNel IV secolo a.C. i Greci diedero al centro indigeno il nome di \"\u039a\u03b5\u03c6\u03b1\u03bb\u03bf\u03af\u03b4\u03b9\u03bf\u03bd\" (\"Kefaloidion\"), dal greco \"kefa\" o \"kefal\u00e9\", ovvero \u00abtesta, capo\u00bb; riferito probabilmente al suo promontorio. \nNel 307 a.C. venne conquistata dai Siracusani e nel 254 a.C. dai Romani, che le diedero in latino il nome di \"Cephaloedium\". La citt\u00e0 ellenistico-romana ebbe una struttura urbanistica regolare, formata da strade secondarie confluenti sul principale asse viario e chiusa ad anello da una strada che segue il perimetro della cinta muraria.\nNel periodo del dominio bizantino l'abitato si trasfer\u00ec dalla pianura sulla rocca e restano tracce di lavori di fortificazione di quest'epoca (mura merlate), oltre a chiese, caserme, cisterne per l'acqua e forni). La vecchia citt\u00e0 non venne tuttavia del tutto abbandonata, come prova il recente rinvenimento di un edificio di culto cristiano, con pavimento in mosaico policromo risalente al VI secolo.\nNell'858, dopo un lungo assedio, venne conquistata dagli Arabi, che le diedero il nome di \"Gafludi\", e fece parte dell'emirato di Palermo. Di questo periodo si hanno tuttavia notizie scarse e frammentarie e mancano anche testimonianze monumentali.\nNel 1063 fu conquistata dai Normanni di Ruggero I e, nel 1131, grazie a Ruggero II, fu rifondata sulla costa: a questo periodo risalgono parecchi dei monumenti cittadini, quali:\nPrecisamente al 1131 \u00e8 datata in particolare la basilica cattedrale.\nTra la met\u00e0 del XIII secolo e il 1451 pass\u00f2 sotto il dominio di diversi feudatari e da ultimo divenne possedimento del vescovo di Cefal\u00f9.\nLa storia successiva di Cefal\u00f9 si pu\u00f2 assimilare a quella della Sicilia e del resto dell'Italia. Nel 1752 vi si iniziano a stabilire i consolati stranieri (Francia, Danimarca, Paesi Bassi, Norvegia e Svezia) e la citt\u00e0 diventa meta del \"Grand Tour\". Durante il Risorgimento, vi venne fucilato, il 14 marzo 1857, il patriota Salvatore Spinuzza. Dopo lo sbarco di Giuseppe Garibaldi del gennaio 1861, la citt\u00e0 proclam\u00f2 la sua adesione al Regno d'Italia.\nOggi \u00e8 una localit\u00e0 marina e una meta turistica per le sue spiagge e le opere d'arte che conserva.\nSimboli.\nLo stemma della Citt\u00e0 di Cefal\u00f9 \u00e8 stato concesso con decreto del presidente della Repubblica del 12 dicembre 2006.\nLo stemma riporta l'azzurro del mare mentre i cefali rimandano al nome della citt\u00e0 di Cefal\u00f9.\nMonumenti e luoghi d'interesse.\nIl centro storico di Cefal\u00f9 ha un impianto medievale caratterizzato da strade strette, pavimentate con i ciottoli della spiaggia e il calcare della Rocca di Cefal\u00f9.\nIl sito Palermo arabo-normanna e le cattedrali di Cefal\u00f9 e Monreale nel 2015 \u00e8 stato dichiarato Patrimonio dell'umanit\u00e0 dall'UNESCO.\nArchitetture religiose.\nBasilica-Cattedrale.\nSecondo la leggenda, il duomo di Cefal\u00f9 sarebbe sorto in seguito al voto fatto al Santissimo Salvatore da Ruggero II, scampato ad una tempesta e approdato sulle spiagge della cittadina. La vera motivazione sembra piuttosto di natura politico-militare, dato il suo carattere di fortezza.\nLa posa della prima pietra avvenne il giorno di Pentecoste dell'anno 1131 alla presenza di Ugone arcivescovo di Messina a cui la ricostituita Diocesi di Cefal\u00f9 era suffraganea e nel 1145 furono realizzati, da manodopera bizantina, i mosaici nell'abside e sistemati i sarcofagi in porfido che Ruggero II aveva destinato alla sepoltura sua e della moglie, poi trafugati da Federico II approfittando dell'assenza temporanea dell'allora vescovo di Cefal\u00f9 Jocelmo e portati a Palermo dove ancora oggi si trovano.\nAnnesso al duomo \u00e8 un elegante chiostro con colonne binate sormontate da capitelli figurati, fra i pi\u00f9 notevoli esempi di scultura medievale in Sicilia.\nDal 3 luglio 2015 fa parte del Patrimonio dell'umanit\u00e0 (UNESCO) nell'ambito dell'\"Itinerario Arabo-Normanno di Palermo, Cefal\u00f9 e Monreale\".\nAltro.\nMonte di Piet\u00e0.\nFondato sulla via Mandralisca nel 1703 dal vescovo Matteo Muscella. Presenta un prospetto in pietra grigia, con portale barocco in pietra lumachella. Al secondo piano sono ancora conservati gli arredi settecenteschi e una cassaforte che serviva alla custodia degli oggetti pi\u00f9 preziosi depositati.\nLavatoio medievale.\nIn via Vittorio Emanuele si trova il lavatoio pubblico conosciuto come \"Lavatoio medioevale\", presso il tardo-rinascimentale palazzo Martino. Nel 1514 fu demolito e ricostruito in posizione pi\u00f9 arretrata rispetto alle mura cittadine e il fiume che scorreva a cielo aperto venne coperto nel XVII secolo. Nell'estate del 1991 sono stati ultimati i lavori di restauro.\nIl lavatoio si presenta con una scalinata in pietra lavica e lumachella che conduce ad una pavimentazione levigata dal tempo e ad una serie di vasche che si colmano con le acque che scorrono da ventidue bocche di ghisa (di cui quindici teste leonine) disposte lungo le pareti sovrastate da basse volte. Attraverso un piccolo antro, l'acqua raggiunge il mare. Nelle vasche sono evidenti gli appoggi che servivano per strofinare i panni.\nTeatro comunale.\nSito in via Spinuzza, di propriet\u00e0 dei baroni di Bordonaro, ha avuto una storia travagliata: chiuso e riaperto parecchie volte, fu addirittura adibito a lazzaretto in occasione di un'epidemia di peste. Dagli anni venti fu utilizzato anche come cinema. Fu abbandonato negli anni ottanta e pass\u00f2 in propriet\u00e0 del Comune che ne inizi\u00f2 i restauri recentemente ultimati.\n\u00c8 ora intitolato al Maestro Salvatore Cicero, musicista e 1\u00b0 violino dell'Orchestra Sinfonica Siciliana.\nLa sala ha tre ordini di palchi. Conserva una decorazione pittorica del 1885 di Rosario Spagnolo (tela del soffitto, fondali e sipario).\nSociet\u00e0.\nTradizioni e folclore.\nFesteggiamenti del Santissimo Salvatore.\nDal 2 al 6 agosto si svolge la festa del SS. Salvatore, titolare della Basilica Cattedrale e protettore della citt\u00e0.\nNonostante sia l'Immacolata la patrona di Cefal\u00f9, il SS. Salvatore \u00e8 stato sempre festeggiato come patrono di Cefal\u00f9.\nAntinna a mari.\nIl pomeriggio dell'ultima giornata dei festeggiamenti del \"SS. Salvatore\", si svolge una gara chiamata \"Antinna a mari\" o \"'Ntinna a mari\". La gara vede giovani ed anziani pescatori protesi alla conquista di una bandierina colorata attaccata alla punta di un lunghissimo tronco, reso scivoloso da grasso e sapone, che viene sistemato orizzontalmente al mare e saldamente fissato alla banchina.\n\"'A vecchia strina\".\nSecondo il folklore cittadino, la \"vecchia strina\" \u00e8 una figura di vecchia benefica che la notte tra il 31 dicembre e il primo gennaio porta doni ai bambini buoni e carbone e cenere per quelli cattivi, come in altre citt\u00e0 siciliane fanno i \"morti\". Nei giorni precedenti ai bambini si raccomanda di non fare troppo rumore perch\u00e9 la \"vecchia strina r'u casteddu si 'nna adduna\": la sua dimora \u00e8 infatti immaginata sulla rocca. La sera della vigilia i ragazzi pi\u00f9 grandi girano per le strade suonando i \"rinali\" (latte e vasi rotti), mentre ai bambini che vanno a dormire si raccomanda di tenere gli occhi chiusi, se non vogliono che la vecchia venga \"c'u spitu infucatu\" a bruciare loro gli occhi.\nL'ottava del \"Corpus Domini\".\nL'Ottava del \"Corpus Domini\" corrisponde agli otto giorni del mese di giugno, da un gioved\u00ec al successivo gioved\u00ec, nei quali si celebrava la festa del \"Corpus Domini\", con le processioni degli aderenti alle varie corporazioni che portavano i grandi stendardi custoditi all'interno della Cattedrale.\nLe corporazioni riconosciute dalla citt\u00e0, che si alternavano nei giorni di festa erano:\nIn occasione dell'ottava, ed esattamente la domenica si faceva la \"frottola\", termine con cui si intendeva non una poesia suscettibile d'essere musicata, ma la sfilata di carri allegorici lungo le vie del paese, con in testa un tamburo rullante costantemente. I carri rappresentano con i fiori, il Santissimo Sacramento e la vita contadina. Subito dopo il suonatore di tamburo (\"tamburaro\") vi sono \"frotte\" di bambini che portano i \"cucciddati\", pani a forma di ciambella realizzati con la farina del primo frumento dell'anno, che vengono appesi su dei bastoni, e i bambini gridano l'espressione augurale: \"Viva u pani\". Anticamente, quando ogni strada aveva il nome di un santo, la \"frottola\" si fermava e venivano recitate delle nenie inneggianti alle virt\u00f9 dei cristiani.\nCultura.\nMusei.\nIl Mandralisca \u00e8 un museo che si trova nell'omonima via. Il museo, oltre a conservare dipinti quattrocenteschi e altri reperti archeologici, conserva l'opera che ha contribuito a rendere famosa la citt\u00e0: il celeberrimo \"Ritratto d'ignoto marinaio\", il dipinto di Antonello da Messina.\nOltre a questi, vi si possono trovare una vasta collezione di monete antiche e un'importante collezione malacologica.\nInfrastrutture e trasporti.\nStrade.\nCefal\u00f9 \u00e8 servita dall'autostrada A20 attraverso lo svincolo omonimo. Il centro abitato \u00e8 attraversato dalla SS 113 Settentrionale Sicula, che la collega alla frazione Sant'Ambrogio.\nLa strada provinciale 54 bis collega Cefal\u00f9 con Isnello; da questa si diparte la SP15 che giunge al Santuario di Gibilmanna. La SP136, che si snoda integralmente all'interno dei confini comunali, \u00e8 collegata alla strada intercomunale Cefal\u00f9-Gratteri.\nFerrovie.\nLa stazione di Cefal\u00f9 \u00e8 servita dalle relazioni che percorrono la ferrovia Palermo-Messina.\nPorti.\nIl porto turistico di Cefal\u00f9 \u00e8 situato a est del centro abitato, in contrada Presidiana. \u00c8 costituito da un molo foraneo a tre bracci lungo circa 580 metri al cui interno si trova un pontile in cemento armato di circa 250 metri, con tre pennelli laterali. Il promontorio della Calura con la sua torre chiude lo specchio d'acqua portuale a Levante. Il fondo marino \u00e8 sabbioso con fondali in banchina da 0,20 a 3,50 m. L'approdo ospita, oltre una modesta flotta di pescherecci e di imbarcazioni da diporto, anche un servizio stagionale di vettori per le isole Eolie.\nAmministrazione.\nElenco dei sindaci dal 1989:\nSport.\nNel comune ha sede la polisportiva Real Cefal\u00f9 ASD Pegaso, societ\u00e0 di calcio a 5 nata nel 2011 che milita nel Campionato di Serie B di Calcio a 5.\nLa societ\u00e0 di pallacanestro Zannella basket Cefal\u00f9 che milita in serie D. L'Associazione Sportiva Basket Cefal\u00f9 \u00e8 stata attiva fino al 2017. L'A.S.D. Polisportiva Sporting Club Kepha 2.0 \u00e8 la principale societ\u00e0 di pallavolo.\nLa Cephaledium Calcio \u00e8 stata la societ\u00e0 principale di calcio a 11 della citt\u00e0 fino allo scioglimento della prima squadra. Adesso \u00e8 attiva solo a livello giovanile, e contende il titolo cittadino di miglior settore giovanile locale con lo Sporting Cefal\u00f9, anch\u2019esso attivo solo a livello giovanile, affiliato al Genoa Calcio. Una societ\u00e0 sportiva che esercita attivit\u00e0 a livello dilettantistico \u00e8 la Real Sports Cefal\u00f9, che \u00e8 tra l\u2019altro una polisportiva."}
{"id": "2140990", "revid": "1573940", "url": "https://it.wikipedia.org/wiki?curid=2140990", "title": "Symphodus cinereus", "text": "Symphodus cinereus (), conosciuto in italiano come tordo grigio, \u00e8 un pesce osseo marino della famiglia Labridae.\nDistribuzione e habitat.\nQuesta specie vive nell'intero mar Mediterraneo, nel mar Nero (in cui si incontra la sottospecie \"Symphodus cinereus staitii\", nota anche per il golfo del Leone) e nell'Oceano Atlantico lungo le coste spagnole e portoghesi fino al Golfo di Guascogna. Nei mari italiani \u00e8 molto comune.\nFrequenta zone sabbiose nei pressi di rocce o di praterie di posidonia o altre fanerogame marine (\"Cymodocea nodosa\", \"Zostera noltii\", ecc.). \u00c8 il pi\u00f9 eurialino dei labridi mediterranei, si adatta facilmente alle condizioni di acque salmastre delle lagune ed in tal caso gli esemplari mostrano i caratteri della sottospecie tipica del mar Nero, ovvero un minor numero di pori sul capo e colori meno vivaci.\nDescrizione.\nSimile agli altri \"Symphodus\" come aspetto generale; \u00e8 piuttosto allungato e la sagoma ventrale \u00e8 meno arcuata e pi\u00f9 piatta che nei congeneri mentre il dorso \u00e8 normalmente arcuato. I caratteri pi\u00f9 importanti per la determinazione sono quelli della colorazione, molto variabile come in tutti i \"Symphodus\". \u00c8 sempre presente una macchia scura abbastanza grande sul bordo inferiore del peduncolo caudale, talvolta poco vistosa. La livrea \u00e8 pi\u00f9 smorta che negli altri tordi, grigiastra chiara o verdastra fino a bruna con marezzature e macchioline bianche variabili. Esiste una livrea, probabilmente tipica delle femmine, in cui sono presenti due fasce scure orizzontali sul corpo. I maschi hanno una o due linee azzurre oblique sotto l'occhio e una macchia nera all'inizio della pinna dorsale.\nMisura fino a 16 cm di lunghezza.\nBiologia.\nPu\u00f2 vivere fino a 6 anni. Forma piccoli banchi.\nRiproduzione.\nSi riproduce in primavera-estate, il maschio costruisce un nido di alghe in cui la femmina depone le uova. Il maschio, successivamente, sorveglia ed ossigena le uova con movimenti rapidi delle pinne pettorali.\nAlimentazione.\nCarnivoro come tutti i \"Symphodus\". Si ciba di crostacei (gamberetti, isopodi e anfipodi) e molluschi (gasteropodi e bivalvi).\nPesca.\nSi cattura in abbondanza con reti da posta, nasse e lenze. Come la generalit\u00e0 dei labridi ha carni poco apprezzate ma ottime per la zuppa di pesce.\nConservazione.\nLa specie ha popolazioni abbondanti in tutto l'areale e non \u00e8 dunque minacciata. Solo alcune popolazioni di lagune della Francia mediterranea hanno mostrato segni di decremento numerico a causa della sovrapesca."}
{"id": "2141000", "revid": "767487", "url": "https://it.wikipedia.org/wiki?curid=2141000", "title": "Great Northern", "text": "I Great Northern sono un gruppo statunitense fondato nel 2005 da Solon Bixler (voce e chitarra) ex membro dei Thirty Seconds to Mars, Rachel Stolte (voce e tastiere) e Davey Latter (batteria). Nel 2007 firmano un contratto con l'etichetta indipendente Eenie Meenie Records, da dove pubblicano il loro album di debutto \"Trading Twilight for Daylight\".\nStoria del gruppo.\nI Great Northern cominciarono quando Solon Bixler contatt\u00f2 la sua amica Rachele Stolte che lui conosce da sette anni, con materiale su cui lui stava lavorando e le chiese se voleva cantare e suonare le tastiere per lui. Dopo avere composto canzoni per sei mesi su registratori multitraccia, finalmente andarono in studio. Dopo avere sperimentato varie formazioni, chiesero all'amico di lunga data, Davey Latter, che suon\u00f2 assieme a Bixler con gli Earlimart, se voleva suonare la batteria per loro. Per il basso fu temporaneamente scelta Ashley Dzerigian, che Bixler e Stolte la incontrarono a una festa.\nDal 2003 al 2006 il gruppo si chiude in studio, dove registra l'EP \"Sleepy Eepee\", che per\u00f2 fu pubblicato solo agli inizi del 2008.\nL'album di debutto, \"Trading Twilight for Daylight\", fu registrato al \"Donner &amp; Blitzen\" studio in Arcadia, CA, insieme al produttore Mathias Schneeberger, gi\u00e0 produttore dei Queens of the Stone Age. Avendo incontrato Schneeberger attraverso un amico in comune, i Great Northern crebbero velocemente. Il titolo dell'album fu concepito da Rachel Stolte che dichiar\u00f2 che il crepuscolo \u00e8 il periodo favorito del giorno, e che desidererebbe che duri di pi\u00f9.\nL'album di debutto, \"Trading Twilight for Daylight\", fu pubblicato negli Stati Uniti il 15 maggio 2007. Il gruppo pubblic\u00f2 una Bonus Edition dell'album, contenente anche l'EP \"Sleepy Eepee\", il 6 novembre 2007 in esclusiva per iTunes, e che risulter\u00e0 l'album pi\u00f9 scaricato nell'iTunes Store statunitense nel 2007. L'EP fu registrato originalmente prima di \"Trading Twilight For Daylight\", ma fu pubblicato con il nuovo produttore Ryan Coscia. L'EP fu pubblicato in tutti i negozi di dischi il 19 febbraio 2008.\nIl singolo \"Home\" fu usato per una pubblicit\u00e0 nel 2008 per la Nissan Murano, ed inoltre fu inserita nella colonna sonora del film 21 con Jim Sturgess.\nLa loro canzone \"Low Is a Height\" fu usata per una pubblicit\u00e0 dell'NBA. Loro registrarono la canzone \"Into the Sun\" in Simlish inserita nell'EP di \"\".\nL'album di debutto fu apprezzato dalla critica, e fu descritto come \"musica che distrugge la terra tenue, che incontra il dolore, mentre i cantanti sembra che stessero rivisitando vecchie lettere d'amore spiegazzate\".\nNel 2008 Ashley Dzerigian lasci\u00f2 il gruppo e fu sostituita da Michael Francis Regilio. Il gruppo ora include Marissa Micik sulle tastiere e Dusty Rocherolle, chi sostitu\u00ec Davey all'inizio del 2009, sulla batteria.\nIl loro secondo album, \"Remind Me Where the Light Is\", \u00e8 stato pubblicato il 28 aprile 2009. Lo sviluppo del secondo album ha richiesto due anni di tempo e molti cambi di formazione. La produzione \u00e8 stata affidata a Michael Patterson, gi\u00e0 produttore di Beck, Duran Duran e Ladytron, in collaborazione con Nic Jodoin.\nNel giugno 2009 il bassista Matt Roveto entr\u00f2 a far parte del gruppo come turnista per il tour britannico, che inizier\u00e0 a luglio."}
{"id": "2141002", "revid": "20911480", "url": "https://it.wikipedia.org/wiki?curid=2141002", "title": "Alliance fran\u00e7aise", "text": ""}
{"id": "2141003", "revid": "1100311", "url": "https://it.wikipedia.org/wiki?curid=2141003", "title": "Carlos Luna", "text": "Carriera.\nInizia la carriera nel 2000, nella terza serie del calcio argentino, con il Deportivo Espa\u00f1ol. Nella stagione 2001-2002 ottenne la promozione nella Serie B Nazionale, dove gioc\u00f2 per una sola stagione prima di scendere nuovamente di categoria andando a giocare con l'All Boys nella stagione 2003-2004 e con il Tigre nella stagione 2004-2005.\nGioc\u00f2 poi nella Primera Divisi\u00f3n (Argentina) con il Racing Club Avellaneda per la stagione 2005-2006 ed, in seguito, con il Quilmes, squadra nella quale segna 7 gol nel Campionato di Clausura 2007, facendosi notare della societ\u00e0 spagnola dell'Elche che lo porta in Spagna.\nTorna poi al Tigre, con la quale segna 7 gol nel Torneo di Apertura 2007-2008."}
{"id": "2141004", "revid": "1573940", "url": "https://it.wikipedia.org/wiki?curid=2141004", "title": "Symphodus doderleini", "text": "Symphodus doderleini (), conosciuto in italiano come tordo fasciato, \u00e8 un pesce osseo marino della famiglia Labridae.\nDistribuzione e habitat.\n\u00c8 una specie endemica del mar Mediterraneo (compreso l'Adriatico) e del mar di Marmara ma assente dal golfo del Leone. Non \u00e8 una specie comune da nessuna parte del suo areale (o almeno cos\u00ec sembra vista l'abbondanza di foto di questa specie).\n\u00c8 legato alle praterie di posidonia ma pi\u00f9 di rado frequenta fondi rocciosi costieri ricchi di vegetazione.\nDescrizione.\nSimile agli altri \"Symphodus\"; ha una sagoma piuttosto allungata con muso lungo e labbra grosse. La livrea \u00e8 caratteristica dato che \u00e8 sempre presente una banda bianca ben evidente tra la bocca e la pinna caudale ed un'altra pi\u00f9 sottile tra la parte superiore dell'occhio ed il peduncolo caudale. Nella parte alta del peduncolo caudale \u00e8 spesso presente una macchietta scura. La colorazione \u00e8 in genere sui toni del marrone, pi\u00f9 scuro nella fascia tra le due bande chiare e pi\u00f9 chiaro su dorso e ventre, ma pu\u00f2 essere quasi rossa nei giovani e nei maschi riproduttori.\nMisura fino a 10 cm.\nBiologia.\nAlimentazione.\n\u00c8 carnivoro e nella sua dieta sono presenti molluschi (che sembrano essere la sua preda preferita), anfipodi, vermi marini e briozoi.\nRiproduzione.\nIl nido ha forma piatta e viene costruito e difeso dal maschio. Si riproduce in primavera. Le uova e le larve non sono note.\nPesca.\nSi cattura con vari sistemi di pesca costiera come tramagli e nasse nonch\u00e9 con le lenze. Come in quasi tutti i labridi le carni sono mediocri e vengono impiegate solo per la zuppa di pesce.\nConservazione.\nLa specie non \u00e8 minacciata, le popolazioni sono stabili."}
{"id": "2141005", "revid": "281901", "url": "https://it.wikipedia.org/wiki?curid=2141005", "title": "Tordo fasciato", "text": ""}
{"id": "2141006", "revid": "281901", "url": "https://it.wikipedia.org/wiki?curid=2141006", "title": "Tordo grigio", "text": ""}
{"id": "2141007", "revid": "281901", "url": "https://it.wikipedia.org/wiki?curid=2141007", "title": "Crenilabrus", "text": ""}
{"id": "2141008", "revid": "281901", "url": "https://it.wikipedia.org/wiki?curid=2141008", "title": "Crenilabrus roissali", "text": ""}
{"id": "2141009", "revid": "6923", "url": "https://it.wikipedia.org/wiki?curid=2141009", "title": "Gabetti Property Solutions", "text": "Gabetti Property Solutions S.p.A., nota comunemente come Gabetti, \u00e8 un gruppo che opera nel settore immobiliare, ed \u00e8 quotata alla Borsa di Milano dove \u00e8 presente nell'indice FTSE Italia Small Cap.\nIl gruppo \u00e8 controllato al 32,975% da Marcegaglia Investments S.r.l., al 16,151% da F.g. invest S.r.l e al 5,051% da Giacomo Di Bartolo."}
{"id": "2141010", "revid": "281901", "url": "https://it.wikipedia.org/wiki?curid=2141010", "title": "Crenilabrus ocellatus", "text": ""}
{"id": "2141011", "revid": "281901", "url": "https://it.wikipedia.org/wiki?curid=2141011", "title": "Crenilabrus doderleini", "text": ""}
{"id": "2141014", "revid": "281901", "url": "https://it.wikipedia.org/wiki?curid=2141014", "title": "Crenilabrus cinereus", "text": ""}
{"id": "2141015", "revid": "281901", "url": "https://it.wikipedia.org/wiki?curid=2141015", "title": "Crenilabrus mediterraneus", "text": ""}
{"id": "2141016", "revid": "30677", "url": "https://it.wikipedia.org/wiki?curid=2141016", "title": "Mezzaluna Rossa Algerina", "text": ""}
{"id": "2141017", "revid": "281901", "url": "https://it.wikipedia.org/wiki?curid=2141017", "title": "Crenilabrus rostratus", "text": ""}
{"id": "2141018", "revid": "28592", "url": "https://it.wikipedia.org/wiki?curid=2141018", "title": "John Voight", "text": ""}
{"id": "2141019", "revid": "281901", "url": "https://it.wikipedia.org/wiki?curid=2141019", "title": "Symphodus scina", "text": ""}
{"id": "2141020", "revid": "486946", "url": "https://it.wikipedia.org/wiki?curid=2141020", "title": "Crenilabrus melanocercus", "text": ""}
{"id": "2141021", "revid": "486946", "url": "https://it.wikipedia.org/wiki?curid=2141021", "title": "Kristina Smigun-Vaehi", "text": ""}
{"id": "2141022", "revid": "339392", "url": "https://it.wikipedia.org/wiki?curid=2141022", "title": "Claudia Kuenzel-Nystad", "text": ""}
{"id": "2141036", "revid": "287204", "url": "https://it.wikipedia.org/wiki?curid=2141036", "title": "Krystal", "text": ""}
{"id": "2141037", "revid": "235890", "url": "https://it.wikipedia.org/wiki?curid=2141037", "title": "Yesspeak Live", "text": ""}
{"id": "2141038", "revid": "729019", "url": "https://it.wikipedia.org/wiki?curid=2141038", "title": "Carlo Regnoli", "text": "Biografia.\nFiglio del noto chirurgo Giorgio Regnoli, si laure\u00f2 in medicina presso l'universit\u00e0 di Pisa e ne fu assistente alla cattedra di Anatomia Umana e professore di oftalmoiatria.\nNel 1866, con lo scoppio della terza guerra di indipendenza si arruol\u00f2 nel Corpo Volontari Italiani di Giuseppe Garibaldi con il grado di chirurgo maggiore assegnato al 2\u00ba Reggimento Volontari Italiani del tenente colonnello Pietro Spinazzi. Si distinse nella cura dei feriti della battaglia di Pieve di Ledro e di Bezzecca; estrasse sette proiettili: cinque a feriti austriaci e due a italiani, i proiettili furono poi donati al Museo di Storia Naturale di Calci. A fine guerra fu decorato di una menzione onorevole al valor militare per \"\"le zelanti ed intelligenti cure prestate ai feriti. Assalito all'ospedale provvisorio di Pieve di Ledro da un distaccamento nemico, riusc\u00ec a far rispettare i feriti e farsi lasciare con altri sanitari a curarli. Si rec\u00f2 pi\u00f9 tardi sul campo di Bezzecca e rese ancora l\u00e0 segnalati servizi\"\u201d.\nAppassionato di archeologia, comp\u00ec ricerche in Egitto e si rec\u00f2 diverse volte in Sud America. Nell'aprile del 1869 fu la volta del Per\u00f9, e da questa spedizione riport\u00f2 121 vasi precolombiani delle culture Chim\u00fa e Chancay risalenti ad un periodo compreso fra il XII e il XVI secolo. L'intera collezione fu donata all'Istituto di Anatomia Umana Normale di Pisa, dove tuttora risiede.\nInsieme all'amico Antonio D'Achiardi, di cui condivise la passione per la paleontologia, esplor\u00f2 numerose grotte sui Monti Pisani e sulle Alpi Apuane ed in alcune di esse \"(Grotte all'Onda, del Tanaccio di Camaiore, della Guerra di Villa Collemandina, del Castello di Vecchiano)\" rinvenne numerosi materiali preistorici.\nI risultati di questi studi furono poi esposti alla \"Gallerie du travail\" durante l'esposizione Universale di Parigi del 1867 e a Bologna nel 1871. Questi manufatti sono oggi conservati presso il Museo di geologia di Pisa.\nNel 1872 si rec\u00f2 nuovamente in Sudamerica dove esegu\u00ec numerose operazioni chirurgiche: a Buenos Aires esegu\u00ec ben 24 operazioni chirurgiche agli occhi e l'Universit\u00e0 lo insign\u00ec della medaglia d'oro.\nMor\u00ec prematuramente all'et\u00e0 di 35 anni, lasciando la moglie Clementina Castelli, con la quale si era sposato nel 1858 e cinque figli. Un figlio, di nome Leopoldo, era gi\u00e0 precedentemente morto all'et\u00e0 di due anni. Ai funerali del Regnoli parteciparono molti esponenti dell'Universit\u00e0 di Pisa ed altre autorit\u00e0. Si ricorda la partecipazione dei Professori Carlo Fedeli, Puccianti, Micheli e dell'On. Olinto Barsanti."}
{"id": "2141039", "revid": "125623896", "url": "https://it.wikipedia.org/wiki?curid=2141039", "title": "Stazione di Sapri", "text": "La stazione di Sapri \u00e8 un'importante stazione ferroviaria posta sulla linea Battipaglia-Reggio di Calabria, ubicata al centro del comune omonimo. L'impianto \u00e8 classificato da RFI nella categoria \"Silver\".\nStoria.\nLa stazione di Sapri venne costruita tra i due speroni rocciosi che delimitano il pittoresco Golfo di Policastro nello spazio ricavato allo sbocco della lunga galleria in discesa proveniente da Acquafredda (a sud) e posto tra questa ed un'altra galleria a (nord) dal lato di Vibonati contestualmente ai lavori di realizzazione della ferrovia tirrenica da parte della Societ\u00e0 per le Strade Ferrate del Mediterraneo. Venne aperta all'esercizio nell'estate del 1894 assieme alla tratta di costruita tra le stazioni di Pisciotta e Praja-Ajeta-Tortora. L'apertura della stazione e della linea tolse dall'isolamento anche il vasto territorio circostante dato che gli unici collegamenti esistenti erano quelli via mare dal porto di Sapri verso Salerno e Napoli. Adiacente alla stazione venne costruita una serie di edifici di servizio per il personale viaggiante e per quello dei lavori di manutenzione della linea e di stazione. Venne costruito anche un Deposito locomotive per il rimessaggio e l'accudienza delle locomotive a vapore, il cambio del personale di macchina e un dormitorio (in gergo, \"Ferrotel\") per il riposo del personale. Nel 1905, in seguito alla costituzione delle Ferrovie dello Stato la propriet\u00e0 dell'intero impianto ferroviario venne riscattata dallo Stato; in seguito alla privatizzazione delle FS \u00e8 stato affidato a RFI.\nLa stazione venne ampiamente modificata, soprattutto nel fascio binari, in seguito al raddoppio della \"Tirrenica\" all'inizio degli anni sessanta e il deposito locomotive venne declassato a rimessa; era tuttavia presenziato da un Capo deposito dato il grande movimento di treni e di personale.\nDal marzo del 1995 divenne attivo il Posto centrale del CTC/DCO per la gestione del traffico ferroviario da Battipaglia a Paola con telecomando di tutte le stazioni comprese nella tratta ad esclusione di quella di Sapri, ancora presenziata da Dirigente Movimento.\nStrutture e impianti.\nL'edificio di stazione, di concezione classica del periodo, con ammodernamenti e adattamenti successivi in varie epoche, \u00e8 di tipo passante e posto a sud, lato mare, dei binari. Le pensiline in calcestruzzo armato con colonne rivestite in travertino sono state costruite, assieme ai sottopassaggi, nel corso dei lavori di raddoppio della \"Tirrenica\". Di fronte al fabbricato principale, spostata sul lato sud-est della stazione, \u00e8 posta la Rimessa locomotive e gli edifici di servizio relativi. Le tre banchine, fornite di pensilina, sono collegate da un sottopassaggio.\nL'impianto ha cinque binari per servizio viaggiatori, di cui il secondo e il terzo di corretto tracciato, e sei binari di ricovero e manovra. Sulla piazza esterna della stazione \u00e8 possibile l'interscambio con autobus di linea e di Taxi.\nMovimento.\nTrasporto nazionale.\nLa stazione \u00e8 servita da treni InterCity, InterCity Notte, Frecciargento, Frecciarossa ed Italo, che collegano lo scalo con Salerno, Napoli, Roma, Firenze, Bologna, Reggio Emilia, Milano, Torino, Paola, Cosenza, Lamezia Terme, Villa San Giovanni, Reggio Calabria, Messina, Siracusa e Palermo.\nI treni InterCity e InterCity Notte vengono effettuati con locomotive E.401, E.402B, E.403 con carrozze UIC-Z + semipilota di seconda classe e Gran Confort di prima classe.\nI treni Frecciarossa e Frecciargento vengono effettuati con elettrotreni ETR.500 ed ETR.485.\nI treni Italo vengono effettuati con elettrotreni ETR.675.\nTrasporto regionale.\nLa stazione \u00e8 servita da treni Regionali che collegano Sapri con:\nI treni del trasporto regionali vengono effettuati con locomotive E.464 con carrozze piano ribassato + carrozze semipilota; carrozze MDVC, MDVE + carrozze semipilota, carrozze UIC-X + carrozze semipilota, miste di prima e seconda classe. Inoltre vengono utilizzati i treni Minuetto ALe 501/502 e i TAF ALe 426/506.\nTrasporto regionale Fondazione FS Italiane.\nIl treno storico \"Archeotreno Campania\", svolto da Fondazione FS Italiane, collega Sapri con Napoli Centrale, Pietrarsa-San Giorgio A Cremano, Portici-Ercolano, Pompei, Salerno, Pontecagnano, Paestum e Ascea.\nSono effettuati con E.656, E.646 con carrozze di tipo Centoporte e con carrozze Corbellini.\nServizi.\nLa stazione dispone di:"}
{"id": "2141047", "revid": "287204", "url": "https://it.wikipedia.org/wiki?curid=2141047", "title": "Le curve celebri", "text": "Le curve celebri \u00e8 un saggio divulgativo di Luciano Cresci che passa in rassegna circa 70 tipi di curve piane geometriche, le pi\u00f9 antiche delle quali risalgono ad oltre due millenni fa, ai tempi dell'antica Grecia. Attraverso episodi ed aneddoti concernenti queste curve e i loro scopritori, viene divulgato in modo accessibile ed immediato lo studio della geometria.\nL'autore, ingegnere elettronico dell'IBM, ha vissuto la rivoluzione informatica dei decenni precedenti fra Italia e USA. Dai tempi degli studi universitari, ha sempre coltivato interessi inerenti alla matematica ricreativa, grazie ai quali ha dato vita ad alcuni saggi a tema.\nContenuto.\nGli 8 capitoli sono:\nAppendici:"}
{"id": "2141048", "revid": "1573940", "url": "https://it.wikipedia.org/wiki?curid=2141048", "title": "Nymphomyia", "text": "Nymphomyia , \u00e8 un genere di insetti appartenente all'ordine dei Ditteri (Nematocera: Blephariceromorpha) associati ad ambienti acquatici montani. Costituisce uno dei raggruppamenti pi\u00f9 primitivi dell'ordine, unico genere superstite di una fauna relitta comparsa sul pianeta nel Triassico superiore. \"Nymphomyia\" \u00e8 infatti l'unico genere della famiglia Nymphomyiidae , e della superfamiglia Nymphomyoidea .\nDescrizione.\nSotto l'aspetto morfologico, il genere \"Nymphomyia\" presenta delle specificit\u00e0 che lo contraddistinguono dal resto dell'ordine, al punto da renderne complesso e controverso l'inquadramento sistematico. Nonostante queste specificit\u00e0, diversi caratteri morfologici avvicinano questi insetti all'infraordine dei Blephariceromorpha, nel quale sono generalmente inquadrati. Gli adulti sono di piccolissime dimensioni, con corpo lungo 2 mm circa, esile e slanciato e di costituzione delicata.\nIl capo \u00e8 libero, ben evidente e di forma allungata, con occhi ben sviluppati che si estendono fino ad unirsi sulla faccia ventrale. Gli ocelli sono due, grandi, disposti lateralmente dietro gli occhi; manca l'ocello dorsale. Le antenne sono tozze e brevi, composte da tre articoli apparenti, con l'antennomero distale di forma clavata. L'apparato boccale \u00e8 atrofico. \nIl torace \u00e8 notevolmente allungato e di forma cilindrica, con sterniti larghi e distinti. Le zampe sono esili, relativamente brevi e con tarsi composti da 5 segmenti. Le procoxe sono pi\u00f9 distanziate fra loro rispetto alle mesocoxe e alle metacoxe. Le ali sono particolarmente sviluppate in lunghezza, tenute verticalmente in posizione di riposo. Hanno una robusta venatura anteriore, dovuta all'accostamento delle prime nervature al margine costale, e il margine percorso da una fitta frangia di setole, di varia lunghezza. Manca la regione anale. Le ali sono decidue e vengono perse prima dell'ovideposizione.\nL'addome \u00e8 sottile e allungato, pi\u00f9 largo nella porzione prossimale. Sono assenti gli stigmi addominali.\nLe larve sono apode ed eucefale, con tegumento robusto nella parte dorsale. Il capo \u00e8 nettamente distinto dal torace e quest'ultimo mostra in modo evidente la suddivisione nei tre segmenti. Il torace \u00e8 privo di appendici, l'addome \u00e8 composto da nove uriti ed \u00e8 provvisto di otto paia di pseudopodi. Gli stigmi sono assenti (larve apneustiche) e gli scambi gassosi avvengono tramite strutture tegumentali assimilabili a branchie situate sui pseudopodi. L'apparato boccale \u00e8 di tipo masticatore.\nLa pupa \u00e8 mobile ed ha una forma allungata. Il capo \u00e8 allungato e prognato, contrariamente alla generalit\u00e0 dei ditteri, nei quali l'apparato boccale \u00e8 diretto ventralmente.\nBiologia.\nLo sviluppo postembrionale \u00e8 di tipo olometabolico, con 4 stadi di larva e uno di pupa. L'habitat \u00e8 quello dei torrenti montani, con corsi d'acqua anche impetuosi.\nLe larve vivono sui fondali rocciosi di torrenti a regime costante e a temperatura stabile, inferiore ai 15\u00a0\u00b0C, formando anche elevate densit\u00e0. Si nutrono di alghe e protozoi associati a questi microambienti. Gli adulti vivono in prossimit\u00e0 dei corsi d'acqua ma in ambienti sterili e rocciosi e poveri di risorse alimentari.\nSecondo (1974), le \"Nymphomyiia\" rappresentano una fauna relitta, associata a ditteri comparsi nel Triassico superiore, evolutasi come adattamento a condizioni ambientali sfavorevoli alla vita degli adulti e favorevoli, invece, alla vita delle larve. La conseguenza di questo adattamento \u00e8 l'evoluzione delle caratteristiche morfologiche e funzionali negli stadi preimmaginali, mentre lo stadio adulto \u00e8 fondamentalmente regredito ad una funzione esclusivamente riproduttiva. Gli adulti delle \"Nymphomyia\" hanno perci\u00f2 vita breve e, avendo perso la capacit\u00e0 di alimentarsi, destinano tutte le loro riserve energetiche, accumulate durante lo stadio larvale, alla riproduzione, dopo di che muoiono.\nDistribuzione.\nLa distribuzione del genere si estende su tre regioni zoogeografiche: il paleartico orientale, il neartico e, infine, la regione orientale. L'areale \u00e8 tuttavia frammentato in aree circoscritte e ambienti generalmente di difficile accesso, rendendo difficile la cattura di esemplari sia per l'habitat degli stadi preimmaginali sia per la breve vita e la scarsa mobilit\u00e0 degli adulti.\nSistematica.\nL'inquadramento sistematico delle \"Nymphomyia\" \u00e8 incerto e controverso a causa della difficolt\u00e0 di correlazione filogenetica con gli altri Ditteri. La maggior parte delle fonti inserisce il genere in una famiglia e superfamiglia proprie all'interno dell'infraordine Blephariceromorpha, ritenuto tuttavia parafiletico.\n proposero la costituzione del sottordine Archidiptera, comprendente, fra i ditteri non estinti, il solo genere \"Nymphomyia\", contrapposto al sottordine Eudiptera, comprendente tutti gli altri ditteri esistenti. La classificazione di , perci\u00f2, si articola secondo il seguente cladogramma:\nL'albero tassonomico di sarebbe perci\u00f2 cos\u00ec articolato:\nQuesta classificazione trova il favore, con eventuali adattamenti sulla base di pi\u00f9 recenti acquisizioni in materia di filogenesi, soprattutto fra i paleoentomologi, ma non \u00e8 condivisa dalla maggior parte dei ditterologi, che propendono, in attesa di accertamenti pi\u00f9 approfonditi, per l'inquadramento all'interno dei Blephariceromorpha, secondo il seguente cladogramma:\nL'albero tassonomico, adottando la tradizionale suddivisione dei Ditteri in Nematoceri e Brachiceri, \u00e8 il seguente:\nVa infine segnalato che, secondo i pi\u00f9 recenti orientamenti, il genere \"Nymphomyia\" potrebbe essere inserito in un raggruppamento distinto, Nymphomyomorpha, da elevare come sottordine allo stesso rango dei Brachycera e degli altri cladi monofiletici in cui andrebbe scorporato il raggruppamento tradizionale dei Nematoceri.\nFino agli anni settanta le conoscenze relative al genere \"Nymphomia\" si limitavano alla descrizione di alcuni esemplari della specie \"Nymphomyia alba\" raccolti in Giappone da (1932) e limitatamente alla pupa e all'adulto. Le informazioni relative alla larva erano basate esclusivamente su ipotesi, giacch\u00e9 nessun esemplare era conosciuto. Fra gli anni sessanta e gli anni settanta furono scoperte nuove specie in Nordamerica e Asia inquadrandone alcune in altri generi. Negli anni ottanta segu\u00ec una generale revisione della famiglia Nymphomyiidae con l'inclusione di tutte le specie, finora descritte, nell'unico genere \"Nymphomyia\".\nAttualmente si conoscono le seguenti sette specie, due nordamericane e cinque asiatiche:"}
{"id": "2141051", "revid": "62221", "url": "https://it.wikipedia.org/wiki?curid=2141051", "title": "Nymphomyoidea", "text": ""}
{"id": "2141052", "revid": "62221", "url": "https://it.wikipedia.org/wiki?curid=2141052", "title": "Nymphomyiidae", "text": ""}
{"id": "2141057", "revid": "146644", "url": "https://it.wikipedia.org/wiki?curid=2141057", "title": "Costa d'Oro inglese", "text": ""}
{"id": "2141059", "revid": "320578", "url": "https://it.wikipedia.org/wiki?curid=2141059", "title": "Ripalta di Riso", "text": ""}
{"id": "2141060", "revid": "320578", "url": "https://it.wikipedia.org/wiki?curid=2141060", "title": "Ripalta sul Trigno", "text": ""}
{"id": "2141065", "revid": "124930338", "url": "https://it.wikipedia.org/wiki?curid=2141065", "title": "Arcadia (poema)", "text": "Arcadia \u00e8 un prosimetro pastorale di Jacopo Sannazaro, scritto verso la met\u00e0 degli anni ottanta del Quattrocento e pubblicato nel 1504 a Napoli. La prima stesura circol\u00f2 sotto forma di manoscritto prima della sua pubblicazione a stampa. L'opera ha un posto di rilievo nella storia della prosa e della poesia europee, e pu\u00f2 essere considerata un vero e proprio fenomeno editoriale dell'epoca e un vero classico letterario nei secoli successivi.\nTrama.\nL'opera ha un impianto molto semplice ed eminentemente statico e lirico pi\u00f9 che narrativo in senso stretto. La storia dura 6 giorni, dal 20 al 25 aprile (le feste di Pale). Il protagonista \u00e8 lo stesso Sannazaro che, sotto il nome del pastore Sincero, narra in prima persona la propria vita in Arcadia, una regione impervia della Grecia dove, come volevano le fonti classiche, i pastori vivevano felici e non facevano altro che pascolare animali e cantare inni con zufoli e zampogne. \nLeggendo, tuttavia, si scopre che Sincero non \u00e8 arcade ma un napoletano rifugiato in Arcadia tra i pastori, il quale, al termine della storia, dopo un brutto sogno (allegoria della caduta di Napoli sotto Carlo VIII nel 1494 col conseguente crollo della \"politica dell'equilibrio\") lo induce a tornare a Napoli. Attraversando grotte e antri, giunge in citt\u00e0 dove viene a conoscenza della morte della donna amata. Qui tristemente si conclude la storia.\nQuesta esile vicenda \u00e8 contornata da moltissimi episodi e personaggi secondari (molti dei quali reali, anche se trasfigurati col nome pastorale), da lunghissime descrizioni di bellezze naturalistiche, di opere d'arte (il vaso del Mantegna, ad esempio, nella prosa XI; o le porte del tempio di Pale in quella VIII), da canti d'amore e diatribe amorose tra i vari pastori, giochi funebri (nella prosa XI), ecc.\nGenesi.\nL\"'Arcadia\" \u00e8 un prosimetro (componimento misto di prosa e di poesia) di ambientazione pastorale, composto da 12 prose intervallate 12 ecloghe, preceduto da una Prefazione e concluso da un congedo intitolato \"Alla Sampogna\". \nEssa venne composta in un lungo arco di tempo di circa 20 anni. Essendo alcuni punti e date controversi nella storia del testo, ricaviamo le informazioni sulla sua genesi dall'edizione a cura di Francesco Erspamer, citata in bibliografia in fondo, e poi da altri.\nSembra che intorno al 1480, il poeta abbia composto alcune ecloghe di ambientazione pastorale (le attuali I, II, VI), e solo dopo decise di fonderle assieme, continuarle, e costruire una storia.\nForse al 1475-85 risale \"la prima redazione\" del testo, il cui titolo era \"Aeglogorum liber Arcadius inscriptus\", e poi \"Libro pastorale nominato (intitulato) Arcadio\". Questa prima redazione comprende solo le prime 10 parti dell'opera attuale. Di questa prima versione ci sono rimasti diciannove codici che furono diffusi nei principali centri culturali italiani. \nIl poeta tuttavia la accanton\u00f2 e vi torn\u00f2 pi\u00f9 di dieci anni dopo, forse intorno al 1490 o al 1496, vi aggiunse le ultime due parti, il congedo \"Alla sampogna\", e ne rivide profondamente la veste linguistica, orientandola in senso pi\u00f9 toscano ed omogeneo e sfumando i dialettismi e i latinismi crudi (la cosiddetta \"seconda stesura\", di cui non sono rimasti manoscritti).\nL'opera vide finalmente la luce a Napoli nel 1504 per le stampe di Sigismondo Mayr a cura di Pietro Summonte (per questo detta edizione summontina), ma ad insaputa dell'autore, all'epoca esule in Francia. Come specificato dal Summonte nella dedica al cardinale d'Aragona, il manoscritto gli era stato dato dal fratello dello stesso poeta, rimasto a Napoli, e la sua edizione ha lo scopo di emendare le precedenti edizioni, tutte scorrettissime, cio\u00e8 una del 1501, ed una veneziana del 1502 (di cui per\u00f2 a noi oggi non rimane traccia).\nL 'intera tradizione testuale dell\"'Arcadia\" discende, quindi, all'edizione summontina.\nAl suo ritorno dalla Francia, tuttavia, il poeta, intento alla composizione del \"De partu Virginis\", non si cur\u00f2 punto di approntare un'edizione diversa o magari corretta da lui e abbandon\u00f2 l'opera al suo destino. Il quale fu fortunatissimo e fece rapidamente dell\"'Arcadia\" uno dei testi pi\u00f9 letti e ristampati di sempre. \nNel 1514 anche il celebre editore veneziano Aldo Manuzio ne diede ai torchi una edizione, che \u00e8, oltre agli \"Asolani\" di Pietro Bembo, l'unico altro testo di prosa contemporanea stampato dal Manuzio.\nStruttura.\nL'opera pu\u00f2 dividersi sostanzialmente in cinque blocchi: \n- il primo \u00e8 il Prologo; \n- il secondo comprende le prose I-VI (e le rispettive ecloghe, tre delle quali sono le pi\u00f9 antiche) e fornisce l'inquadramento generale, la presentazione dei personaggi e le prime diatribe d'amore; \n- il terzo comprende la sola prosa VII, che narra la vicenda di Sincero e funge da cerniera tra la prima e la seconda parte;\n- il quarto comprende le restanti prose VIII-XII ed ecloghe, dove la storia si conclude, col sogno e il ritorno a Napoli; \n- l'ultimo \u00e8 il congedo \"Alla sampogna\". \nIl testo \u00e8 preceduto ovviamente dalla Dedica del Summonte, citata in precedenza.\nFonti.\nNel breve giro di scarse 200 pagine odierne, il Sannazaro d\u00e0 fondo alla sua vasta erudizione classica, sia greca che latina, e volgare: tra le fonti si ricordino almeno l'\"Elegia di Madonna Fiammetta\", il \"Filocolo\", l\"'Ameto,\" il \"Decamerone\" e il \"Ninfale Fiesolano\" del Boccaccio, il \"De balneis Puteolanis\" di Pietro da Eboli, il \"Bucolicum Carmen\" del Petrarca, e ovviamente Dante; tra i classici, vasti saccheggi vengono dalla \"Naturalis Historia\" di Plinio il Vecchio (prose VIII-IX-X) e dalle opere di Virgilio, da Columella, dai \"Fasti,\" dagli \"Amores\" e dalle \"Metamorfosi\" di Ovidio (prose III e IX), dalla Tebaide di Stazio (prose XI-XII). Si aggiungano Ausonio, Bione, Calpurnio, Catullo, Claudiano, Mosco, Orazio, Nemesiano, Teocrito e Omero. Tra i moderni Chariteo, Poliziano, Pontano e de Jennaro.\nLe egloghe invece, spesso lamenti amorosi, sono componimenti metricamente complessi, quasi sempre in rime sdrucciole o inframmezzate (frottole, canzoni, madrigali, ecc...).\nLingua.\nNella letteratura italiana l\"'Arcadia\" ha avuto anche un altro pregio, sotto l'aspetto linguistico: nel passaggio dalla prima alla seconda redazione, indicate sopra, il poeta ha deciso di petrarchizzare fortemente il lessico costituendo cos\u00ec il primo vero modello di una letteratura in prosa e poesia che, toscaneggiando fuori di Toscana, ambisse a collocarsi come 'italiana' in senso totale, superando la grande frammentazione linguistica della cultura quattrocentesca ed aprendo la strada al classicismo rinascimentale. \nUgualmente Sannazaro fece lo stesso anche per le sue \"Rime\", di stretta osservanza petrarchesca, creando non solo uno splendido canzoniere, ma giungendo, con netto anticipo, alle stesse conclusioni letterarie ed estetiche propugnate da Bembo nelle \"Prose\" del 1525. Le \"Rime\" di entrambi questi poeti verranno stampate nel 1530, ma le due operazioni culturali e linguistiche andranno intese se non come separate (del resto entrambi erano in forte contatto con la corte romana), di certo indipendenti ed originali; anzi l'inizio dei lavori di Sannazaro (ben pi\u00f9 vecchio del Bembo) \u00e8 certo che risalga a molto prima rispetto a quello del Bembo per le sue \"Rime\".\nFortuna.\nQuesta \u00e8 stata la prima opera \"pastorale\" dell'Europa rinascimentale ad aver incontrato il successo internazionale, basti pensare alle 66 edizioni italiane nel Cinquecento e all'influenza esercitata sulla letteratura francese, spagnola, portoghese e inglese. \nL'\"Arcadia\" di Sannazaro, insieme alla \"Diana\" dello spagnolo Jorge de Montemayor (\"Los siete libros de la Diana\", 1559), opera che deve molto al lavoro di Sannazaro, ebbe un profondo impatto sulla letteratura di tutta Europa fino alla met\u00e0 del XVII secolo. Anzi, l\"'Arcadia\" sar\u00e0 da ritenersi davvero fra le opere che abbia pi\u00f9 influenzato l'intero immaginario occidentale nei suoi sogni di altrove nel tempo e nello spazio: le fonti classiche infatti descrivono scarsamente questa regione della Grecia che doveva essere, anzi, desertica. L'averla trasformata in un luogo edenico e lussureggiante collocato alle origini della civilt\u00e0 tutta \u00e8 vera invenzione del Sannazzaro e a lui va legittimamente attribuita, un'idea che passando per Montaigne, giunge diretta ai giusnaturalisti francesi e alla cultura settecentesca (il mito del buon selvaggio, lo stato di natura ecc...).\nIn Italia la sua influenza, storicamente, pi\u00f9 evidente \u00e8 la nascita dell'omonima accademia, fondata nel 1690. \nSino all'Ottocento l\"'Arcadia\" \u00e8 stata considerata dalla tradizione classicista un modello fondamentale, ma in epoca romantica decadde rapidamente. Nel '900 \u00e8 stata rivalutata e considerata un capolavoro dell'Umanesimo meridionale.\nA parte questo, l'Arcadia del Sannazaro \u00e8 venuta a costituire un vero e proprio topos dell'immaginario occidentale: il Sannazaro, infatti, fu il primo a fare della brulla terra di Arcadia (tale \u00e8 descritta dalle fonti classiche) una rigogliosa terra felice, piena di schermaglie amorose e di squarci campestri, innocente, pura: ancora oggi il senso della parola \"arcadico\" include la sfumatura della sua \"trasfigurazione letteraria ... idilliaco e bucolico\" (dizionario Treccani), il che \u00e8 dovuto all'interpretazione della regione greca fornita dal poeta napoletano."}
{"id": "2141068", "revid": "767487", "url": "https://it.wikipedia.org/wiki?curid=2141068", "title": "Mezzaluna Rossa algerina", "text": "La Mezzaluna Rossa Algerina \u00e8 la societ\u00e0 nazionale di Croce Rossa e Mezzaluna Rossa della Repubblica Democratica Popolare di Algeria, stato del Nordafrica. La Societ\u00e0 conta circa 25.000 tra membri e volontari (nel 2002).\nStoria.\n\u00c8 stata fondata nel 1962 con decreto governativo integrato poi nel e nel 1986 e nel 1998 da un ulteriore decreto esecutivo.\nNel 1963 la Societ\u00e0 ha definito per la prima volta le sue strategie istituzionali e di sviluppo, che vengono ridefinite ogni 5 anni.\nNel 2000 l'Assemblea generale ha rivisto lo statuto.\nSuddivisioni.\nLa Societ\u00e0 \u00e8 presente sul territorio nazionale tramite 48 distretti locali, detti \"\"wilaya\".\nOrganizzazione.\nLa Societ\u00e0 \u00e8 governata a livello nazionale da un Comitato Direttivo costituito da 12 membri eletti, presieduti dal Presidente della Mezzaluna Rossa. Il Comitato si riunisce una volta al mese per decidere l'approccio della Societ\u00e0 e affidare al Presidente il compito di rendere effettive le decisioni attraverso le strutture nazionali permanenti, che sono:\nIl Comitato Direttivo \u00e8 guidato da un Consiglio nazionale composto da 65 membri di cui un quinto sono donne. Il Consiglio nazionale si riunisce una volta all'anno, tra un'Assemblea e la successiva. L'Assemble Generale \u00e8 composta da 171 delegati, di cui un ottavo sono donne.\nAmministrazione locale.\nA livello locale, ogni \"wilaya\"(distretto) \u00e8 governato da un Comitato locale, i cui membri sono eletti dalla locale Assemblea Generale del \"wilaya\".\nAttivit\u00e0.\nLa Mezzaluna Rossa Algerina svolge diverse attivit\u00e0 umanitarie.\nRisorse economiche.\nEntrate.\nCirca il 58% delle entrate \u00e8 garantito dalle donazioni dei simpatizzanti, mentre il 35% \u00e8 garantito dai finanziamenti del Movimento Internazionale, delle Nazioni Unite e di altre organizzazioni. Contribuiscono inoltre per il 6% i sussidi per i programmi specifici portati avanti dalla Societ\u00e0, 0,5% dalle offerte, ed il restante 0,5% dal sussidio governativo annuale. La Mezzaluna Rossa Algerina si autofinanzia quindi al 64,5%.\nUscite.\nIl 67% delle spese \u00e8 dovuto allo sviluppo dei programmi, il 15% alla manutenzione degli edifici, il 12% agli stipendi dei dipendenti, il restante 6% viene destinato al sostentamento dei \"wilaya\"\", i comitati locali.\nRisorse Materiali.\nLa Mezzaluna Rossa Algerina dispone di 46 edifici locati, 11 magazzini e 36 veicoli."}
{"id": "2141069", "revid": "30677", "url": "https://it.wikipedia.org/wiki?curid=2141069", "title": "Algerian Red Crescent", "text": ""}
{"id": "2141070", "revid": "92723", "url": "https://it.wikipedia.org/wiki?curid=2141070", "title": "Alfonso Ferrero", "text": "Biografia.\n\u00ab\"'N gran bel brunass!\" l'ha ditt una sgn\u00f4ra a un amis mentre che F\u00f4ns\u00f4 ai passava dacant. La signora aveva pienamente ragione. Capigliatura nera e folta, due bei baffi che attenuavano la sensualit\u00e0 delle labbra rosse come il fuoco, ampia fronte e due grandi neri vellutati magnifici occhi. Statura qualcosa pi\u00f9 della media, snello, ben fatto, era nel complesso un bell'esemplare di maschio. Chiunque lo vedeva passare diceva colla certezza di non sbagliare: \"C\u00f4l-l\u00ec a l'\u00e8 'n poeta\", oppure \"C\u00f4l l\u00ec a l'\u00e8 'n artista\"\u00bb\nFiglio del notaio Ferrero, attore dilettante in compagnie dialettali, e di Teresa Pasta, divenne attore assai quotato nel giro delle compagnie dialettali allora molto in voga.\nNel 1890, a soli 17 anni, inizi\u00f2 la sua collaborazione come poeta con il giornale satirico-letterario \"L'Birichin\" che si pubblicava a Torino e di cui fu direttore dal 1886 al 1896 suo fratello Carlo Bernardino. Nella redazione del giornale veniva chiamato scherzosamente il \"poeta dij socialista e dle tote.\"\nSpos\u00f2 Maria Gemelli, figlia del noto attore Enrico Gemelli a cui dedic\u00f2 un sonetto in occasione dei suoi sessant'anni di vita artistica. Fu padre di Salvatore, anch'egli autore in lingua piemontese e di Gabriella, in arte Gabri Gemelli, attrice teatrale e cinematografica oltre che apprezzata voce radiofonica di Madama Borel nel programma \"B\u00f4ndi cerea\", trasmesso dalla RAI in piemontese.\nAmava vestirsi di nero. Non ricercatezza, non eleganza, propriet\u00e0 e basta. Cappello a larga tesa, cravatta nera alla Valli\u00e8re e scarpe solide non ligie alla moda.\nFu poeta prolifico in torinese schietto, tanto che nel 1970 il Centro Studi Piemontesi raccolse e ripubblic\u00f2 le sue poesie nel volume dal titolo \"L\u00e9tere a Mim\u00ec e autre poesie\".\nI primi decenni del XX secolo lo videro seguire la vita politica cittadina. Socialista umanitario, secondo quanto riportano Clivio e Pasero, partecip\u00f2 ai moti e alle aspirazioni delle plebi. Temperamento sensibile e violento nelle sue reazioni da intellettuale, fu da giovane antimilitarista, cantore dei primi maggi rossi, incitatore di diseredati, come negli episodi legati ai fasci siciliani. Tuttavia non esit\u00f2 ad esaltare la guerra d'Abissinia, l'impresa di Tripoli e infine la guerra per Trieste ne \"Ij sonet ed la St\u00f2ria\". La sua ostinata volont\u00e0 di utilizzare gli scritti per porre questioni morali gli valse anche un processo da cui venne assolto, in seguito alla pubblicazione sul Birichin di una poesia dai toni anticlericali intitolata \"Un preive\" (un prete).\nAbbandonate le scene ottenne un impiego alla Biblioteca Civica di Torino. Amava il suo impiego e si dedicava con passione alle ricerche storiche, fino a quando si ammal\u00f2 di nevrastenia, malattia che lo spinse a bere. Visse i suoi ultimi dieci anni di vita in una casa di cura per malattie mentali. Mor\u00ec nel 1933 a 60 anni.\nUn poeta maledetto sotto la Mole.\nDi lui scrisse Pinin Pacot, scrittore piemontese, \u00abTemperament indipendent, formasse ant col arbeuj d'idee rivolussionarie, tant ant \u00ebl camp dla pol\u00ectica che d\u00ebl pens\u00e9, Alfonso Ferrero, bele sensa pij\u00e9 part direta a le l\u00f2te \u2018d part\u00ec \u2013 a l'era tr\u00f2p poeta \u2013 as presentava a l'aspet coma na figura \u2018d rib\u00e9l (\u2026) E insoferent a \u2018l l'era \u2018dc\u00f2 ant soa art, cost \u00f9ltim, se nen \u00f9nich, rom\u00e0ntich dla poes\u00eca piemont\u00e8isa. (\u2026) Alfonso Ferrero, trames a tute le disparit\u00e0 ch'a-i \u00e8 ant soa euvra abondanta e disuguala, a l'ha serc\u00e0 \u2018d d\u00ec na par\u00f2la soa, mach soa (\u2026) a f\u00e0 \u2018n p\u00f2 la figura d\u00ebl \"po\u00e8te maudit\", che nen mach \u00ebs mond ch'a lo circonda, ma ancor \u00ebd p\u00ec \u2018l dolor e \u2018l maleur ch'a lo sagrin-o, a trasfigura an poes\u00eca. (\u2026) Anima torment\u00e0, con \u00ebl presentiment forse \u2018d s\u00f2 destin, sovens soe str\u00f2fe a risento dl'afann e d\u00ebl dis\u00f3rdin dij fantasma ch'a lo cimento; ma quand che l'ispirassion verament a lo soleva, antlora s\u00f2 vers a pija un t\u00ecmber ci\u00e0ir \u00ebd cristal e as trasforma ant un cant, pur e armonios, ch'a l'\u00e8 poes\u00eca (\u2026)\u00bb.\nLeggere le sue poesie \u00e8 leggere nella di lui anima. Era rude e sincero e incapace di fingere. \u00abTemperamento indipendente, formatosi in quel ribollire d'idee rivoluzionarie, sia nel campo della politica che del pensiero, Alfonso Ferrero, anche senza prendere direttamente parte alle lotte di partito, \u2013 era troppo poeta \u2013 si presentava dall'aspetto come una figura di ribelle (\u2026) E insofferente lo era anche nella sua arte, quest'ultimo, se non unico, romantico della poesia piemontese. (\u2026) Alfonso Ferrero, in mezzo a tutte le disparit\u00e0 che ci sono nella sua opera abbondante e diseguale, ha cercato di dire una parola sua, solo sua (\u2026) fa un po' la figura del \"poeta maledetto\", che non solo questo mondo che lo circonda, ma ancor di pi\u00f9 il dolore e il malessere che lo affliggono, lo trasfigura in poesia. (\u2026) Anima tormentata, con il presentimento forse del suo destino, sovente le sue strofe risentono dell'affanno e del disordine dei fantasmi che lo tormentano; ma quando l'ispirazione lo solleva veramente, allora i suoi versi prendono un timbro chiaro di cristallo e si trasformano in un canto, puro e armonioso, che \u00e8 poesia (\u2026)\u00bb.\nOgni verso di Ferrero \u00e8 un moto di sincerit\u00e0 e di spontaneit\u00e0, talvolta persino incontrollata. Non era anticlericale perch\u00e9 \u00abdi moda tra le sinistre, proletarie o massoniche piccolo borghesi del primo novecento. Un trentennio di attivit\u00e0 letteraria, giornalistica, teatrale, come autore e come attore, \u00e8 l\u00ec a dimostrare l'assoluta indiscutibile coerenza d'ispirazione sociale e politica\u00bb. Importanti autori ed editori torinesi, come Pacotto e Viglongo, ebbero modo di conoscerlo al lavoro nella Biblioteca Civica di Torino, ed auspicarono sia un serio approfondimento della sua figura nella storia della letteratura e del teatro piemontesi, sia l'iniziativa di un editore illuminato che ne raccogliesse l'ampia produzione, in parte inedita.\nGiorgio De Rienzo, nella prefazione di \"L\u00e9tere a Mim\u00ec e autre poesie\" si chiede perch\u00e9 Alfonso Ferrero scriva in piemontese dal momento che \u00aballa sua fantasia son troppo presenti gli idoli della stagione letteraria tardo-ottocentesca: da Baudelaire a Poe\u00bb. Tuttavia De Rienzo arriva ad affermare che il piemontese di Ferrero diventa strumento stilistico di una raffinata a radicale regressione intimistica tanto da rappresentare un raro esempio di poesia decadente dialettale nel Piemonte di fine XIX secolo.\nTesio e Malerba, citando Pacot, arrivano a definirlo un precursore insieme a Giovanni Gianotti e a pochi altri poeti piemontesi. La sua produzione viene definita disomogenea \u00abma sovens 'd n'ispirassion auta e potenta\u00bb (ma sovente di un'ispirazione alta e potente). \u00c8 proprio Pacot a inserirlo tra i primi autori della nuova poesia piemontese, tanto da riscontrare nel poemetto \"La fisarmonica a son-a\" echi gozzaniani e a omaggiarlo di queste parole: \u00abUn \u00f2m sol, ant \u00ebl torment \u00ebd soa granda \u00e0nima inchieta, a l'ha av\u00f9 'l coragi 'd ribelesse a la fum 'd mese toscane ch'a lo sofocava: Fonso Ferrero. E bele mach an passand i s'inchinoma dnans a soa m\u00e8moria\u00bb (Un solo uomo nel tormento della sua grande anima inquieta ha avuto il coraggio di ribellarsi al fumo dei mezzi sigari che lo soffocava: Alfonso Ferrero. E pur se di passata c'inchiniamo alla sua memoria). Quando era ancora vivo, cos\u00ec Drovetti e Collino si esprimevano nei suoi confronti: \u00abNei suoi versi c'\u00e8 un impeto lirico non comune e in ogni suo componimento c'\u00e8 profondit\u00e0 di idee e di concetto. Scettico ed amaro quasi sempre, il Ferrero canta il dolore e la passione e quando freme d'amor patrio le sue strofe vibrano e diventano infuocate. La poesia del Ferrero segna una traccia tutta sua nella letteratura dialettale\u00bb.\nNel 1913, quasi presagendo la sua fine, scrisse la poesia \"Ij m\u00f2rt ch'a vivo\" in cui esprimeva la paura della malattia di mente: \u00abSignor s'it \u00ebm castighe 'dna mancansa,/nen mat, nen mat, nen mat, p\u00ebr carit\u00e0!\u00bb (Signore, se mi castighi per una mancanza,/ non matto, non matto, non matto, per carit\u00e0).\nOpere.\nNonostante la grande produzione, di Alfonso Ferrero sono pochi gli scritti reperibili perch\u00e9 ripubblicati in epoca recente. Si tratta di una raccolta di poesie intitolata \"L\u00e9tere a Mim\u00ec e aotre poesie\" pubblicata dal Centro Studi Piemontesi nel 1970 e di un romanzo intitolato \"Na lagrima d\u00ebl diao\" pubblicato dall'editore Viglongo nel 1985. Altri scritti si trovano nell'\"Armanach Piemonteis\" del 1971: sette sonetti da \"La Comedia dla vita\" e alcuni versi per una grande artista del teatro torinese, Paolina Gemelli. Nella stessa pubblicazione, ma nel 1972, si trova il drammatico canto di ribellione \"L'ombra di Torquemada\". Tuttavia l'opera di Ferrero \u00e8 vasta e varia, e comprende prosa, poesia, teatro e riviste. Esord\u00ec a soli 18 anni, nel 1891, raccogliendo nel volumetto \"Caramele ciucioire\" (Lecca lecca) una trentina di sonetti, gi\u00e0 pubblicati su \"L'Birichin\". Nei suoi versi era gi\u00e0 avvertibile il futuro corso della sua arte, specie nella seconda parte del volumetto \"Dai ricord d'un mort, romans d'amor\".\nClivio e Pasero notano come \u00abla sua prima produzione \u00e8 varia e confusa e poco controllata: il giovane Ferrero, quasi alla ricerca di s\u00e9 e del suo mondo, con giovanile baldanza, cosciente del suo valore, si sfoga in canzoni di ribellione e di sprezzo della mediocrit\u00e0 borghese, con un piglio da poeta maudit, che lo distingue nell'ambito della letteratura piemontese del suo tempo e che egli conserv\u00f2 in definitiva per tutta la sua vita\u00bb. Tuttavia i vari autori concordano sul fatto che con Alfonso Ferrero la letteratura in piemontese abbia compiuto un fondamentale salto in avanti qualitativo, fuori dalle maniere e limitazioni della scuola dialettale di allora. Addirittura vi fu chi afferm\u00f2 che, considerando le sue pagine migliori, mai un poeta piemontese era riuscito ad esprimersi con tanta ricchezza e tanta forza.\nScrisse e pubblic\u00f2 nel 1891, in appendice a \"L'Birichin\", \"La placa\" (novella) e \"A l'\u00e9 mach na sart\u00f2ira\" (racconto). Il primo vero romanzo, con cui inizi\u00f2 a distinguersi dagli scrittori di feulletons contemporanei per la padronanza dei mezzi espressivi, fu \"Basin vend\u00f9\" del 1892. Nel 1893, quindi a soli vent'anni, il vivace romanzo \"I l'hai mass\u00e0 mia fomna\", pubblicato nel Birichin tra il 1893 e il 1894 e rimasto incompiuto. Quindi tra il 1913 ed il 1914, il romanzo \"Na lagrima d\u00ebl diao\", pubblicato in 29 puntate dal n. 51 del 1913 al 32 del 1914, con toni cupi e tetri, tanto da farlo avvicinare a Dostoiewski. In realt\u00e0 i due romanzi hanno una trama pressoch\u00e9 identica e persino i nomi dei protagonisti, Andrea e Genia, sono gli stessi. Un altro suo romanzo, di cui per\u00f2 si sa ben poco, \u00e8 \"Cativa!\", con il quale inizi\u00f2 la sua collaborazione al Birichin.\nFin dalle sue prime opere si intravedono le sue ricche possibilit\u00e0 nella poesia e nella prosa in piemontese. Le sue opere si caratterizzano per un'ironia amara, un fondo di sensualit\u00e0 accanto a facili entusiasmi e crudi realismi. Questi sentimenti si ritrovano nelle \"L\u00e9tere a Mim\u00ec\" pubblicate su \"L'Birichin\" in un periodo che copre oltre un decennio, dal 1900 al 1911.\nTra le altre opere vanno ricordati \"La fisarmonica a son-a\" un poemetto d'amore sentimentale e ironico; \"Comedia d'la vita\" una collana di dieci sonetti uniti non da un filo narrativo ma dal tono del sentimento, ora amaro, ora contemplativo, ma sempre con un fondo di desolazione e pessimismo.\nDel 1909 \u00e8 un libretto poco noto, \"'L Piemont\" che, malgrado gli intenti politici, secondo Clivio contiene alcuni dei versi pi\u00f9 belli del Ferrero.\nVannucci Spagarino Viglongo nella prefazione della ristampa di \"Na lagrima d\u00ebl diao\" giudica cos\u00ec l'opera di Alfonso Ferrero: \u00ab\"Esiste un confine netto tra la poesia e la prosa di Alfonso Ferrero? In tutte e due le forme artistiche \u00e8 da rilevare la stessa vena potente ma solitaria di non chiara appartenenza a scuole letterarie definite, lo stesso atteggiamento agnostico, l'ardore per le questioni sociali e morali, la mente acuta, la riflessione matura. In entrambe si intuisce l'anima travagliata e sofferente vibrante d'umanit\u00e0 che attesta l'intensa vita interiore melanconica e pessimista ma ricca dispiritualit\u00e0; si individuano inquietudini, aspirazioni, sentimenti, aneliti e intuizioni commisti e fusi in suggestive immagini\"\u00bb.\nCome poeta ha dimostrato un'ottima padronanza della miglior lingua piemontese. Ben diversa la sua prosa, quasi un italiano piemontesizzato, poich\u00e9 la sua preoccupazione era di farsi comprendere dai concittadini abituati al dialetto scritto dei giornali di fine ottocento.\nTeatro.\nOltre ai romanzi ed alle poesie fu anche prolifico scrittore di drammi e commedie, sia in italiano che in dialetto piemontese, alcuni dei quali port\u00f2 in scena in prima persona essendo anche un attore quotato. Recitava con fuoco, con anima. Voce robusta, baritonale, scandiva con impeto e la boocca gli fremeva e gli occhi lapeggiavano. Tuttavia fu molto pi\u00f9 grande come poeta che come attore in quanto pur rendendo il personaggio, non lo scavava in profondit\u00e0 e la sua personalit\u00e0 che nella scena non si sdoppiava gli nuoceva. Malgrado ogni cura per assumere un'altra anima rimaneva sempre Alfonso Ferrero. Interprete scrupoloso ed accurato, pot\u00e9 vantare nelle stagioni in cui ricopr\u00ec il ruolo di primo attore al teatro Rossini, nella compagnia di Gemma Cuniberti, successi personali di cui compiacersi. Nelle commedie allegre era vibrante, disinvolto, pieno di moderato brio, ma il genere che pi\u00f9 gli si confaceva era quello drammatico.\nNella Torino della sua epoca la molteplicit\u00e0 delle compagnie e l'esigua disponibilit\u00e0 di teatri fecero s\u00ec che il dominio della piazza fosse conteso fra le diverse formazioni. Tra queste prevalse la compagnia di Teodoro Cuniberti, di cui Alfonso Ferrero faceva parte, che al teatro Rossini tenne la scena quasi in regime di monopolio fino al 1912. Alla compagnia Testa-Bonelli si deve invece l'andata in scena di \"La Regin-a d'un Re\" tre atti in versi piemontesi scritti da Alfonso Ferrero e messi sfarzosamente in scena da Giacomo Grosso, che ottenne un grande successo di pubblico e di critica. Recit\u00f2 inoltre in: \"La prima m\u00ebssa\", commedia in tre atti la cui prima si tenne la sera del 18 febbraio 1907 al teatro Rossini con esito felicissimo; \"'L gieugh crudel\", commedia in quattro atti, rappresentata a Rossini il 27 dicembre 1907 con un magnifico successo.\nScrisse per il teatro l'atto unico \"La vita a l'\u00e8 la mort\", dramma in un atto che venne rappresentato per la prima volta nel 1894 al teatro di Arona dalla compagnia Gemelli e Milone e a Torino nel 1896 dalla compagnia Teodoro Cuniberti. Altre opere teatrali furono \"S\u00f4cialista (sene popolar)\" prima pubblicato in italiano poi in piemontese, \"L'\u00f9ltima viliacher\u00eca\", \"Le bataje 'd l'\u00e0nima\", \"La gent \u00f4nesta\", la gi\u00e0 citata \"La Regin-a d'un Re\" che raccontava la storia della marchesa di Spigno e di Vittorio Amedeo II, \"Le doe violensse\" e \"Ij mort ch'a vivo\". De \"Le doe violensse\" si conosce la data della prima rappresentazione, avvenuta il 21 novembre 1910 al teatro Rossini di Torino ad opera della compagnia teatrale Cuniberti. Fu anche autore nel 1913, insieme a Oreste Mentasti, della commedia satirica musicale \"Dal paradis d'j'oche\", che ottenne al teatro Vittorio un ottimo successo e in cui dimostr\u00f2 la sua originalit\u00e0. Perch\u00e9 Alfonso Ferrero, tanto nella poesia che nella commedia, cerc\u00f2 sempre di non essere comune e di distinguersi dalla massa dei poeti e dei commediografi.\nAutore poliedrico si dedic\u00f2 anche a tradurre due poesie di Victor Hugo, \"'L babi\" (il rospo) e \"L'as\u00f4\" (l'asino), oltre che a riscrivere nel 1912 in versi martelliani piemontesi \"Il cantico dei cantici\" di Felice Cavallotti."}
{"id": "2141072", "revid": "109651", "url": "https://it.wikipedia.org/wiki?curid=2141072", "title": "Echo DeMille", "text": ""}
{"id": "2141076", "revid": "599013", "url": "https://it.wikipedia.org/wiki?curid=2141076", "title": "Cesare Cevenini", "text": "Carriera.\nLa sua carriera da calciatore venne condizionata dal servizio militare e dalla Prima guerra mondiale: venne infatti reclutato d'urgenza, appena diciottenne, subito dopo la disfatta di Caporetto e torn\u00f2 dal fronte con i piedi congelati.\nDopo aver iniziato a giocare nel nel 1917-1918, disputando una partita in Coppa Mauro, nel 1919 approd\u00f2 all', nella quale gioc\u00f2 fino al 1923, vincendo uno scudetto. Successivamente pass\u00f2 al e poi all'Odero-Terni della Spezia (Seconda Divisione 1928-1929 e 1929-1930), citt\u00e0 nella quale trov\u00f2 impiego presso l'Arsenale. Gioc\u00f2 infine nel Levanto.\nMor\u00ec nel giugno 1996 a Deiva Marina, ormai novantasettenne.\nLa dinastia dei 5 fratelli calciatori si compone, oltre a lui, anche di Aldo, Mario, Luigi e Carlo."}
{"id": "2141078", "revid": "125469556", "url": "https://it.wikipedia.org/wiki?curid=2141078", "title": "Cars Toons", "text": "Cars Toons \u00e8 una serie animata statunitense prodotta dal 2008.\nGli episodi di questa serie ampliano e approfondiscono i personaggi e il mondo immaginario introdotti nel film \"Cars - Motori ruggenti\", ruotando in particolare attorno al personaggio di Carl Attrezzi \"Cricchetto\", protagonista della serie, che viene affiancato da Saetta McQueen e da Mia e Tia. Realizzata da Pixar Animation Studios e The Walt Disney Company, la serie \u00e8 costituita da episodi di breve durata, animati in CGI; sono diretti da John Lasseter, co-diretti da Victor Navone e Rob Gibbs, e prodotti da Kori Rae.\nTrama.\nDurante il tempo libero passato a Radiator Springs, Carl Attrezzi \"Cricchetto\" prende spunto dagli accadimenti pi\u00f9 semplici della quotidianit\u00e0 per raccontare all'amico Saetta McQueen alcune turbolente avventure passate di cui, a suo dire, si sarebbe reso protagonista. Le vicende lo vedono impegnato nei ruoli pi\u00f9 disparati, al limite dell'inverosimile: dal pompiere al \"torero\", dallo \"stuntman\" all'investigatore privato, dal campione di \"drifting\" all'astronauta, fino all'acrobata del cielo. Le gemelle Mia e Tia sono sempre presenti nei racconti di Cricchetto, dove ogni volta rimangono ammaliate e affascinate dalle imprese compiute dal carro attrezzi.\nInvariabilmente, a met\u00e0 delle storie, Saetta interrompe l'amico mettendo in dubbio i suoi ricordi e la verosimiglianza delle vicende; altrettanto invariabilmente, Cricchetto risponde sicuro: \u00abma come, non ti ricordi? C'eri anche tu!\u00bb, inserendo quindi Saetta all'interno dei suoi racconti, come suo compagno di scorribande. Le storie raccontate finiscono per concludersi tutte allo stesso modo, con Cricchetto che riesce a portare a termine con successo ogni tipo di situazione, ottenendo fama e successo.\nUna volta arrivati al termine dei racconti, Saetta rimane ogni volta piuttosto scettico sul reale accadimento di questi eventi, ma a questo punto si palesa sempre qualche \"imprevisto\" che, incredibilmente, finisce per confermare la bont\u00e0 delle parole di Cricchetto.\nDistribuzione.\nLa serie \u00e8 destinata principalmente alla trasmissione televisiva e alla diffusione su Internet, e in alcuni casi alla distribuzione cinematografica. Gli episodi della prima stagione sono stati trasmessi dal canale televisivo statunitense Toon Disney dall'ottobre 2008, e successivamente resi disponibili sul sito web ufficiale della Disney. Il primo episodio della seconda stagione \u00e8 stato pubblicato direttamente in rete, mentre l'episodio successivo \u00e8 stato distribuito nelle sale cinematografiche americane dal 12 dicembre 2008, abbinato al film d'animazione \"Bolt - Un eroe a quattro zampe\"."}
{"id": "2141079", "revid": "113955279", "url": "https://it.wikipedia.org/wiki?curid=2141079", "title": "Eonotema", "text": "L'eonotema \u00e8 una unit\u00e0 cronostratigrafica che individua la totalit\u00e0 degli strati di roccia che costituiscono la registrazione stratigrafica depositatasi durante un eone della scala dei tempi geologici. L'eone invece rappresenta l'unit\u00e0 geocronologica, cio\u00e8 il periodo di tempo ed \u00e8 la pi\u00f9 alta suddivisione della scala dei tempi geologici.\nAnche se nessun eonotema contiene tutti i possibili strati rocciosi che teoricamente potevano depositarsi in un dato periodo di tempo, essi permettono tuttavia un confronto tra di loro e sono quindi utili nella datazione cronostratigrafica delle varie strutture rocciose che affiorano nei vari continenti.\nDatazione.\nLa classificazione e la datazione delle varie unit\u00e0 cronostratigrafiche sono fissate e aggiornate dalla Commissione Internazionale di Stratigrafia, che pubblica le tabelle aggiornate con la date ufficiali di inizio e fino delle varie unit\u00e0 temporali, assieme ai GSSP, i profili stratigrafici di riferimento per l'identificazione delle basi dei vari periodi di tempo."}
{"id": "2141085", "revid": "1951392", "url": "https://it.wikipedia.org/wiki?curid=2141085", "title": "Cronozona", "text": "Una cronozona in stratigrafia \u00e8 una porzione di tempo che inizia da un evento identificabile e termina con un altro evento altrettanto ben identificabile.\nLa cronozona \u00e8 un\u2019unit\u00e0 in cronostratigrafia, identificata da eventi come l\u2019inversione geomagnetica (magnetozona) o dalla presenza di specifici fossili (biozona o biocronozona).\nNel caso dei reperti fossili, gli eventi marcatori sono di solito la scomparsa (estinzione) di specie ampiamente distribuite o l'apparizione di una data specie negli orizzonti stratigrafici.\nIn accordo con la Commissione Internazionale di Stratigrafia, il termine \"cronozona\" indica le rocce formate durante un particolare intervallo di tempo, mentre il termine \"chron\" si riferisce all\u2019 intervallo di tempo corrispondente alla cronozona.\nLe cronozone sono utili indicatori o punti di riferimento temporali nel record geologico, non sono gerarchiche e non necessitano di corrispondenze tra confini geografici o geologici e nemmeno uguaglianza dimensionale (a parte un iniziale vincolo che richiedeva la cronozona di dimensione minore del piano geologico).\nL\u2019uso iniziale \u00e8 stato gerarchico, (Harland ed altri, 1989), dove \"cronozona\" indicava un intervallo di tempo pi\u00f9 breve di uno stadio faunistico, come definito in biostratigrafia.\nLa Commissione Internazionale di Stratigrafia ha sostituito questo utilizzo.\nIl fattore chiave nel designare una cronozona accettabile internazionalmente \u00e8 che la colonna fossile complessiva sia chiaramente identificabile, non ambigua e diffusa geograficamente. Alcune cronozone accettate ne contengono altre ed alcune cronozone pi\u00f9 estese corrispondono nella loro interezza all\u2019unit\u00e0 alla quale appartengono. Per esempio, la cronozona Pliocene \u00e8 un sottoinsieme della cronozona Neogene e la cronozona Pleistocene \u00e8 un sottoinsieme della cronozona Quaternario.\nTali cronozone sono utilizzate dalla Commissione Internazionale di Stratigrafia per definire i limiti temporali della durata dei vari periodi di tempo (Eone, Era, Periodo, Epoca, Stadio) in cui \u00e8 suddivisa la Scala dei tempi geologici."}
{"id": "2141086", "revid": "2039709", "url": "https://it.wikipedia.org/wiki?curid=2141086", "title": "Assorbente igienico", "text": "L'assorbente igienico \u00e8 un tampone per l'igiene intima della donna.\nAssorbenti igienici.\nGli assorbenti igienici o assorbenti sono elementi assorbenti che vengono indossati dalle donne per assorbire il flusso mestruale, dopo aver subito interventi vaginali, in caso di perdita di lochi (fluidi vaginali dopo parto), o a seguito di un aborto, o in qualsiasi tipo di situazione in cui sia necessario assorbire un flusso di sangue dalla vagina.\nGli assorbenti igienici non vanno confusi con gli assorbenti generali, usati per problemi di incontinenza urinaria (uomini o donne).\nStoria.\nNegli anni le donne hanno utilizzato svariati metodi per contenere il flusso mestruale.\nGli assorbenti sono stati utilizzati per la prima volta a Suda, quando Ipazia si dice abbia tirato un suo assorbente fatto di stracci ad un suo spasimante nel tentativo di scoraggiarlo.\nLe donne in passato usavano strisce di stoffa ricavate da vecchi vestiti, per trattenere il flusso mestruale.\nGli assorbenti usa e getta sono stati creati da un\u2019idea di Benjamin Franklin per fermare il sanguinamento dei soldati feriti in battaglia.\nDa questa scoperta, Johnson &amp; Johnson nel 1888 cre\u00f2 i primi usa e getta destinati esclusivamente al pubblico femminile, venduti nello stesso anno in America. \nInizialmente le prime ad utilizzare gli assorbenti usa e getta, creati dalle bende ottenute dalla pasta di legno (cellulosa mista a cotone), furono le infermiere, che avevano pi\u00f9 facilmente la possibilit\u00e0 di accedervi, anche se troppo costosi da buttare.\nKotex, una marca conosciuta all'epoca, sfrutt\u00f2 l\u2019idea delle infermiere, pubblicizzandoli e mettendoli in commercio nel 1888 stesso anno di Johnson &amp; Johnson.\nAnche quando gli assorbenti usa e getta vennero messi in commercio, per molti anni ancora le donne, continuarono a fabbricarli da sole da stracci di vestiti vecchi perch\u00e9 gli usa e getta erano troppo costosi.\nQuando tutti divennero in grado di comprarli, alle donne venne data la possibilit\u00e0 di servirsi da sole nei negozi, mettendo i soldi in una scatola, cosicch\u00e9 non dovessero chiedere ai commessi di farsi dare il prodotto richiesto. Ci vollero molti anni per far s\u00ec che gli assorbenti igienici sfatassero il tab\u00f9 sul ciclo mestruale.\nGli assorbenti usa e getta avevano forma rettangolare, erano fatti di cotone e ricoperti da uno strato assorbente. Originariamente, lo strato assorbente si estendeva su tutta la superficie, incastrandosi in una specie di cintura indossata sotto i pantaloni, che per\u00f2 non manteneva l\u2019assorbente stabile.\nL\u2019assorbente munito di cintura spar\u00ec nel 1970, quando una striscia adesiva venne posizionata al di sotto dell\u2019assorbente igienico, per far s\u00ec che rimanesse fermo e attaccato alle mutandine. \nIl disegno ergonomico e i materiali usati nel corso degli anni cambiarono dagli anni 80 e continuano a cambiare ancora oggi. Nei primi materiali per\u00f2, pur possedendo un certo spessore, la trama non era fitta abbastanza da contenere pienamente il flusso mestruale, causando il problema delle fuoriuscite. Una delle variazioni introdotte all'assorbente furono delle piccole \u201cali\u201d, per contenere meglio il ciclo, riducendo lo spessore dell\u2019assorbente, mantenendolo pi\u00f9 stabile.\nI materiali principalmente usati erano lo sfagno e il poliacrilato; quest\u2019ultimo \u00e8 un gel assorbente ricavato dal petrolio, come la maggior parte dei materiali usati per gli assorbenti. La parte centrale di esso \u00e8 fatto da clorino ricavato dal legno, usato di frequente per ridurre lo spessore, con il supplemento del poliacrilato in grado di assorbire liquidi velocemente riuscendo a mantenere la stessa forma anche sotto pressione. Per il rivestimento esterno viene usato il polipropilene non lavorato, ovvero che non \u00e8 stato precedentemente tessuto, con l\u2019aggiunta di uno strato di polietilene, anch'essi ottenuti dal petrolio.\nGli assorbenti igienici tornano di moda tra gli anni '80 e '90, perch\u00e9 col cambiare degli anni le donne iniziarono a richiedere assorbenti che potessero non essere notati sotto i vestiti, comodi, e che facessero loro risparmiare tempo e denaro.\nAncora oggi, nei territori pi\u00f9 poveri del mondo, le donne utilizzano assorbenti di fortuna per contenere il flusso mestruale, i quali sono composti non solo da stracci ma persino da fango e terriccio.\nTipi di assorbenti igienici.\nMateriali.\nI materiali principalmente utilizzati per produrre gli assorbenti igienici sono, rayon sbiancato ovvero un tipo di cellulosa ricavato dalla pasta di legno; il cotone e la plastica. In aggiunta al loro interno sono inseriti profumi e agenti antibatterici. La parte interna del prodotto \u00e8 spesso riempita di polvere di polimero perch\u00e9 assorbente, che diventa gel se inumidito.\nModelli.\nEsistono svariati tipi di assorbenti:\nLa forma, la capacit\u00e0 di assorbenza e la lunghezza possono variare dalla fabbrica che li produce come i profumi utilizzati, ma solitamente quelli usati durante il giorno sono pi\u00f9 sottili e meno lunghi, al contrario di quelli utilizzati di notte che sono pi\u00f9 lunghi e larghi."}
{"id": "2141087", "revid": "124489307", "url": "https://it.wikipedia.org/wiki?curid=2141087", "title": "Bartolo Nigrisoli", "text": "Fu uno dei docenti universitari che rifiutarono il giuramento di fedelt\u00e0 al regime fascista.\nBiografia.\nLa famiglia Nigrisoli era originaria di Ferrara. Pietro Nigrisoli, nonno paterno di Bartolo, anche lui medico, si era trasferito a Mezzano, dove aveva ottenuto la condotta. Bartolo nacque a Glorie di Mezzano nella casa di famiglia da Carlo Nigrisoli e sua moglie Domenica Cavassini. Bartolo fu il primo di cinque figli. Gli altri quattro furono Vittorio, Antonio, Giuseppe e Caterina. Carlo fu un farmacista e riusc\u00ec a mantenere e far studiare i figli, e cos\u00ec Bartolo, come ogni figlio maschio, segu\u00ec la tradizione di famiglia, cio\u00e8 diventare medico o farmacista.\nTerminati gli studi inferiori, si iscrisse al ginnasio, dove conobbe Nullo Baldini che fu poi sempre un suo caro amico. Successivamente frequent\u00f2 la facolt\u00e0 di medicina all'Universit\u00e0 di Bologna, dove strinse intimi e cordiali rapporti con Giovanni Pascoli. Pur partecipando alla polemica politica di quei tempi, Bartolo non era inquadrabile in una organizzazione politica precisa.\nNel quarto e quinto anno frequent\u00f2 la Clinica Medica e la Clinica Chirurgica, laureandosi il 24 giugno 1883. La sua prima esperienza lavorativa avvenne nel 1883, quando pass\u00f2 l'estate a Cireglio, in montagna, in una villa di cui era proprietario l'oculista e senatore Francesco Magni, rettore dell'Universit\u00e0 di Bologna.\nGi\u00e0 nell'ultimo anno di corso era entrato in servizio regolare come Pro-assistente in Clinica Chirurgica e, dopo la laurea, ottenne il posto di Assistente Interno. Tale posto gli era stato ottenuto per l'amicizia che legava lo zio dottore al professor Pietro Loreta. Verso la fine dell'anno 1883 dovette, per\u00f2, interrompere il servizio per rispondere alla chiamata alle armi e andare alla Scuola di Sanit\u00e0 Militare a Firenze. Nominato sottotenente fu destinato all'82 Fanteria in via di formazione a Torino, dove serpeggiavano colera e vaiolo.\nLavor\u00f2 a Torino e provincia fino al 1886. In questo periodo strinse una forte amicizia con un altro medico, Carle, che incontr\u00f2 nell'autunno del 1884. Nel 1890 divenne primario chirurgo dell'Ospedale di Ravenna, che godeva di ottima fama e prestigio. A questo ruolo era, allora, addossato anche l'insegnamento di ostetricia, ortopedia e oculistica.\nArrivato a questo punto della sua vita lavorativa, gli resta un interesse solamente indiretto per la politica, tant'\u00e8 che rifiuta qualsiasi diretta partecipazione ad essa. Comunque, si ha l'eco della sua simpatia per il Partito Socialista Italiano, che in questi anni \u00e8 in una fase di travagliata formazione, in una lettera scritta al suo amico Rodolfo Berti. Il 21 gennaio 1892 invia al Regio Commissario Bettioli una \"Relazione sull'Ospedale di Ravenna nel biennio 1890-1891\", in cui si d\u00e0 resoconto del suo operato, ma soprattutto vi denuncia la situazione dell'ospedale e fa proposte concrete per una sua riorganizzazione. Egli conclude accoratamente questa sua \"Relazione\" cos\u00ec: I locali erano quelli del monastero attiguo a San Giovanni Evangelista, comprati dall'Arciv. Codronchi per farne l'ospedale di Ravenna senza provvedere a farne dei miglioramenti. I malati erano costretti a pessime condizioni igieniche. La pulizia generale delle sale non fu mai fatta, tranne in occasione della visita di Pio IX. Deliranti, agitati, tumorosi e rognosi non potevano essere segregati dagli altri, anzi stavano in mezzo agli altri e li disturbavano continuamente. Inoltre capitava che le donne incinte dovessero partorire o abortire alla presenza di tutti. Per quanto riguarda la cucina e la lavanderia, Bartolo afferma che si attingeva acqua da un pozzo sicuramente inquinato e che non esistevano bagni.\nNel 1912, Bartolo ricevette l'ordine, che accett\u00f2 un po' malvolentieri, di recarsi in Montenegro, come capo della Missione della Croce Rossa Italiana, durante la prima guerra balcanica contro i turchi.\nAl momento dell'entrata in guerra dell'Italia nel 1915 egli part\u00ec, inizialmente al servizio della Croce Rossa, e prest\u00f2 servizio continuativo per 42 mesi, costantemente in zona di guerra e per lo pi\u00f9 in zona di combattimento.\nIl fascismo.\nAll'avvento del fascismo egli riteneva che proprio uno dei doveri del medico fosse quello di essere superiore ai conflitti. A questo principio egli si mantenne sempre fedele e fu solo quando la dittatura, colla sua violenza, lo costrinse che egli proclam\u00f2 la sua fedelt\u00e0 al diritto alla libert\u00e0 di ogni coscienza umana, il suo diritto a credere in una Italia diversa: democratica, repubblicana e socialista. Quando il fascismo giunse al potere, Bartolo fu costretto al giuramento antimassonico e a quello pro Rege. Per il primo egli non aveva alcun problema; per il secondo esit\u00f2 un po' all'inizio, ma dopo pens\u00f2 di poterlo fare, anche se gli parve di compiere un atto di umiliazione e un grave sacrificio contro la libert\u00e0 di pensiero e la sua dignit\u00e0 personale.\nNel 1925 firm\u00f2 il Manifesto degli intellettuali antifascisti. Da quel momento fu inviso al regime fascista, insieme agli altri otto professori bolognesi che siglarono il documento. Nigrisoli mantenne la cattedra fino al dicembre 1931, quando venne costretto a lasciare per aver rifiutato di giurare fedelt\u00e0 al regime fascista. Il rettore Alessandro Ghigi, lo difese: \u00abIl professor Nigrisoli non \u00e8 un fascista ma \u00e8 uno degli uomini pi\u00f9 popolari dell'Emilia, non solo per la sua valent\u00eca di chirurgo, ma anche per la sua grande generosit\u00e0 e per la sua modestia\u00bb. Ghigi cerc\u00f2 con tutti i suoi mezzi di bloccare l'esonero di Nigrisoli. Dopo il suo allontanamento scrisse anche al ministro dell'Educazione Balbino Giuliano, suo amico di vecchia data.\nGli ultimi anni.\nLasciato \"obtorto collo\" l'insegnamento universitario, Nigrisoli si dedic\u00f2 totalmente alla clinica privata di sua propriet\u00e0, dove continu\u00f2 ad operare fino al 1941, mentre il solo ambulatorio lo continu\u00f2 fino al luglio del 1943, quando cess\u00f2 completamente l'esercizio professionale. Nel luglio del 1943 interruppe anche l'attivit\u00e0 ambulatoriale, per l'et\u00e0 avanzata. Anche in queste condizioni egli dovette guardarsi dal pericolo che per lui ancora rappresentavano i fascisti repubblicani. Dal settembre 1944 al febbraio 1945, infatti, ha trovato rifugio alla Casa di Cura \"Villa Bellombra\". Bartolo rest\u00f2 sempre modesto, non volle in nessun modo godere di quelli che potevano essere i frutti del suo antifascismo tant'\u00e8 che nel maggio del 1945, dopo la Liberazione, rifiut\u00f2 l'incarico di Direttore Emerito della Clinica Chirurgica dell'Universit\u00e0 di Bologna. \nGli ultimi giorni della sua vita le dedic\u00f2 al recupero delle memorie riguardanti la sua famiglia e la sua vita.\nAll'avvicinarsi della morte lascia precise disposizioni testamentarie: nessuna sorta d'onoranze, il cadavere cremato e le ceneri disperse. Mor\u00ec a Bologna il 6 novembre del 1948, ma le sue ceneri, per delle disposizioni di legge che ne impediscono la dispersione, riposano sulla tomba di famiglia nel cimitero di Sant'Alberto di Ravenna, a pochi km dal paese natale.\nIntitolazioni.\nLe citt\u00e0 di Ravenna e di Imola gli hanno dedicato una strada.\nA Bologna prende il suo nome il piazzale dell'Ospedale Maggiore.\nSulla casa natale di Bartolo, a Mezzano, \u00e8 stata murata una lapide.\nSulla facciata della farmacia di Mezzano, retta per anni dal padre di Bartolo, c' \u00e8 un'epigrafe.\nNell'atrio dell'Ospedale Civile di Ravenna, a sinistra entrando, lo ricorda un marmo.\nA Bologna un ospedale in zona universitaria \u00e8 stato dedicato alla Famiglia Nigrisoli.\nPersonalit\u00e0.\nQuello di Bartolo Nigrisoli \u00e8 un mito che rimane vivo nel tempo, germogliato per la sua costante e proverbiale generosit\u00e0, maturato per la sua grande perizia professionale e saldamente radicato nel cuore dei romagnoli per quella sua severa, coraggiosa e rigida dirittura morale che fin\u00ec per collocarlo in netto contrasto col fascismo.\nLo si ricorda avanzare con un'alta figura massiccia, il volto corrucciato, l'andatura dinoccolata, i piedi leggermente divaricati. I gesti, il vestito ed ogni atteggiamento rivelano la sua interna tensione ad essere e non a parere. Come tanti romagnoli, egli detesta i formalismi e le ipocrisie e non nasconde il suo franco disinteresse o insofferenza per le cose non essenziali.\nEra straordinariamente buono e modesto: si riteneva un povero contadino che fa il cerusico, ma per quell'arte pretende da s\u00e9 la dedizione assoluta, il pi\u00f9 alto impegno di cuore e d'intelligenza, tanto che lo si definir\u00e0 come: La cultura e la memoria prodigiosa facevano di lui un personaggio singolare ed in cui si mescolavano anche l'orgoglio, la modestia, la generosit\u00e0 con la severit\u00e0 e la riservatezza. Incuteva rispetto a chiunque. \nL'orgoglio di appartenere ad una famiglia che da cinque secoli esercita la medicina, non serve a giustificare cedimenti o indulgenze, ma semmai ad alimentare il desiderio di essere sempre all'altezza di una nobilissima tradizione familiare.\nOpere scientifiche.\nBartolo Nigrisoli non ha lasciato molti scritti, tuttavia la sua produzione scientifica \u00e8 di grande importanza. Raccolse infatti le pubblicazioni di Alessandro Codivilla (1861-1912), suo amico, esperto di chirurgia dell'apparato digerente, autore nel 1898 della prima resezione pancreatico-duodenale in un solo tempo come trattamento radicale del tumore della testa del pancreas e dello stomaco.\nFra i suoi lavori maggiori ricordiamo:"}
{"id": "2141089", "revid": "226458", "url": "https://it.wikipedia.org/wiki?curid=2141089", "title": "Stigia", "text": "Stigia \u00e8 una terra immaginaria, abitata da individui dalla carnagione bruna, nell'Era hyboriana, la Terra antidiluviana che fa da sfondo alle avventure di Conan il barbaro nelle storie fantastiche di Robert E. Howard. \nGli Stigiani sono noti per essere una razza bellicosa, che schiera sia forze militari sia poteri arcani contro i propri nemici. Essi adorano in massima parte Set, il dio serpente, la cui principale ambizione \u00e8 di ridurre in schiavit\u00f9 l'intera umanit\u00e0.\nIn passato il loro impero si estendeva fino ai confini meridionali dell'Impero di Acheron. Il loro capo era Tughra Kotan. Quando i barbari hyboriani calarono da Nord, Acheron fu travolto e cos\u00ec pure Stigia.\nLa Stigia ai tempi di Conan \u00e8 una terra poco ospitale con gli stranieri: gli unici erano gli schiavi kushiti e shemiti. Solo gli ambasciatori potevano circolare in citt\u00e0 e le pene per gli stranieri che venivano scoperti dopo il tramonto erano torture e morte.\nLa Capitale \u00e8 Luxur, ma la citt\u00e0 principale \u00e8 Khemi.\nIl mago pi\u00f9 famoso \u00e8 Toth-Amon dell'Anello, nemico di Conan\nLa forza degli stigiani si basa sulla fanteria e sulla cavalleria."}
