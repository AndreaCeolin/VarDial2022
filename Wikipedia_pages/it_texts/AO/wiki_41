{"id": "2066111", "revid": "115253734", "url": "https://it.wikipedia.org/wiki?curid=2066111", "title": "Joe Vaz", "text": "Biografia.\nNasce nella clinica Park Lane di Johannesburg. Dal 1991 al 1994 frequenta la \"Tshwane University of Technology, \"dove studia, teatro, musica leggera e canto sotto la direzione di \"Estelle Kokot\". Partecipa a numerose produzioni: \"Sweet Charity\", \"Teahouse of the August Moon\", \"The Cage Birds\", \"Fool for Love\", \"Arsenico e vecchi merletti\", \"The Fantasticks\" e \"The Breakfast Club\". Ha partecipato inoltre al \"Grahamstown Festival\" come un membro del \"Ian Fraser Comed Shop\".\nLa sua carriera professionale inizia nel 1994 con \"Giuseppe e l'Amazing Technicolor Dreamcoat\" seguita poi da \"Aladino\". Nel 1995 prosegue con \"California Dreamin\" - un omaggio ai Beach Boys e ai Mamas and Papas, poi seguita da \"Kideo\". Durante i successivi 5 anni fa parte di numerose produzioni teatrali: \"Buddy: La storia di Buddy Holly\", \"La Cage Aux Folles\". Nel 2000 Joe ha interpretato la parte di Giacobbe e Potiphar nel \"Giacobbe e l'Amazing Technicolor Dreamcoat.\" Nello stesso anno si trasferisce a Londra, dove lavora come usciere, per tre anni, presso il \"Shaftesbury Apollo Theater.\" In questo periodo ha partecipato a \"Il cammino del mondo\" al Teatro di Hampstead e lavorato su un paio di film per studenti. Nel 2004 ritorna a Johannesburg."}
{"id": "2066113", "revid": "2184720", "url": "https://it.wikipedia.org/wiki?curid=2066113", "title": "Strada statale 95 di Brienza", "text": "La strada statale 95 (\"SS 95\") \u00e8 una strada statale italiana che si snoda tra la Basilicata e la Campania. La sua lunghezza complessiva \u00e8 di 46,35 chilometri.\nAttraversa i centri abitati in Provincia di Potenza di Tito, Satriano di Lucania, Brienza e in Provincia di Salerno di Atena Lucana.\nStrada statale 95 var Variante Tito-Brienza.\nNel 1981 venne istituita una variante costruita per evitare i centri abitati di Tito e Satriano di Lucania. Nel 2013 viene approvato il nuovo tratto che sar\u00e0 lungo 1.500 m, con collegamenti alla strada statale 598 di Fondovalle dell'Agri e all'autostrada del Sole, evitando quindi il centro abitato di Brienza."}
{"id": "2066116", "revid": "1543377", "url": "https://it.wikipedia.org/wiki?curid=2066116", "title": "Irma Kurti", "text": "Biografia.\nIrma Kurti si \u00e8 laureata in lingua inglese all'Universit\u00e0 degli Studi di Tirana. Nel 1988, ha iniziato a lavorare come insegnante, e dal 1990 in poi ha lavorato come giornalista per il \"M\u00ebsuesi\" (\"L'insegnante\"), il \"Dita informacion\" (\"Informazione del Giorno\") e altri giornali albanesi. Nello stesso periodo ha frequentato corsi di specializzazione in giornalismo in vari paesi esteri, tra cui Germania, Norvegia, Italia e USA.\nPer quanto riguarda la sua attivit\u00e0 letteraria, iniziata in giovane et\u00e0, nel 1980 viene premiata con il primo premio nazionale in occasione del 35\u00ba anniversario della rivista \u201cPionieri\u201d e nel 1989 arriva seconda al Concorso Nazionale organizzato da Radio Tirana in occasione del 45\u00ba anniversario della liberazione dell\u2019Albania.\nAl pubblico albanese \u00e8 conosciuta anche come scrittrice di testi di musica leggera, con cui ha partecipato a numerosi festival nazionali. Ha scritto circa 150 testi di canzoni per adulti e bambini compresi anche quelli in lingua italiana e inglese.\nLe sue poesie sono incluse in alcune antologie della Libreria Internazionale di Poesia del Maryland, tra le quali \"Forever spoken\" (Detto per sempre) e \"The best poems and poets of 2007\" (Le poesie e i poeti migliori del 2007). Inoltre, sue poesie e racconti fanno parte delle raccolte antologiche: \u201cIl Federiciano\u201d di Aletti Editore 2010, \u201cAntologia del Concorso Diffusione Autori 2011\u201d, GDS Edizioni, Antologia \u201cLingua Madre -Racconti di donne straniere in Italia 2012/2013\u201d, Enciclopedia Universale degli Autori Italiani 2013/2014/2015/2016\u201d. \nHa vinto numerosi premi e riconoscimenti letterari in Italia e nella Svizzera italiana. Le \u00e8 stato conferito il Premio Internazionale \u201cUniversum Donna\u201d IX Edizione 2013 per la Letteratura e la nomina a vita di \u201cAmbasciatrice di Pace\u201d dall\u2019Universit\u00e0 della Pace della Svizzera Italiana. \nNel 2020 le viene conferito il titolo di Accademico di WikiPoesia. \nNel 2021 le \u00e8 stato conferito il titolo \u201cLiria\u201d (Libert\u00e0) dalla Comunit\u00e0 Arb\u00ebresh\u00eb in Italia. \nLe \u00e8 stato assegnato il premio \u201cLeonardo da Vinci 2021\u201d dall\u2019Associazione Culturale \u201cChimera\u201d di Lecce.\nIn totale ha pubblicato ventidue libri in lingua albanese, quindici in lingua italiana e quattro in inglese. I suoi libri sono stati tradotti anche in altre lingue.\nLibri in Inglese.\n\u201cI knew the gray sky\u201d (Conobbi il cielo grigio), poesie, 2014;\n\"Under my blouse\" (Sotto la mia maglia), poesie, 2015;\n\u201cA cottage in the forest\u201d (Una casetta nel bosco), poesie per bambini, 2016;\n\u201cWithout a homeland\u201d (Senza patria), poesie, 2019;\n\"Within a sorrow\" (Dentro una tristezza), poesie, 2021;\n\"In every raindrop\" (In ogni goccia di pioggia), poesie, 2021.\nTraduzioni.\n\u2022 \"Dialogu i dimrit\" (Il dialogo dell\u2019inverno), Tomas Venclova, 2019, Shkupi, Macedonia.\n\u2022 \"I ricordi di un medico\", Hasan Kurti, 2020, Kimerik, Italia.\n\u2022 \"P\u00ebrtej fjal\u00ebve \" (Oltre le parole) Rosy Gallace, Ada, Tirana, Albania.\n\u2022 \"Loja e djallit \"(Il gioco del diavolo), Grigory Kanovich 2021, Shkupi, Macedonia.\n\u2022 \"Jet\u00eb paralele \"(Vite in parallelo) Rosy Gallace, edizione bilingue albanese-rumeno, Amanda Edit, Bucarest, Romania.\n\u2022 \"Hije n\u00eb shkret\u00ebtir\u00ebn e akullit \" (Ombre nel deserto del ghiaccio), Dalia Grinkeviciut\u0117, 2021, Shkupi, Macedonia.\n\u2022 \"Petals of light\" (Petali di luce), Rosy Gallace, 2021, Poetry Planet Book."}
{"id": "2066124", "revid": "124591374", "url": "https://it.wikipedia.org/wiki?curid=2066124", "title": "Pacman (gestore di pacchetti)", "text": "Pacman \u00e8 un sistema di gestione dei pacchetti utilizzato nella distribuzione GNU/Linux Arch Linux, creato dallo stesso ideatore della distribuzione, Judd Vinet e successivamente adottato anche da altre distribuzioni.\nCaratteristiche.\nPacman \u00e8 in grado di risolvere le dipendenze in modo automatico scaricando e installando tutti i pacchetti necessari. Teoricamente un utente, con un solo comando, \u00e8 in grado di aggiornare l'intero sistema operativo.\nI pacchetti utilizzati da esso sono files compressi in formato tar, ed ognuno di questi archivi contiene files (che possono essere binari o meno), metadati ed una struttura di \"directories\". I pacchetti sono compilati con il programma makepkg utilizzato dalla distribuzione, che allo scopo cerca degli script bash, detti PKGBUILD. Entrambi gli elementi sono contenuti nei pacchetti.\n\u00c8 ugualmente possibile utilizzare file gi\u00e0 memorizzati sul computer; tutto questo dipendentemente dalla configurazione di Pacman che mette a disposizione un'opzione specifica per lo scopo (-U). Inoltre \u00e8 possibile utilizzare anche l'Arch Linux Build System (ABS) per creare i pacchetti per Pacman.\nUtilizzo nelle distribuzioni.\nPacman, oltre che su Arch Linux, \u00e8 utilizzato anche da Frugalware, e da diverse distribuzioni basate su Arch come ad esempio Manjaro Linux, Endeavour OS, Chakra e Parabola GNU/Linux-libre."}
{"id": "2066125", "revid": "287204", "url": "https://it.wikipedia.org/wiki?curid=2066125", "title": "Ecce Homo (Bosch Francoforte)", "text": "L'Ecce Homo \u00e8 un dipinto a olio su tavola di quercia (75x61 cm) di Hieronymus Bosch, databile al 1476 circa e conservato nello St\u00e4delsches Kunstinstitut di Francoforte sul Meno.\nStoria.\nL'opera \u00e8 nota da quando si trovava nella collezione Maeterlinck di Gand e venne esposta a Bruges nel 1902. Passata poi nelle collezioni di R. von Kaufmann a Berlino, fu venduta all'asta nel 1917, venendo acquistata dal museo.\nCome per la maggior parte delle opere di Bosch, la datazione non \u00e8 oggetto di controversie tra gli studiosi. Si considera che possa appartenere al periodo giovanile dell'artista, con un'ipotesi pi\u00f9 accetta al 1476 circa, o poco dopo. La Cinotti nel 1966 parl\u00f2 del 1480-1485 e Peter Klein, partendo dalle analisi tecniche di dendrocronologia, ha potuto confermare che si tratta di una delle primissime opere giovanili di Bosch, collocabile tra le \"Tentazioni di sant'Antonio\" del Museo del Prado e l\"Adorazione dei Magi\" di New York. Bernard Vermet (2001) ritenne che l'opera sia l'unica autografa del periodo giovanile di Bosch e la dat\u00f2 intorno al 1476. Notando la strette somiglianze iconografiche, di dimensioni e di datazioni con l\"Adorazione dei Magi\" newyorkese, il critico ha addirittura avanzato la proposta che entrambe le opere facessero parte di un ciclo sulla vita di Cristo.\nSi conosce una copia del soggetto nel Museum of Fine Arts di Boston. Esiste anche un \"Ecce Homo\" riferibile a Bosch a Filadelfia.\nDescrizione e stile.\nLa scena dell'Ecce Homo, in cui Ponzio Pilato mostra Ges\u00f9 flagellato e incoronato di spine alla folla, \u00e8 risolta in maniera piuttosto audace, con una disposizione su due livelli visti di lato, animata da un notevole numero di personaggi. Dalla folla armata e urlante in basso si levano grida che sono talvolta segnate da fumetti, e ci\u00f2 avviene anche dal gruppo dei sacerdoti e soldati nella parte superiore, spesso ritratti con accenti grotteschi. La comparsa delle effigi caricaturali \u00e8 la parte pi\u00f9 originale dell'opera, che ne fa forse l'esempio pi\u00f9 antico conosciuto, ben prima dei disegni di Leonardo da Vinci, che alcuni studiosi hanno accostato. Charles de Tolnay indic\u00f2 come precedente il \"Matrimonio della Vergine\" di Robert Campin, oggi al Prado, e non \u00e8 escluso che l'artista avesse attinto anche dalle xilografie che allora circolavano numerose, magari un'opera di Schongauer (al Gabinetto delle Stampe di Bruxelles). Puyvelde ipotizz\u00f2 anche che le facce grottesche erano state ispirate da maschere indossate a 's-Hertogenbosch durante le processioni della Settimana Santa.\nSulla sinistra si vedono, ormai quasi illeggibili, le figure dei donatori preganti in ginocchio."}
{"id": "2066128", "revid": "125392746", "url": "https://it.wikipedia.org/wiki?curid=2066128", "title": "Club Deportivo Huachipato", "text": "Il Club Deportivo Huachipato \u00e8 una societ\u00e0 calcistica cilena, con sede a Talcahuano. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1947, ha vinto due volte il campionato nazionale e ha raggiunto la finale della Coppa del Cile in due occasioni: nel 1989 e nel 2014. Nel 2021 \u00e8 arrivato 16\u00b0 in campionato, rischiando di retrocedere in Serie B cilena, ma alla fine la sua retrocessione non \u00e8 avvenuta, infatti, nel 2022 rimarr\u00e0 nella prima divisione del calcio cileno, la Liga Chilena de F\u00fatbol Primera Divisi\u00f3n."}
{"id": "2066130", "revid": "120953308", "url": "https://it.wikipedia.org/wiki?curid=2066130", "title": "Kingda Ka", "text": "Kingda Ka \u00e8 la montagna russa pi\u00f9 alta al mondo e la seconda pi\u00f9 veloce.\nSituata nel parco divertimenti Six Flags Great Adventure, vicino Jackson, nello stato del New Jersey, \u00e8 stata costruita da Intamin ed inaugurata nel 2005. La velocit\u00e0 di punta \u00e8 pari a 206\u00a0km/h e la torre principale \u00e8 alta 139 metri, pertanto rientra nella categoria dei stratacoaster, una delle poche a farlo. Essendo un launched coaster ad accelerazione per forza idraulica, i treni che lo percorrono riescono ad ottenere velocit\u00e0 elevatissime in pochi secondi, eliminando il bisogno di una rampa iniziale.\nStoria.\nI piani per costruire Kingda Ka furono annunciati il 10 settembre 2003, in occasione di un evento organizzato per gli appassionati di montagne russe e per i media. L'evento rivel\u00f2 l'obiettivo del parco di costruire \"la montagna russa pi\u00f9 alta e veloce al mondo\", di 139 metri in altezza e su cui i passeggeri avrebbero potuto sperimentare un'accelerazione fino a in soli 3,5 secondi. Il 13 gennaio 2005 fu completata la costruzione della torre (\"top hat\") e il 21 maggio 2005 l'attrazione apr\u00ec al pubblico. Kingda Ka divent\u00f2 la montagna russa pi\u00f9 alta e veloce al mondo, sottraendo entrambi i record mondiali da \"Top Thrill Dragster\" di Cedar Point. Perse il titolo di pi\u00f9 veloce al mondo quando \"Formula Rossa\" a Ferrari World Abu Dhabi fu aperto nel novembre 2010. Intamin ha progettato sia Kingda Ka che \"Top Thrill Dragster\", e i due condividono un design e un layout simili che si differenziano principalmente per il tema e la collina aggiuntiva presente su Kingda Ka. Entrambe le attrazioni furono costruite da Stakotra e installate da Martin &amp; Vleminckx.\nIl 29 agosto 2013, Six Flags Great Adventure annunci\u00f2 ufficialmente \"Zumanjaro: Drop of Doom\" per la stagione 2014. Essa consisteva in tre free fall tower che furono attaccate al supporto della torre di Kingda Ka. Kingda Ka fu chiuso temporaneamente all'inizio della stagione 2014 per costruire \"Zumanjaro: Drop of Doom,\" e riapr\u00ec quando l'attrazione fu completata, il 4 luglio 2014.\nDescrizione.\nTracciato.\nInizialmente il treno esce a bassa velocit\u00e0 dalla stazione per raggiungere la pista di lancio. Una volta in posizione il motore idraulico lancia il treno da 0 a 206\u00a0km/h in soli 3,5 secondi, con un'accelerazione di circa 1,66 g. Alla fine del \"launch track\" il treno sale sulla torre principale, effettua una torsione di 90\u00ba a destra prima di raggiungere un'altezza di 139 metri; la successiva discesa \u00e8 in verticale, con un avvitamento in una spirale a 270\u00ba. Questo elemento \u00e8 chiamato, in gergo tecnico, \"top hat.\" Successivamente il tracciato presenta una collina (\"camelback\") alta 39 metri, dopo la quale il convoglio arriva alla zona di frenata dotata di freni magnetici. Infine esegue un'inversione a U e rientra nella stazione.\nIn caso di pioggia, come tutte le montagne russe di questa tipologia, l'attrazione rimane chiusa, poich\u00e9, data l'elevata velocit\u00e0, le gocce d'acqua potrebbero diventare fastidiose.\nTreni.\nKingda Ka ha quattro treni: ciascuno \u00e8 identificato da uno specifico colore (verde, blu scuro, azzurro e arancione). Questi colori sono usati anche per i sedili e le protezioni.\nFotocamere.\nKingda Ka \u00e8 dotato di 2 fotocamere: una \u00e8 posta dopo l'inizio del lancio, l'altra alla fine, prima dei freni magnetici.\n\"Rollback\".\nUn treno pu\u00f2 occasionalmente subire un \"rollback\" a seguito di un lancio. Un \"rollback\" si verifica quando il treno non riesce a superare la cima della torre e ritorna indietro verso la stazione. Kingda Ka include freni magnetici a scomparsa sulla pista di lancio (\"launch track\"), che rallentano il treno fino a fermarsi del tutto, per poi riportarlo all'inizio del \"launch track\" e ripetere la sequenza di lancio."}
{"id": "2066134", "revid": "179980", "url": "https://it.wikipedia.org/wiki?curid=2066134", "title": "Cobresal", "text": ""}
{"id": "2066136", "revid": "179980", "url": "https://it.wikipedia.org/wiki?curid=2066136", "title": "Deportes Concepci\u00f3n", "text": ""}
{"id": "2066137", "revid": "287204", "url": "https://it.wikipedia.org/wiki?curid=2066137", "title": "Club de Deportes Concepcion", "text": ""}
{"id": "2066139", "revid": "287204", "url": "https://it.wikipedia.org/wiki?curid=2066139", "title": "Dragutin Ristic", "text": ""}
{"id": "2066140", "revid": "179980", "url": "https://it.wikipedia.org/wiki?curid=2066140", "title": "Cobreloa", "text": ""}
{"id": "2066141", "revid": "104265", "url": "https://it.wikipedia.org/wiki?curid=2066141", "title": "Arduino di Ceprano", "text": "Viene venerato come santo dalla Chiesa cattolica.\nBiografia.\nHeduin nacque nell'attuale cittadina di Silian, in Gran Bretagna,( erroneamente indicata da alcune fonti come \"Silions\") agli inizi del VII secolo. Le sue origini si ritrovano nel popolo dei celti che si erano da poco convertiti grazie all'opera dei missionari benedettini inviati da San Gregorio Magno. Dopo un congruo periodo di formazione, fu ordinato sacerdote da Sant'Agostino di Canterbury Fu pellegrino in Terra Santa. Insieme a tre compagni e concittadini Gerardo, Folco e Bernardo (venerati anch'essi come santi). Insieme ai compagni, dopo aver trascorso un periodo di vita eremitica presso il Santuario di San Michele Arcangelo sul monte Gargano, intraprese il pellegrinaggio verso Roma per visitare le tombe degli apostoli Pietro e Paolo. \nDurante il viaggio tutti i suoi compagni morirono, (Gerardo a Gallinaro, Folco nei pressi di Santopadre e Bernardo nei pressi di Arpino). Rimasto solo Arduino si ferm\u00f2 a Ceprano, citt\u00e0 dove era diffuso il morbo della peste nera. Decise quindi di rimanerci, prestando aiuto ai cittadini in difficolt\u00e0, morendo poco dopo aver liberato la citt\u00e0 dal male, grazie all'intervento divino. \nA sant'Arduino era dedicato uno degli altari dell'antica basilica vaticana.\nCommemorazione.\nViene commemorato il 28 luglio e le sue reliquie sono venerate nella collegiata di Ceprano."}
{"id": "2066142", "revid": "179980", "url": "https://it.wikipedia.org/wiki?curid=2066142", "title": "Deportes Antofagasta", "text": ""}
{"id": "2066144", "revid": "28592", "url": "https://it.wikipedia.org/wiki?curid=2066144", "title": "Boris Lagutin", "text": ""}
{"id": "2066147", "revid": "179980", "url": "https://it.wikipedia.org/wiki?curid=2066147", "title": "Huachipato", "text": ""}
{"id": "2066148", "revid": "4193", "url": "https://it.wikipedia.org/wiki?curid=2066148", "title": "Nikolai Kapustin", "text": ""}
{"id": "2066150", "revid": "216538", "url": "https://it.wikipedia.org/wiki?curid=2066150", "title": "Rullo cinematografico", "text": ""}
{"id": "2066152", "revid": "123284483", "url": "https://it.wikipedia.org/wiki?curid=2066152", "title": "Rullo (cinema)", "text": "Un rullo o bobina di pellicola, nell'ambito cinematografico indica l'esatta quantit\u00e0 di pellicola in una copia di un film. La copia di un film, a seconda della sua durata, \u00e8 costituita da un determinato numero di rulli. La pellicola viene solitamente avvolta in bobine, in lega metallica o plastica conservate in scatole discoidali, chiamate familiarmente \"pizze\".\nDescrizione.\n\u00c8 consuetudine discutere della lunghezza del \"movimento delle immagini cinematografiche\" in termini di \"rulli\". La durata standard di una pellicola da 35 millimetri \u00e8 di \"1000 piedi\" (304,8 metri). Un rullo ha una lunghezza di circa 11 minuti alla velocit\u00e0 di un \"filmato sonoro\" (24 fotogrammi al secondo) e un po' pi\u00f9 a lungo alla velocit\u00e0 di \"filmato muto\" (che approssimativamente varia da circa 16 a 18 fotogrammi al secondo). In passato nella maggior parte dei film erano visibili segnali che indicavano al proiezionista la fine della bobina e la sua sostituzione, i cosiddetti bollini di sincronizzazione, cerchi neri in alto a destra del quadro."}
{"id": "2066154", "revid": "192549", "url": "https://it.wikipedia.org/wiki?curid=2066154", "title": "Principato di Galilea e Tiberiade", "text": ""}
{"id": "2066158", "revid": "767487", "url": "https://it.wikipedia.org/wiki?curid=2066158", "title": "Doc Hollywood - Dottore in carriera", "text": "Doc Hollywood - Dottore in carriera (\"Doc Hollywood\") \u00e8 un film del 1991, basato sul romanzo \"What? Dead Again?\" da Neil B. Shulman, diretta da Michael Caton-Jones con protagonisti Michael J. Fox, Woody Harrelson e Julie Warner.\nTrama.\nDopo aver completato la sua residenza medica in un ospedale di Washington, il dottor Benjamin \"Ben\" Stone si reca a Beverly Hills per un colloquio di lavoro con il noto chirurgo plastico Dr. Halberstrom. Mentre attraversa Grady, nella Carolina del Sud, Ben si schianta contro una recinzione per evitare di colpire una mucca. La recinzione appartiene al giudice Evans, che poi lo condanna a 32 ore di servizio alla comunit\u00e0 presso la clinica medica della citt\u00e0. Il sindaco Nick Nicholson e un comitato di accoglienza salutano Ben, sperando di assumerlo per sostituire il dottor Aurelius Hogue, che ha intenzione di andare in pensione. Mentre la sua Porsche \u00e8 in riparazione, Ben si prende cura dei pazienti e flirta con l'autista dell'ambulanza Vialula (meglio conosciuta come \"Lou\"), madre single di una figlia di quattro anni. Anche l'agente assicurativo locale Hank Gordon corteggia Lou, mentre Nancy Lee, la figlia del sindaco, insegue Ben.\nGli abitanti della citt\u00e0 iniziano a integrare Ben nella loro vita di provincia. Hogue inizialmente liquida Ben come troppo giovane e inesperto fino a quando Ben non gli salva la vita da un attacco di cuore. Come segno di gratitudine, Hogue chiama in privato Halberstrom spiegando il ritardo di Ben a causa del suo servizio alla comunit\u00e0 imposto (che lui spiega come \"lavoro di volontariato\"), mentre il giudice Evans libera Ben dalla sua condanna rimanente. Alla vigilia della partenza di Ben, condivide una serata intima con Lou. Non volendo sfruttare la situazione o incitare alla gelosia di Hank, Ben lascia segretamente la citt\u00e0 di notte. Vicino al bacino idrico della citt\u00e0, Ben si imbatte in un uomo del posto la cui moglie \u00e8 in travaglio all'interno della loro auto. Dopo una breve esitazione, il giovane medico aiuta la donna a partorire e, proprio quando avviene la nascita della bambina, arriva un camion delle giostre a forte velocit\u00e0 che distrugge la macchina di Ben.\nBen si prepara a partire il giorno successivo. La comunit\u00e0 \u00e8 intervenuta e gli ha comprato un biglietto aereo per Los Angeles. Lou, non volendo che Ben sprechi il suo talento in una piccola citt\u00e0, reprime i suoi sentimenti e gli dice che sta per sposare Hank.\nIl dottor Halberstrom assume Ben sulla base della raccomandazione di Hogue. La superficialit\u00e0 di Beverly Hills lascia presto Ben, cresciuto in una piccola citt\u00e0, a sentirsi depresso e ostracizzato. Poche settimane dopo, Hank e Nancy Lee arrivano a Los Angeles, portando con s\u00e9 l'auto riparata di Ben. Dopo che Hank dice a Ben che lui e Lou hanno rotto il loro fidanzamento, Ben torna da Grady e si riconcilia con lei."}
{"id": "2066162", "revid": "1005847", "url": "https://it.wikipedia.org/wiki?curid=2066162", "title": "Domenico Leccisi", "text": "Biografia.\nIscritto al Partito Nazionale Fascista a Milano fu dirigente sindacale. Durante la seconda guerra mondiale prest\u00f2 servizio nell'arma di cavalleria sul fronte francese e su quello jugoslavo\nAder\u00ec alla Repubblica Sociale Italiana come esponente del fascismo di sinistra. In questo periodo pubblic\u00f2 numerosi articoli in sostegno del progetto del governo fascista repubblicano di Socializzazione dell'economia entrando in polemica anche con il ministro dell'economia corporativa Angelo Tarchi in merito ai presunti ritardi attuattivi. Sull'ultimo numero del quotidiano \"Repubblica fascista\", uscito il 25 aprile 1945, all'approssimarsi della caduta della Repubblica Sociale Italiana Leccisi scrisse:\nIl Partito Democratico Fascista.\nNell'immediato secondo dopoguerra fond\u00f2 insieme a Mauro Rana e Antonio Parozzi il Partito Democratico Fascista e gi\u00e0 il 5 novembre 1945 al cinema Odeon di Milano mise a segno la prima azione del nuovo gruppo dando fuoco ai cartelloni del film \"Roma citt\u00e0 aperta\". Nel gennaio 1946, insieme a Rana occup\u00f2 una tipografia di corso Garibaldi obbligando i dipendenti a stampare le copie di \"Lotta fascista\", foglio clandestino che ebbe una certa diffusione cittadina e di cui si occup\u00f2 principalmente Brunilde Tanzi la quale fu poi vittima della Volante Rossa nel gennaio 1947.\nLeccisi l'11 aprile 1946 invi\u00f2 una lettera al prefetto di Milano Ettore Troilo proponendo un compromesso politico che gettasse una \"passerella tra Fascismo e antifascismo\" ma a condizione che si procedesse alla scarcerazione dei fascisti ancora imprigionati a San Vittore e il permesso di celebrare una messa in suffragio dei caduti della Repubblica Sociale Italiana, in caso negativo si sarebbe riservato il diritto di incominciare la lotta in nome dei propri martiri. La lettera inviata da Leccisi fu trasmessa al Ministero dell'interno Giuseppe Romita che, dopo il rinvenimento di alcune copie di \"Lotta fascista\" ordin\u00f2 procedere all'identificazione degli animatori del gruppo.\nIl trafugamento della salma di Mussolini.\nVenuto a conoscenza del luogo di sepoltura di Benito Mussolini, nella notte tra il 22 ed il 23 aprile 1946 si rese protagonista del clamoroso gesto del trafugamento della salma del Duce insieme a Rana e Parozzi. Approfittando di una rivolta in corso nel carcere milanese di san Vittore che impegnava le forze dell'ordine, i tre penetrarono all'interno del cimitero di Musocco dove disseppellirono la salma e la portarono via con una carriola. Leccisi raccont\u00f2, anni dopo, di aver appreso il luogo della sepoltura, che era tenuto segreto, da un ex prigioniero tedesco, mentre secondo la polizia il luogo della sepoltura del Duce era s\u00ec segreto, ma conosciuto da tutti. Una volta trafugata, la salma fu custodita in un luogo segreto: secondo la testimonianza dello stesso Leccisi, fu portata a Madesimo, paese in alta montagna a poche ore da Milano. L'azione portata a termine dalla squadra di Leccisi ebbe enorme risonanza nazionale ed il ministro Giuseppe Romita incaric\u00f2 i migliori investigatori di venire a capo della faccenda. Gi\u00e0 il 29 aprile fu arrestato Rana. Il 7 maggio Leccisi consegn\u00f2 la salma a due frati minori del convento di Sant' Angelo di Milano I due frati erano padre Enrico Zucca e padre Alberto Parini, quest'ultimo era fratello dell'ex Capo della Provincia di Milano Piero Parini.\nIl 17 maggio la polizia arrest\u00f2 altri sedici iscritti del Partito Democratico Fascista, ma Leccisi riusc\u00ec a dileguarsi in tempo ed il 30 maggio, in piazza del Duomo obblig\u00f2, alcuni operatori a far scrivere sulle insegne luminose una frase inneggiante al Duce e l'invito a leggere \"Lotta fascista\". Nel frattempo il cerchio attorno a Leccisi continu\u00f2 a stringersi. Il 22 luglio altri tre iscritti al PDF furono arrestati e il 31 luglio anche lo stesso Leccisi, dopo che sulle sue tracce si era messa anche la Volante Rossa. Il questore di Milano Vincenzo Agnesina cos\u00ec gli si rivolse dopo l'arresto:\nIl 12 agosto le spoglie di Mussolini furono recuperate dalle autorit\u00e0 e trasportate nel convento dei cappuccini di Cerro Maggiore, vicino a Legnano, dove rimasero fino al 1957, quando il governo Zoli le restitu\u00ec alla famiglia di Mussolini, consentendone la traslazione a Predappio.\nDeputato alla Camera.\nDivenuto un personaggio molto conosciuto negli ambienti del neofascismo italiano, Leccisi fu deputato nazionale per il Movimento Sociale Italiano dal 1953 al 1963: alla Camera dei deputati fece parte della X Commissione (Industria e Commercio) durante la II Legislatura e della VII Commissione (Difesa) durante la III. Irriducibile sostenitore del \"fascismo di sinistra\", ebbe continui scontri con le correnti maggioritarie del MSI, alle quali rimproverava apertamente il tradimento degli ideali del fascismo. che, in Sicilia, rese possibile l'alleanza al governo della Regione tra il MSI e il PCI.\nAl termine della III Legislatura, nel 1963, il MSI dichiar\u00f2 decaduta l'iscrizione di Leccisi, escludendolo dalle successive elezioni. Rientrato nel partito, fu poi consigliere comunale a Milano. Successivamente si ritir\u00f2 a vita privata a Milano dove, negli ultimi anni della sua vita, si dichiar\u00f2 contrario alla trasformazione dell'MSI-DN in Alleanza Nazionale. Mor\u00ec ad 88 anni a causa di alcuni problemi respiratori e cardiologici, mentre era ricoverato al Pio Albergo Trivulzio."}
{"id": "2066167", "revid": "93804421", "url": "https://it.wikipedia.org/wiki?curid=2066167", "title": "Coleretico", "text": "I coleretici sono una classe di medicinali che aumentano la secrezione biliare, per colepoiesi (aumentata produzione) o idrocoleresi (secrezione di bile dal peso specifico, viscosit\u00e0 e contenuto solido diminuiti in conseguenza dell'aumentato contenuto in acqua). Queste azioni si verificano per stimolazione diretta del fegato.\nLe sostanze ad azione coleretica debbono essere tenute distinte dalla sostanze ad azione colagoga, cio\u00e8 in grado di stimolare il flusso biliare all'interno del duodeno.\nUtilizzi.\nIn cucina.\nDiversi vegetali e piante, come il carciofo, la cicoria, il boldo, la camomilla comune, il caff\u00e8, il rabarbaro e altre ancora, sono dotati di questa propriet\u00e0. La radice del fiore Curcuma, utilizzata principalmente per la preparazione del curry, un tipico ingrediente della cucina indiana, presenta anch'essa questa caratteristica.\nIn medicina.\nI coleretici attraverso la loro azione determinano la formazione di bile meno satura in colesterolo e pi\u00f9 ricca di sali biliari, che ne favoriscono la solubilizzazione.\nNel contempo sono in grado di determinare un regolare flusso della bile e un adeguato svuotamento della colecisti.\nVengono utilizzati come rimedi per alcune forme di malattia come la cirrosi biliare primitiva, in caso di dispepsia, eruttazioni, senso di gonfiore addominale, flatulenza e in tutte quelle affezioni che si associano ad alterata secrezione biliare, qualitativa o quantitativa, con produzione di bile sovrasatura di colesterolo.\nLe sostanze coleretiche tendono a far abbassare i livelli di colesterolo proprio perch\u00e9 ne favoriscono l'escrezione per via biliare. Non possono comunque essere considerate molecole ad azione ipocolesterolemizzante.\nEffetti collaterali e indesiderati.\nMolti di questi composti, dopo assunzione per via orale, possono risultare fastidiosamente irritanti e scatenare diarrea acuta e crampi addominali, particolarmente in soggetti affetti da sindrome dell'intestino irritabile.\nControindicazioni.\nI composti coleretici sono controindicati nei soggetti che presentano ostruzione delle vie biliari."}
{"id": "2066169", "revid": "20020830", "url": "https://it.wikipedia.org/wiki?curid=2066169", "title": "Randy Childress", "text": ""}
{"id": "2066175", "revid": "729019", "url": "https://it.wikipedia.org/wiki?curid=2066175", "title": "Comper Swift", "text": "Il Comper C.L.A.7 Swift era un monomotore leggero da turismo ad ala alta sviluppato dall'azienda britannica Comper Aircraft Company nei primi anni trenta.\nStoria del progetto.\nLo Swift si deve alla volont\u00e0 del progettista e pilota militare Nicholas Comper, che gi\u00e0 aveva disegnato e portato in volo tre velivoli per la Cranwell Light Aeroplane Club, i C.L.A.2, C.L.A.3 e C.L.A.4, arrivato al congedo con il grado di Flight Lieutenant (tenente pilota) dalla Royal Air Force decide di fondare nel marzo 1929 una sua azienda aeronautica, la Comper Aircraft Company con sede a Hooton Park, nel Cheshire, per concretizzare il suo progetto per un velivolo da turismo sportivo.\nIl prototipo, che assunse il codice di registrazione G-AARX, venne portato in volo per la prima volta il 17 maggio 1930 a Brooklands, equipaggiato con un motore ABC Scorpion in grado di fornire al modello una potenza pari a 40 hp (30 kW). La particolare configurazione alare scelta non permetteva una buona visibilit\u00e0 anteriore in fase di decollo ed atterraggio, costringendo il pilota a procedere sulla pista a zig zag, ma venne ritenuta comunque idonea per le esigenze mentre era in volo.\nDopo i test, risultati positivi, nei mesi successivi ne venne avviata la produzione in piccola serie di ulteriori 9 esemplari, equipaggiati da un pi\u00f9 potente radiale Salmson 9 AD da 55 CV (40\u00a0kW) di produzione francese. Successivi test effettuati equipaggiando lo Swift con il compatto Pobjoy P, sempre in configurazione radiale da 50\u00a0hp (37\u00a0kW) utilizzato nelle competizioni aeronautiche, convinsero Comper ad adottare i motori prodotti dall'azienda britannica, prima i radiali Pobjoy R da 75 hp (56 kW), poi i pi\u00f9 recenti Pobjoy Niagara da 90\u00a0hp (67\u00a0kW), con cui equipaggi\u00f2 il resto della produzione. Solo gli ultimi tre esemplari, chiamati per questo anche Gipsy Swift, vennero modificati per ospitare il pi\u00f9 pesanti e potenti motori in linea prodotti dalla de Havilland, due motorizzati con il Gipsy III da 120\u00a0hp (89\u00a0kW) e l'ultimo con un Gipsy Major Special da 146\u00a0hp (109\u00a0kW).\nLo Swift rimase in produzione dal 1930 al 1934 per un totale di 41 esemplari.\nDopo la fine della Seconda guerra mondiale, con la ripresa delle normali attivit\u00e0 aeronautiche, gli Swift sopravvissuti vennero utilizzati nelle competizioni aeronautiche britanniche fino alla met\u00e0 degli anni cinquanta.\nTecnica.\nLo Swift era un monomotore monoplano molto compatto e di piccole dimensioni, realizzato in tecnica mista. La fusoliera era divisibile in tre sezioni, l'anteriore separabile all'altezza del bordo d'entrata alare. Questo particolare facilit\u00f2 probabilmente la sostituzione di ben 7 diversi tipi di motore per 41 esemplari in 4 anni di produzione. L'abitacolo era singolo situato immediatamente dopo il bordo d'uscita alare, completato da un piccolo vano bagagli interno, e dotato di pannello a 7 strumenti tra cui bussola, anemometro, altimetro e contagiri. La fusoliera terminava poi in una coda caratterizzata da un impennaggio classico monoderiva e dotata di piani orizzontali controventati. Dotata di un lungo vano bagagli permetteva, caratteristica pubblicizzata dall'azienda, il trasporto di un set di mazze da golf.\nL'ala, montata alta e controventata, era realizzata in legno e ricoperta da tela e pannelli di compensato e collegata alla fusoliera tramite robusti montanti obliqui realizzati in tubo d'acciaio. Il carrello d'atterraggio era un triciclo classico fisso, con le ruote anteriori carenate ed ammortizzate, collegate alla parte inferiore della fusoliera tramite una struttura tubolare, completato posteriormente da un pattino d'appoggio. La propulsione era affidata ad un motore posto sul muso ed abbinato ad un'elica bipala. Durante il periodo di produzione furono 7 i diversi motori adottati, 5 di essi radiali e due in linea, che modificarono notevolmente l'aspetto anteriore del velivolo.\nVelivoli sopravvissuti.\nDei molti esemplari sopravvissuti, per la maggior parte conservati ed esposti al pubblico in strutture museali, due sono i Comper Swift in condizioni di volo.\nIl primo esemplare, registrato G-ACTF e costruito nel 1932, fa parte della collezione della fondazione Shuttleworth Collection ed \u00e8 esposto presso la sede di Old Warden, in Inghilterra.\nIl secondo esemplare, registrato EC-AAT e dipinto nella livrea usata da Fernando R. Loring per la sua trasvolata Madrid-Manila del marzo 1933, si esibisce in volo ogni prima domenica di ogni mese presso l'aeroporto Cuatro Vientos, alla periferia di Madrid, in Spagna. Il velivolo fa parte della collezione della Fundaci\u00f3n Infante de Orleans, una fondazione dedita al recupero ed alla conservazione dei velivoli storici spagnoli, creata nel 1989, e dedicata al principe Alfonso d'Orl\u00e9ans."}
{"id": "2066176", "revid": "287204", "url": "https://it.wikipedia.org/wiki?curid=2066176", "title": "Unione Sportiva Palermo 1990-1991", "text": "Questa voce raccoglie le informazioni riguardanti l'Unione Sportiva Palermo nelle competizioni ufficiali della stagione 1990-1991.\nStagione.\nIn questa stagione Liborio Polizzi, futuro presidente della societ\u00e0, diventa amministratore delegato.\nDurante la sessione estiva, ad agosto, \u00e8 stata giocata un'amichevole casalinga contro la di Roberto Baggio e Tot\u00f2 Schillaci, partita terminata 0-1 per i bianconeri.\nAl terzo tentativo di promozione dalla Serie C1 alla Serie B, il Palermo ci riesce, ritornando in B a distanza di 5 anni anche dopo l'onta del fallimento della vecchia societ\u00e0 e a 4 anni dalla rinascita, con un secondo posto finale in campionato, a 2 soli punti dal primo, occupato dalla . La certezza del salto di categoria fra i cadetti arriv\u00f2 il 2 giugno 1991, in seguito al pareggio interno contro la (allo stadio della Favorita gli spettatori presenti erano quanto la massima capienza dell'impianto, con un incasso di 640 milioni di lire) e alla contemporanea sconfitta della sorpresa contro il , altro inseguitore. Dopo la quarta giornata, Enzo Ferrari sostitu\u00ec l'esonerato Francesco Liguori alla guida della squadra. La promozione sar\u00e0 festeggiata con un'amichevole contro gli spagnoli del Real Madrid, che si concluder\u00e0 1-1 alla Favorita.\nIn Coppa Italia il club \u00e8 stato eliminato al primo turno, per mano dell'Hellas Verona.\nNella Coppa Italia di Serie C la squadra, alla sua seconda finale consecutiva, nonch\u00e9 la terza della propria storia, esce sconfitta nuovamente contro il nel doppio confronto: si \u00e8 trattato dunque di una riedizione della finale della Coppa Italia Serie C 1987-1988, per altro con analogo epilogo e con risultati simili, difatti il risultato complessivo \u00e8 stato come quello dell'anno di cui sopra, 2-1, dopo il pareggio in casa all\u2019andata a Palermo e la sconfitta in trasferta al ritorno a Monza, questa volta, rispettivamente, per 1-1 e 1-0.\nMaglie e sponsor.\nLa maglia era rosanero mentre i calzoncini erano esclusivamente neri.\nDa questa stagione sino a quella 1995-1996 lo sponsor tecnico \u00e8 ABM.\nRosa.\nAltri giocatori: Faccini\nCalciomercato.\nCessioni: Domenico Di Carlo (, ottobre)\nStatistiche.\nStatistiche dei giocatori.\n\"Tra parentesi le presenze e le eventuali reti segnate\""}
{"id": "2066183", "revid": "339392", "url": "https://it.wikipedia.org/wiki?curid=2066183", "title": "San Tarasio", "text": ""}
{"id": "2066186", "revid": "1602064", "url": "https://it.wikipedia.org/wiki?curid=2066186", "title": "Barton Lynch", "text": "Al suo debutto nell'ASP world tour figurava gi\u00e0 tra i migliori 16 atleti al mondo. Nel 1987 riusc\u00ec ad arrivare 3\u00b0, per poi vincere la massima competizione del surf un anno dopo. Nel 1999 si \u00e8 ritirato dalle competizioni ufficiali, e ora pratica il surf unicamente per divertimento."}
{"id": "2066187", "revid": "124747967", "url": "https://it.wikipedia.org/wiki?curid=2066187", "title": "Sistema obbligato", "text": "In architettura il sistema obbligato, detto anche \"sistema alternato\" o \" sistema vincolato\", \u00e8 costituito dall'alternanza, lungo la navata di una chiesa, degli elementi di sostegno formati da pilastri e colonne o pilastri complessi e pilastri pi\u00f9 semplici.\nL'alternanza dei sostegni evita la monotonia della navata e serve a rinforzarla. Inoltre, i pilastri dei due lati della navata sorgono ai quattro angoli di un quadrato ed individuano una campata. Infatti, semicolonne o lesene, sporgenti dal pilastro, si collegano direttamente agli archi traversi delle campate.\nLe navate laterali, invece, generalmente presentano una campata per ogni sostegno.\nDiffusione.\nL'alternanza semplice di pilastri e colonne \u00e8 molto diffusa nelle chiese pre-romaniche e romaniche nelle zone dell'Alto Reno, del Basso Reno e della Bassa Sassonia. Esempi di sistema obbligato in queste zone sono le chiese della triade imperiale di Spira, Magonza e Worms, di Susteren e San Leucio a Werden.\nSistemi obbligati complessi.\nSono pi\u00f9 rari. L'esempio pi\u00f9 noto \u00e8 la Chiesa di San Michele (Hildesheim) la cui navata centrale \u00e8 scandita dall'alternanza di un pilastro e due colonne."}
{"id": "2066191", "revid": "1534511", "url": "https://it.wikipedia.org/wiki?curid=2066191", "title": "Moyez Vassanji", "text": "Vita.\nVassanji \u00e8 nato a Nairobi in Kenya nel 1950 ed \u00e8 cresciuto in Tanzania. La sua famiglia ha fatto parte della comunit\u00e0 indiana emigrata in Africa. Durante il suo corso di studio universitario all'Universit\u00e0 di Nairobi ha vinto una borsa di studio con la facolt\u00e0 di fisica nucleare presso il Massachusetts Institute of Technology. Ha completato gli studi presso l'Universit\u00e0 della Pennsylvania.\nNel 1978 si \u00e8 trasferito in Canada per lavorare al \"Chalk River Laboratories\" nel settore della fisica di ricerca.\nNel 1980 ha iniziato la sua carriera di scrittore, ha interrotto quella di fisico e si \u00e8 dedicato allo studio filologico indiano ed al sanscrito.\nAttualmente vive a Toronto con la moglie e due figli.\nOpere.\nLe tematiche principali affrontate da Vassanji sono varie, tra le quali, emergono l'interesse per la situazione politico-sociale dell'Africa orientale e dell'Asia meridionale. Questi contesti sono approfonditi per focalizzare l'attenzione sugli emigranti indiani, molti dei quali, in un secondo tempo si sono trasferiti in Europa o in Nordamerica. L'autore si sofferma sugli effetti che la \"diaspora indiana\" ha apportato alle identit\u00e0 di queste persone.\nNell'opera \"The Book of Secrets\" il tema fondamentale \u00e8 l'interazione sociale e culturale fra la comunit\u00e0 indiana, quella africana e l'amministrazione coloniale. In questa opera la storia coloniale africana \u00e8 utilizzata come scenario sul quale appaiono, in primo piano, le storie di vita personali.\nLa novella \"The Assassins Song\", pubblicata nel 2007 \u00e8 invece interamente ambientata in India.\nHa vinto due volte il Premio Giller: nel 1994 per \"The Book of Secrets\" e nel 2003 per \"Il mondo sospeso di Vikram Lall\"."}
{"id": "2066201", "revid": "284225", "url": "https://it.wikipedia.org/wiki?curid=2066201", "title": "Gruppo non abeliano", "text": ""}
{"id": "2066208", "revid": "490388", "url": "https://it.wikipedia.org/wiki?curid=2066208", "title": "Streptococcus pyogenes", "text": "Lo Streptococcus pyogenes (streptococco \u03b2-emolitico di gruppo A) \u00e8 un batterio Gram positivo, del diametro di 0,5-1,0 \u00b5m. Seminato in opportuni terreni di coltura (agar sangue), forma colonie di 1-2 mm con emolisi di tipo \u03b2 dopo 24 ore.\nPropriet\u00e0 e struttura.\nCome ogni streptococco, \"S. pyogenes\" \u00e8 un batterio anaerobio facoltativo formante colonie a catenella. Sono batteri capsulati, immobili, asporigeni, con metabolismo omolattico e catalasi negativi. Nella parete sono presenti antigeni gruppo-specifici e antigeni tipo-specifici, rappresentati da carboidrati della parete batterica che possono essere messi in evidenza con test immunologici rapidi. Queste differenze permettono la classificazione delle varie specie \u03b2-emolitiche di \"Streptococcus\"; in particolare \"S. pyogenes\" possiede come carboidrato gruppo specifico un dimero di N-acetilglucosamina e ramnosio, che costituisce circa il 10% del peso secco della cellula (gruppo A).\nFattori di virulenza.\n\"S. pyogenes\" possiede una grande quantit\u00e0 di fattori di virulenza che giustificano la patogenesi e il polimorfismo del quadro clinico.\nPatogenesi e immunit\u00e0.\nLa virulenza \u00e8 determinata dalla capacit\u00e0 che ha lo streptococco di effettuare il percorso:\nEpidemiologia.\n\"S. pyogenes\" colonizza l'orofaringe di soggetti sani e giovani adulti. Si trasmette per aerosol da persona a persona (zone affollate). Le infezioni dei tessuti molli (piodermiti, erisipela, cellulite, fascite) sono tipicamente precedute da una iniziale colonizzazione della pelle da parte dei \"S. pyogenes\" dopo che i batteri si sono introdotti nei tessuti superficiali o profondi attraverso lesioni cutanee. La colonizzazione pu\u00f2 anche avvenire attraverso fomiti o artropodi vettori.\nProfilo clinico.\n\"S. pyogenes\" \u00e8 in grado di sostenere malattie suppurative e malattie non suppurative.\nProfilo diagnostico.\nI campioni biologici elettivi sono i tamponi tonsillari e faringei. Altri tamponi possono essere prelevati dalla base delle lesioni cutanee sospette. All'esame microscopico, \"S. pyogenes\" sono visibili come piccoli cocchi Gram + con disposizione a catenella. Tuttavia l'esame microscopico \u00e8 poco specifico per la presenza di altre specie di \"Streptococcus\" nell'oro faringe. L'esame colturale prevede la semina su agar sangue, dove \u00e8 possibile visualizzare la \u03b2-emolisi dopo 24 ore. \"S. pyogenes\" cresce difficilmente in altri terreni dove non sia addizionato sangue per l'assenza di catalasi (presente nel sangue) in grado di metabolizzare i prodotti tossici dell'ossigeno. Il metodo Streptex \u00e8 di gran lunga il test pi\u00f9 specifico e sensibile, basato sulla ricerca di antigeni quali la streptolisina e la desossiribonucleasi mediante anticorpi monoclonali.\nInoltre, le colonie di \"S. pyogenes\" sono sensibili alla bacitracina, utile elemento di diagnosi differenziale per distinguere le varie specie di \"Streptococcus\". \"S. pyogenes\" presenta l'enzima L-pirrolidonilarilamidasi; la sua ricerca mediante substrati cromigeni offre un test a elevata specificit\u00e0. Nel campione ematico possono essere ricercati anticorpi quali il TAOS, antistreptochinasi e la anti-ialuronidasi.\nTerapia, prevenzione, controllo.\nLa penicillina o i suoi derivati rappresentano la terapia d'elezione, grazie all'elevata sensibilit\u00e0 di \"S. pyogenes\" a questi antibiotici. L'eritromicina e le cefalosporine risultano efficaci in pazienti allergici alla penicillina. La terapia, onde prevenire gli effetti non suppurativi di \"S. pyogenes\", deve durare almeno dieci giorni. Nei casi in cui si sospettino infezioni miste con stafilococchi si deve utilizzare oxacillina o vancomicina. Nelle infezioni cutanee \u00e8 necessario il drenaggio e pulizia della ferita."}
{"id": "2066212", "revid": "110157", "url": "https://it.wikipedia.org/wiki?curid=2066212", "title": "Cabimas", "text": "Cabimas \u00e8 una citt\u00e0 del Venezuela nello stato Zulia. Posta nella costa est del Lago di Maracaibo, \u00e8 il capoluogo del comune omonimo. \u00c8 la seconda maggiore citt\u00e0 dello stato e si piazza tra le venti maggiori citt\u00e0 del Venezuela.\nGeografia fisica.\nAttorno al suo perimetro, verso ovest si trova il Lago di Maracaibo, a nord i comuni di Santa Rita e Miranda, ad est lo stato di Lara, a sud i comuni di Sim\u00f3n Bol\u00edvar e Lagunillas.\nOrografia.\nIl territorio \u00e8 principalmente pianeggiante, con alcune principali depressioni che erano sede di antiche lagune. Tali lagune furono drenate per lasciare il passo ai centri urbani come Guavina, las 40's e la \"Baja\u00edta del Tuerto Te\u00f3filo\". Un settore di Guavina conserva ancora l'antico nome di \"El Ci\u00e9nego\".\nIl suolo della citt\u00e0 \u00e8 formato da depositi alluvionali e poche rocce, il che fa s\u00ec che le strade si erodano e cedano facilmente durante il periodo delle piogge, producendo buche.\nAltri abitati.\nOltre alla citt\u00e0 di Cabimas (capoluogo), il Comune di Cabimas comprende altri nuclei urbani:\nClima.\nIl clima \u00e8 torrido, con temperature che superano i 30\u00a0\u00b0C durante tutto l'anno. La combustione di gas naturale dei pozzi petroliferi produce grandi quantit\u00e0 di diossido di carbonio (CO2), che causa un incremento locale dell'effetto serra, cosa che rende Cabimas ancora pi\u00f9 calda rispetto a Maracaibo. Il clima \u00e8 per lo pi\u00f9 arido la maggior parte dell'anno, ma tra maggio e ottobre (stagione delle piogge) si verificano improvvisi temporali, spesso pomeridiani, in rapporto al microclima generato dal Lago di Maracaibo.\nL'effetto serra rende i giorni nuvolosi pi\u00f9 caldi rispetto a quelli soleggiati, dal momento che la coltre di CO2 non lascia sfuggire il calore nella troposfera.\nOrigini del nome.\n\"Cabima\" \u00e8 un vocabolo indigeno degli indiani caribe, che in Venezuela indica un albero noto come Copaiba o Cabima (\"Copaifera venezuelana\" Harms e Pittier, variet\u00e0 \"laxa\" Xena e Arroyo), da questo si estrae un olio medicinale, noto come \"Palo de Aceite\", \"B\u00e1lsamo de Copaiba\" oppure \"Aceite de Palo\".\nStoria.\nNell'antico \"asentamiento de Cabimas\", un gruppo di monaci Cappuccini fond\u00f2, nel 1758, un villaggio denominato Missione di San Ambrosio de Punta de Piedra. Di questo villaggio, ubicato nel settore attualmente conosciuto come \"La Missione\", sono rimasti resti archeologici, ma nessuna rovina. Contiene i ricordi della visita del vescovo del Venezuela Mariano Mart\u00ed alla popolazione nel 1771. In seguito il villaggio si svilupp\u00f2 come porto peschereccio sul Lago de Maracaibo, con meno di un migliaio di abitanti.\nAgli inizi del XX secolo avvenne la scoperta del petrolio, con la perforazione del pozzo Santa B\u00e1rbara (R2) nel 1917. Tuttavia, fu il pozzo \"Los Barrosos 2\" (R4) - con una produzione di 100.000 barili al giorno di petrolio- a fare notizia, e ad originare una autentica rifondazione di Cabimas nel 1931, quando inizi\u00f2 la creazione di Campos Petroleros per le concessioni di estrazione di petrolio cedute a imprese statunitensi e olandesi dal dittatore Juan Vicente G\u00f3mez.\nPopolazione e infrastrutture.\nLo sviluppo e la trasformazione della citt\u00e0 furono condizionati all'estrazione del petrolio. I principali viali (F, G, H, J, K, L, 31,32,33, tra le altre) furono numerati seguendo un sistema di coordinate elaborato dall'azienda petrolifera Shell per ubicare i suoi pozzi.\nCabimas fu popolata da gente di diverse regioni del Venezuela, e soprattutto da immigrati degli stati orientali, andini e del Falc\u00f3n. Un settore fondato per \"falconianos\" ricevette il nome di \"Corito\". Altri settori furono nominati secondo le attivit\u00e0 petrolifere, come strade con nomi di pozzi (R5, R10) o opere infrastrutturali (Gasplant).\nLa citt\u00e0 fu organizzata in Campi Petroliferi (Las 40's, Las 50's, Concordia, Hollywood, Campo Blanco, Campo Staff - oggi Las Palmas - Las C\u00fapulas), attorno ai quali si stabilirono gli immigrati, per cui la citt\u00e0 crebbe in modo disordinato. Fu popolata anche da immigrati stranieri: siriani, libanesi, cinesi, italiani, spagnoli, portoghesi e greci, che diedero forma e occuparono la maggior parte del commercio locale.\nOltre ad essere sempre stata pilastro dell'econom\u00eda venezuelana per la sua produzione di petrolio, il contributo maggiore di Cabimas alla Storia del paese fu la fondazione del primo Sindacato del Venezuela, il \"Sindicato de Obreros y Empleados Petroleros (SOEP)\", che opera nella stessa sede dal 1936.\nEconomia.\nL'industria petrolifera costituisce l'attivit\u00e0 principale, dalla scoperta del pozzo \"Barroso 2\" (R4) nel 1922.\nCabimas non dispone di strutture per la gestione, la lavorazione e il trasporto del gas naturale, cos\u00ec mentre il gas prodotto \u00e8 andato perduto per diversi decenni, \u00e8 in corso un progetto per costruire un impianto criogenico.\nIl commercio \u00e8 l'altra attivit\u00e0 di Cabimas, con grandi magazzini fondati e gestiti da immigrati dell'Europa mediterranea, Medio Oriente e Colombia. Esiste la pesca, ma \u00e8 stata pregiudicata dagli ampliamenti dell'impianto Lemna SP nel Lago di Maracaibo, dalla contaminazione del Lago e dalla mancanza di sicurezza.\nEsistono alcune fabbriche di oggetti come borse di plastica e altro. Nel Comune esiste una zona industriale molto ben preparata, ma nulla \u00e8 in funzione. Nelle zone rurali, come la Parroquia Ar\u00edstides Calvani, si pratica l'agricoltura di alberi da frutto e la \"ganader\u00eda\". Cabimas \u00e8 la sede dell'Asociaci\u00f3n de Ganaderos del Este del Lago (AGEL).\nSanit\u00e0 pubblica.\nCon pi\u00f9 di 50 anni di servizio esiste l'Ospedale Generale di Cabimas, in onore del Dr. Adolfo D'Empaire, ubicato sulle rive del lago, nella av. andres bello de ambrosio. Tale ospedale servee la costa orientale del lago, parte di Falcon, parte di Lara e parte di Trujillo.\nSanit\u00e0 privata.\nNell'anno 1956, i medici Dario Suarez O. e Otto Montero G., fondano quello che finora \u00e8 il Centro Medico di Cabimas S.A. l'ospedale privato pi\u00f9 grande dell'occidente del paese con pi\u00f9 di 180 camere di ospedalizzazione, e tutti i servizi ausiliari di diagnostica.\nInfrastrutture e trasporti.\nLa citt\u00e0 di Cabimas si trova a 40 minuti da Maracaibo, attraversando il Ponte sul lago, Rafael Urdaneta.\nPorti.\nIl porto di La Salina, con la sua isola artificiale, \u00e8 uno dei principali porti di imbarco per petroliere nel lago di Maracaibo, e da l\u00ec parte il petrolio grezzo per essere venduto negli Stati Uniti, in Europa e in Asia.\nEsistono altri piccoli moli privati di appaltatori di petrolio, come il molo di Halliburton nel Centro urbano di Las Palmas.\nIl porto peschereccio \u00e8 al Boulevard Costanero, ed \u00e8 utilizzato da imbarcazioni artigianali.\nMonumenti e luoghi d'interesse.\nEdifici religiosi cattolici.\nCattedrale Nostra Signora del Rosario. Av Independencia con calle Miranda. Vi si trova l'Immagine della Vergine del Rosario, Patrona di Cabimas, e anche l'Immagine di San Benito da Palermo che \u00e8 portata in processione il 27 dicembre e il 6 gennaio di ogni anno. La Cattedrale \u00e8 sede dell'Episcopato, ed \u00e8 la Chiesa pi\u00f9 antica di Cabimas.\nParchi, Piazze, Paseos.\nParco Bol\u00edvar. Avenida de la Independencia di fronte alla Cattedrale. La sua storia risale al 1824 quando nasce in Punta Icotea come la Piazza del Tempio di Nostra Signora del Rosario, poi fu la piazza Giovanni Crisostomo G\u00f3mez e finalmente, piazza Bol\u00edvar. Nel suo perimetro si trova il Teatro Municipale di Cabimas.\nFeste Patronali.\nFeria del Rosario.\nCelebrata a ottobre di ogni anno, con elezione di regina, concerti dal vivo, processione della Vergine del Rosario, mostra della C\u00e1mara de Industria y Comercio de Cabimas (EXPOCAICOC), attrazioni meccaniche, bande civili e sfilate.\nFesta di San Benito da Palermo.\nSan Benito da Palermo \u00e8 uno dei pochi santi neri cattolici celebrato a Cabimas con 2 processioni, una dalla cattedrale allo stadio della Missione attraverso l'avenida Andr\u00e9s Bello, e l'altra dalla cattedrale attraverso la calle Independencia e l'avenida Principal de la Rosa, fino alla chiesa Parrocchiale della Rosa, il 27 dicembre e il 6 gennaio di ogni anno. Una processione in ogni data, ogni anno ruota la data di ciascuna.\nLa processione \u00e8 accompagnata da gente che balla, musica di tamburi Chimb\u00e1ngeles, Bandiere Azzurre, Maracas e Pitos, esistono vari gruppi di Chimb\u00e1ngeles professionisti e tutti escono in quei giorni. La processione coinvolge 300.000 persone, essendo la maggiore di Zulia (San Benito \u00e8 festeggiato anche a Tasajeras, Ciudad Ojeda, Puerto Escondido, Santa Rita, Bobures e Gibraltar per citare degli esempi). \u00c8 una delle feste pi\u00f9 frequentate di tutta la citt\u00e0.\nCultura e Istruzione.\nLicei pubblici di Cabimas.\nUna istituzione molto diversa dalle altre istituzioni, dovuto al fatto che la stessa grad\u00faa Tecnici Professionisti, Intellettuali e capaci de llevar a cabo un trabajo en su \u00e1rea e anche di entrare direttamente nel mondo del lavoro, essendo anche un professionista completo.\nSituati nella Av. Andr\u00e9s Bello, Sector Punta Icotea, con grandi aree e impianti comodi.\nQuesta istituzione fu creata en Homenaje al Professore di Geografia e Storia Prof. Armando Su\u00e1rez Malav\u00e9 fondatore del Centro Educativo di Cabimas istituzione privata che copriva le aree di insegnamento dall'Educazione Primaria al Bachillerato en las menciones de Enfermer\u00eda, Scienze, Commercio e Bachilleres in Docencia, in seguito fond\u00f2 il Collegio Combinado Cabimas, che lasci\u00f2 il passo a questa nuova istituzione che attualmente offre Educazione Prescolare, Educazione di Base e Bachillerato nel campo delle Scienze. Il Prof. Armando Su\u00e1rez Malav\u00e9 nacque nel popolo Guarapiche, Estado Sucre, ma molto giovane si rec\u00f2 nelle terre zulianas, formando molti giovani di questa citt\u00e0.\n\"Liceo Herm\u00e1goras Ch\u00e1vez\"\nSituato attualmente nella calle 14 Urb las 40's, fondato nel 1956 nella sede attuale della Scuola di Base Manuel M\u00e9ndez nella Av Andr\u00e9s Bello di fronte alla E.T.I. Nella stessa sede attuale funziona il liceo Nocturno Alejandro Fuenmayor. Il liceo Ch\u00e1vez forma bachilleres nelle aree delle scienze, umanistiche, segretariato e contabilit\u00e0, molti dei quali poi continuano i propri studi nelle universit\u00e0 della citt\u00e0.\nMedia.\nStampa.\nNon ci sono riviste o stampa edite a Cabimas, vi sono corrispondenti dei periodici \"Panorama\", \"El Regional\" e \"La Verdad\"."}
{"id": "2066219", "revid": "729019", "url": "https://it.wikipedia.org/wiki?curid=2066219", "title": "Secret Records", "text": "La Secret Records \u00e8 una casa discografica scozzese specializzata in Punk rock, Alternative rock e Blues.\nHa pubblicato artisti come gli Anti-Nowhere League, Buzzcocks, Charged GBH, Sham 69, Exploited e UK Subs."}
{"id": "2066221", "revid": "729019", "url": "https://it.wikipedia.org/wiki?curid=2066221", "title": "Palumbo Editore", "text": "La G.B. Palumbo &amp; C. Editore S.p.A. \u00e8 una casa editrice indipendente presente soprattutto nel campo delle scienze umanistiche.\nStoria.\nL'azienda nasce a Palermo nel 1939, ad opera di Giovan Battista Palumbo. Solo al termine della seconda guerra mondiale pot\u00e9 per\u00f2 sviluppare appieno l'attivit\u00e0 imprenditoriale.\nTra gli autori che iniziarono a collaborare con la casa editrice vi furono Giovanni Papini, Giuseppe Cocchiara, Giusto Monaco.\nNegli anni sessanta la casa editrice pubblica opere di Giuseppe Petronio e concentra il suo impegno nelle pubblicazioni scolastiche per l'universit\u00e0 e le scuole medie superiori. Negli anni settanta pubblicano con la Palumbo autori noti come Alberto Asor Rosa (\"Il caso Verga\"), Alberto Mario Cirese (\"Cultura egemonica e culture subalterne. Rassegna di studi sul mondo popolare tradizionale\" e \"La poesia popolare\"), Antonino Buttitta, Giulio Angioni, Gianni Statera (\"Metodologie e tecniche della ricerca sociale: una introduzione sistematica\", \"Problemi della sociologia\", \"Societ\u00e0 e comunicazioni di massa\"), Giorgio Tinazzi (\"Il cinema di Luis Bu\u00f1uel\"), Aldo Duro (\"Vocabolario italiano\", \"Dizionario della lingua e della civilt\u00e0 italiana contemporanea\"), Francesco Brancato.\nNel 1980 la Palumbo, nel suo impegno per l'editoria scolastica, pubblica \"L'et\u00e0 e le et\u00e0: antologia italiana per la scuola media\", scritto da Leonardo Sciascia, e \"L'attivit\u00e0 letteraria nell'antica Roma\" e \"L'attivit\u00e0 letteraria nell'antica Grecia\" di Giusto Monaco.\nNel 1986 i figli di Giovan Battista Palumbo, Giorgio e Mario, prendono la direzione dell'impresa a causa della morte del padre.\nSeguono innovazioni nel campo dell'editoria scolastica come \"La scrittura e l'interpretazione\" di Romano Luperini, Pietro Cataldi, Lidia Marchiani.\nNegli anni 2000 proseguono gli aggiornamenti con l'adozione delle nuove tecnologie multimediali nelle produzioni umanistiche ma ampliando l'attenzione anche alle opere scientifiche. Con questo obiettivo nel 2005 nasce la Palumbo Multimedia."}
{"id": "2066227", "revid": "767487", "url": "https://it.wikipedia.org/wiki?curid=2066227", "title": "Treaty ports", "text": "Con l'espressione porti dei trattati, o porti dei trattati ineguali, in inglese \"treaty ports\", ci si riferisce alle citt\u00e0 portuali in Cina, Giappone e Corea aperti al traffico commerciale internazionale mediante la stipulazione dei trattati ineguali.\nDescrizione.\nDal punto di vista occidentale questi scali favorivano la libera concorrenza, ma in pratica l'inclusione della clausola della nazione pi\u00f9 favorita inserita nei numerosi trattati ineguali diede avvio all'epoca ad un'escalation imperialistica da parte delle potenze occidentali e statunitense.\nI primi cinque porti vennero aperti in Cina attraverso il Trattato di Nanchino del 1842, dopo la conclusione della Prima Guerra dell'Oppio; tra di essi vi erano Hong Kong e Shanghai."}
{"id": "2066230", "revid": "599013", "url": "https://it.wikipedia.org/wiki?curid=2066230", "title": "Damien Hardman", "text": "Gi\u00e0 a 19 anni Hardman vinse il titolo mondiale junior, guadagnando cos\u00ec l'accesso all'ASP world tour. Ha vinto due titoli mondiali, nel 1987 e nel 1991, e si \u00e8 ritirato dalle competizioni nel 1999."}
{"id": "2066234", "revid": "1924342", "url": "https://it.wikipedia.org/wiki?curid=2066234", "title": "Les premi\u00e8res ann\u00e9es", "text": "Les premi\u00e8res ann\u00e9es \u00e8 il diciannovesimo album e la sesta raccolta in lingua francese della cantante canadese C\u00e9line Dion, distribuita in Francia dalla Sony il 10 gennaio 1994. Presenta diciotto canzoni registrate tra il 1982 e il 1988, tra cui \"Ne partez pas sans moi\", canzoni vincitrice dell'Eurovision Song Contest nel 1988. In Francia, l'album \u00e8 stato certificato disco d'oro. \u00c8 stato anche pubblicato in Belgio dove ha raggiunto la posizione numero dodici della classifica in Vallonia.\nAntefatti e contenuti.\nDopo il successo \"di Un gar\u00e7on pas comme les autres (Ziggy),\" che raggiunse la seconda posizione nella classifica dei singoli in Francia nel 1993, la Sony pubblic\u00f2 \"Les Premi\u00e8res Ann\u00e9es\" il 10 gennaio 1994, una raccolta delle prime registrazioni della Dion degli anni '80. L'album contiene anche dei singoli mai inseriti in un CD, come \"En Amour\" e \"Comment t'aime\"r, originariamente pubblicati solo sul lato B di altri singoli. Dopo il successo commerciale in altri paesi di \"The Color of My Love\" (1993), l'album \u00e8 stato distribuito in alcune parti del mondo con copertine diverse e sotto altrettante etichette diverse. Fu ristampato nell'ottobre del 1995, quando la \"Dion-mania\" tocc\u00f2 la Francia, anche dopo il successo di \"Falling into You\" (1996).\nRecensioni da parte della critica e successo commerciale.\n\"AllMusic\" diede all'album due stelle e mezzo su cinque. Grazie al successo di \"D'eux\", \"Les premi\u00e8res ann\u00e9es\" vendettero 180.000 copie in Francia, ottenendo la certificazione di disco d'oro nel novembre 1995. Dopo essere stato pubblicato anche in Belgio, entr\u00f2 nella \"Wallonia Albums Chart\" nel giugno 1995 e raggiunse la dodicesima posizione nel novembre dello stesso anno. Ha venduto pi\u00f9 di 300,000 copie nel mondo."}
{"id": "2066246", "revid": "729019", "url": "https://it.wikipedia.org/wiki?curid=2066246", "title": "Alexander Berner", "text": "Ha partecipato per la prima ed unica volta ai Giochi olimpici invernali all'edizione di Sankt Moritz nel 1928 classificandosi quinto a un decimo da Agostino Lanfranchi e a 3,7 secondi dalla medaglia di bronzo David Carnegie."}
{"id": "2066257", "revid": "599013", "url": "https://it.wikipedia.org/wiki?curid=2066257", "title": "Riad Garcia", "text": "Gioca nel ruolo di centrale nel .\nCarriera.\nLa sua carriera inizi\u00f2 nel 1998 nelle giovanili del Flamengo, squadra di Rio de Janeiro. Esord\u00ec in Superliga (il massimo campionato brasiliano) nel 2000, con il Burge Barao. Dopo due anni si trasfer\u00ec nell'Ulbra, dove nel 2003 vinse lo scudetto. La sua carriera in patria continu\u00f2 giocando a Novo Hamburgo e a Florian\u00f3polis.\nArriv\u00f2 in Italia nella stagione 2006-07, precisamente alla Bre Banca Lannutti Cuneo, dove vinse la regular season ma venne sconfitto nelle semifinali dei play-off. L'anno successivo gioc\u00f2 nella Top Volley di Latina, ma la stagione vide la formazione laziale retrocedere in Serie A2.\nCon gi\u00e0 pronto un biglietto aereo di sola andata per il Brasile, venne contattato nel maggio 2008 dai campioni d'Italia della Trentino Volley. A causa della norma che contingenta l'uso dei giocatori stranieri nel campionato italiano, il centrale brasiliano venne utilizzato quasi esclusivamente in Champions League, trofeo che la formazione trentina vinse il 5 aprile 2009 a Praga.\nLa sua avventura in Trentino sembr\u00f2 essere terminata dopo solo una stagione; infatti non li venne rinnovato il tesseramento per l'anno successivo. Durante l'estate del 2009 si sottopose ad un'operazione al ginocchio destro, per riprendersi completamente da un infortunio. Superate le prime fasi della riabilitazione, e ancora senza squadra, ritorn\u00f2 a Trento, dove pot\u00e9 tornare ad allenarsi con la sua vecchia squadra. Il 23 novembre, a margine della conferenza stampa indetta per la presentazione della nuova edizione della Champions League, venne comunicato il nuovo tesseramento del giocatore con la Trentino Volley. Anche in questo caso pot\u00e9 essere utilizzato solamente nella competizione europea: e proprio in ambito europeo, il 2 maggio 2010 conquist\u00f2 assieme ai compagni la sua seconda Champions League.\nNel maggio del 2010 visse una breve esperienza nel campionato del Qatar, venendo ceduto in prestito mensile al Qatar Sports Club insieme al compagno di club Osmany Juantorena. Con la squadra qatariota arriv\u00f2 in finale di Emir Cup, dove per\u00f2 venne sconfitto dall'Al Rayan, che a sua volta aveva preso in prestito giocatori del calibro di Wout Wijsmans e Ivan Miljkovi\u0107.\nCon la maglia della nazionale ha vinto due medaglie d'oro nei mondiali giovanili, mentre con la formazione maggiore ha conquistato la medaglia d'argento alla Coppa America 2007."}
{"id": "2066258", "revid": "547034", "url": "https://it.wikipedia.org/wiki?curid=2066258", "title": "Gold Vol. 1", "text": "Gold Vol. 1 \u00e8 la settima compilation in lingua francese della cantante canadese C\u00e9line Dion, distribuita in Francia il 2 ottobre 1995. Presenta quattordici canzoni registrate tra il 1982 e il 1988, tra cui \"Ne partez pas sans moi\", canzone vincitrice dell\"'Eurovision Song Contest 1988\". Successivamente, l'album fu rilasciato anche in altri paesi del mondo. \u00c8 stato pubblicato con molti altri titoli diversi e con altrettante copertine diverse e varie etichette musicali. \"Gold Vol. 1\" \u00e8 stato certificato doppio disco d'oro in Francia, dove ha raggiunto la posizione numero 30 nella classifica degli album pi\u00f9 venduti. L'album \u00e8 salito in classifica anche in Belgio Vallonia, Giappone e Regno Unito.\nAntefatti e contenuti.\nDopo il successo di \"D'eux\", diventato l'album in lingua francese pi\u00f9 venduto di tutti i tempi, varie etichette musicali di tutto il mondo pubblicarono diverse compilation con le prime registrazioni della Dion degli anni '80. Queste sono state emesse da varie etichette musicali, con copertine e titoli diversi: \n\"Gold Vol. 1\" \u00e8 stato pubblicato il 2 ottobre 1995 in Francia mentre le altre versioni sono state rilasciate successivamente nel resto d'Europa, Asia, Australia e Sud America.\nAccoglienza.\nRob Theakston di \"AllMusic\" diede all'album tre stelle su cinque, osservando che \"le esibizioni offrono uno sguardo sullo stile in via di sviluppo che Dion avrebbe poi fatto suo\". James Christopher Monger di \"AllMusic\" diede all'album due stelle e mezzo e scrisse che \"l'album presenta quattordici tracce nella lingua francese originaria di C\u00e9line Dion dai suoi anni pre-Titanic, tutti molto popolari in Canada e Francia\".\n\"Gold Vol. 1\" raggiunse la trentesima posizione della classifica degli album in Francia nell'ottobre 1995, ottenendo il doppio disco d'oro nel 2000, dopo aver venduto 385.400 copie. L'album ha raggiunto il picco alla numero trentadue in Belgio nel novembre del 1995 e alla numero sessantaquattro in Giappone nel marzo del 1996. Nel Regno Unito l'album fu pubblicato sotto due etichette musicali diverse: D Sharp Music (\"For You\") ed Epic Records (\"Les premi\u00e8res ann\u00e9es\"). \"For You\" raggiunse la posizione numero 138 nella classifica \"UK Albums\" nel febbraio 1996 mentre \"Les premi\u00e8res ann\u00e9es\" fu pubblicato nel Regno Unito nell'ottobre 1996 raggiungendo la numero 135 nel settembre 1998."}
{"id": "2066265", "revid": "124199509", "url": "https://it.wikipedia.org/wiki?curid=2066265", "title": "Guerra dell'Interdetto", "text": "Per guerra dell'interdetto si intende la vertenza, fra la Repubblica di Venezia e lo Stato Pontificio, scoppiata nel 1606 a causa dell'arresto a Venezia di due preti cattolici accusati di reati comuni e dell'adozione da parte della Serenissima di una serie di leggi volte al contenimento della propriet\u00e0 ecclesiastica.\nStoria.\nNel quadro del predominio spagnolo in Italia, solo l'antica e potente Repubblica di Venezia conservava l'autonomia non solo formale, e come sempre nella sua storia Venezia mantenne rapporti politici ed economici non solo con l'Europa protestante ma anche con le popolazioni islamiche.\nNel 1606 l'arresto, ordinato dal Consiglio veneziano dei Dieci, di due religiosi accusati di reati comuni provoc\u00f2 un duro scontro fra la Serenissima e lo Stato Pontificio.\nA scatenare la reazione del Papato fu il fatto che le autorit\u00e0 veneziane si rifiutarono di riconoscere che il clero costituiva un corpo a s\u00e9, con un suo diritto e i suoi tribunali, e che non era sotto la giurisdizione degli Stati.\nPer cercare di indurre i suoi avversari a tornare sui propri passi, il pontefice Paolo V (1605 - 1621) minacci\u00f2 di disporre l'interdetto sulla citt\u00e0, ossia di colpirla con una sorta di scomunica collettiva che avrebbe posto Venezia al di fuori della Chiesa, impedendo ogni forma di amministrazione dei sacramenti: l'ultimatum papale fu respinto e il Papa mise in atto quanto aveva minacciato.\nSeguirono mesi caratterizzati da grande tensione e da un conflitto dottrinale, combattuto a colpi di pamphlet, che suscit\u00f2 l'interesse dei circoli intellettuali e religiosi di tutt'Europa e avrebbe seguitato a destarne per lungo tempo, se \u00e8 vero che ancora verso la fine del Settecento nel dibattito illuministico in Germania la \"Guerra dell'Interdetto\", condotta dalla Repubblica di Venezia \"con dispendio di intelligenza, fermezza e aristocratica moderazione\", fornir\u00e0 un'efficace rappresentazione della \"lotta tra i diritti della sovranit\u00e0 temporale e le pretese di quella spirituale\". Erano di fatto in contrasto due poteri che si affrontavano senza possibilit\u00e0 di conciliazione, quello dello Stato e quello della Chiesa, il primo deciso ad imporre a tutti i suoi sudditi l'obbedienza delle leggi, senza differenza tra laici e clero, il secondo determinato a farsi riconoscere come corpo separato, posto al di sopra delle frontiere e legato all'obbedienza del Papa.\nNella \"battaglia di scritture\" che infuri\u00f2 tra Roma e Venezia, il governo veneziano pot\u00e9 valersi di un \"consigliere giuridico\" d'eccezione, il frate Paolo Sarpi, uomo di cultura e grande storico della Chiesa: lucido e brillante polemista, fu lui a ribattere punto per punto alla pretese romane, accusando il Papato di rompere con la tradizione per imporre un inaudito potere pontificio sulla vita cristiana.\nI temi toccati da Paolo Sarpi nella sua difesa dei diritti dello Stato riguardavano una questione di rilevanza europea e la contesa sembr\u00f2 effettivamente sul punto di trascinare l'intero continente in un nuovo conflitto tra chi si era schierato a fianco della Serenissima (ad esempio l'Inghilterra) e quanti condividevano la posizione papale (in particolare la Spagna).\nGrazie alla mediazione della Francia, tuttavia, si giunse ad un compromesso: Venezia fu liberata dall'interdetto - bench\u00e9, durante tutto il periodo le funzioni religiose siano state celebrate come nulla fosse accaduto (anche grazie alla presenza di qualche soldato nei pressi delle cerimonie) - e i due religiosi arrestati furono affidati all'ambasciatore francese, il quale a sua volta li consegn\u00f2 alle autorit\u00e0 romane.\nGli ordini religiosi che avevano abbandonato Venezia vi furono riammessi, con la vistosa eccezione dei gesuiti."}
{"id": "2066270", "revid": "1048993", "url": "https://it.wikipedia.org/wiki?curid=2066270", "title": "Dita Parlo", "text": "Biografia.\nNata a Stettino, debutta nel 1928 nei film \"Heimkehr\" e \"Die Dame mit der Maske\", inizia a farsi conoscere grazie ai film \"L'imperatrice perduta\", \"Rapsodia ungherese\" e \"La sposa del Danubio\", diventando molto popolare in Germania e in Francia. I film che l'hanno resa pi\u00f9 celebre sono \"L'Atalante\" di Jean Vigo e \"La grande illusione\" di Jean Renoir, considerati tuttora dei capolavori della settima arte.\nSuccessivamente tent\u00f2 di costruirsi una carriera nel cinema americano, ottenendo un paio di ruoli in film hollywoodiani, ma, a causa dello scarso successo delle pellicole, non fu in grado di estendere la propria fama oltre l'Europa. L'attrice era stata scritturata da Orson Welles come protagonista femminile dell'adattamento cinematografico del romanzo di Joseph Conrad \"Cuore di tenebra\", ma il progetto non and\u00f2 mai in porto.\nTornata in Francia, venne arrestata con l'accusa di collaborazionismo, e dopo lo scoppio della seconda guerra mondiale torn\u00f2 in Germania, dove inizi\u00f2 il suo declino, non lavorando per oltre dieci anni. La Parlo torn\u00f2 a lavorare nel 1950 comparendo nel film \"Giustizia \u00e8 fatta\", per poi rimanere ferma per altri quindici anni e infine recitare nel suo ultimo film, \"La donna di picche\" del 1965.\nMor\u00ec all'eta di 65 anni, presso una clinica privata di Parigi.\nEredit\u00e0 culturale.\nLa sua figura \u00e8 stata di riferimento a Madonna, che ha adottato il suo nome per il libro fotografico \"Sex\" e per l'album \"Erotica\". Inoltre la pin-up \"burlesque\" Dita von Teese ha preso il suo nome, omaggiandola.\nFilmografia.\n\"La filmografia \u00e8 completa. Quando manca il nome del regista, questo non viene riportato nei titoli.\""}
{"id": "2066272", "revid": "2006282", "url": "https://it.wikipedia.org/wiki?curid=2066272", "title": "Carta ECF", "text": "La carta ECF (acronimo di \"Elemental Chlorine Free\", ovvero \"senza cloro\") \u00e8 un tipo di carta ecologica in quanto per la sua sbiancatura sono stati usati prodotti esenti da cloro elementare organico."}
{"id": "2066273", "revid": "830939", "url": "https://it.wikipedia.org/wiki?curid=2066273", "title": "Thomas Wanker", "text": "Fra i suoi lavori si ricordano le musiche per:"}
{"id": "2066277", "revid": "1494169", "url": "https://it.wikipedia.org/wiki?curid=2066277", "title": "Villa Mocenigo", "text": ""}
{"id": "2066281", "revid": "228587", "url": "https://it.wikipedia.org/wiki?curid=2066281", "title": "Slipping away (Crier la vie)", "text": "Slipping away (Crier la vie) \u00e8 il singolo del cantante Moby in duetto con la cantante francese Myl\u00e8ne Farmer, pubblicato il 25 settembre 2006.\nIl singolo \u00e8 stato messo in commercio solo in alcuni paesi europei come Francia, Belgio e Russia ed \u00e8 un estratto dal primo best of del cantante statunitense Go - The Very Best of Moby. I due cantanti eclettici si erano da tempo messi in contatto per produrre una canzone insieme ed \u00e8 proprio all'occasione di questo best of che Moby invita la rossa a riprendere uno dei suoi passati singoli della sua carriera.\nIl singolo arriv\u00f2 alla prima posizione in Francia e Belgio e guadagn\u00f2 un quarto posto anche in Russia (paese in cui la Farmer riscuote successo da anni). Ha venduto 200.000 copie ed \u00e8 diventato in poche settimane disco d'oro.\nIl videoclip \u00e8 diretto da Hugo Ramirez ed \u00e8 una sorta di \"fotocopia\" del precedente videoclip, con delle immagini che rappresentano vari momenti della vita affiancate alle parole in inglese e francese del testo che volteggiano tra le immagini."}
{"id": "2066283", "revid": "810736", "url": "https://it.wikipedia.org/wiki?curid=2066283", "title": "Greyson Gunheim", "text": "Nella NFL.\nStagione 2008\nPreso dai rookie non selezionati dagli Oakland Raiders. All'inizio firma un contratto con la squadra di pratica, poi l'8 novembre viene inserito nei 53 giocatori \"attivi\" del roster della squadra. \u00c8 sceso in campo per la prima volta in una partita ufficiale il 9 novembre contro i Carolina Panthers. Ha giocato 3 partite ma non da titolare facendo 2 tackle da solo e un sack.\nStagione 2009\nIl 6 settembre finisce nella squadra di pratica. Il 30 dicembre ritorna nei 53 giocatori \"attivi\" del roster della squadra, chiudendo la stagione senza mai giocare una partita.\nStagione 2010\nIl 4 settembre viene \"tagliato\" dai \"Raiders\".\nVittorie e premi.\nNessuno."}
{"id": "2066285", "revid": "729019", "url": "https://it.wikipedia.org/wiki?curid=2066285", "title": "Mercedes-Benz M10", "text": "Con la sigla Mercedes-Benz M10 (o Daimler-Benz M10) si intende una piccola famiglia di motori a scoppio prodotti dal 1929 al 1935 dalla Casa automobilistica tedesca Daimler-Benz per il suo marchio automobilistico Mercedes-Benz.\nCaratteristiche.\nI primi motori \"M10\" erano nati per sostituire il 6 cilindri M09 da 3.4 litri, del quale riprendevano l'architettura generale. &lt;br&gt;\nIn generale tutti i motori \"M10\" condividevano le seguenti caratteristiche:\nDi seguito vengono illustrate le diverse versioni dei motori \"M10\".\nVersione da 3.5 litri.\nIl motore \"M10\" da 3.5 litri \u00e8 la prima versione in ordine cronologico tra quelle appartenenti alla famiglia \"M10\". Deriva direttamente dal motore \"M05\" da 3.4 litri ed ha le seguenti caratteristiche:\nVersioni da 3.7 litri.\nFin dal suo esordio, il motore \"M10\" da 3.5 litri \u00e8 stato dapprima affiancato ed in seguito sostituito dalla versione da 3.7 litri, anch'essa a 6 cilindri, ma che si differenziava dall'unit\u00e0 motrice pi\u00f9 piccola principalmente per l'alesaggio, portato da 80 ad 82.5\u00a0mm, con conseguente aumento della cilindrata da 3468 a 3688 cc. &lt;br&gt;\nQuesta unit\u00e0 \u00e8 stata proposta in tre varianti di potenza.\nM10 da 68 CV.\nLa variante meno potente era caratterizzata da un rapporto di compressione di 5.45:1. Tale unit\u00e0 era alimentata da due carburatori Zenith ed erogava 68 CV a 2900 giri/min. Le sue caratteristiche di motore a regime lento ne facevano un'unit\u00e0 motrice ricca di coppia motrice e pressoch\u00e9 indistruttibile. \u00c8 stato perci\u00f2 montato non su autovetture, ma su un autocarro per trasporto pesante, vale a dire il Mercedes-Benz G3A, prodotto dal 1929 al 1935.\nM10 II.\nIl 3.7 \"M10\" per uso automobilistico \u00e8 noto anche con la sigla M10 II. Introdotto anch'esso nel 1929, era caratterizzato da un rapporto di compressione di 5.5:1, montava due carburatori Solex ed erogava una potenza massima di 75 CV a 3200 giri/min. \u00c8 stato montato sulle Mercedes-Benz W10 15/75 PS Typ 370 Mannheim (1929-32).\nDi questo motore \u00e8 esistita una sottovariante, caratterizzata da un pi\u00f9 alto rapporto di compressione (5.75:1), ed in grado di erogare 78 CV di potenza massima. Questo motore ha trovato applicazione sulle \"Mercedes-Benz WS10 15/78 Typ 370 Mannheim\", prodotte nel solo 1933."}
{"id": "2066286", "revid": "63727", "url": "https://it.wikipedia.org/wiki?curid=2066286", "title": "Daimler-Benz M10", "text": ""}
{"id": "2066289", "revid": "729019", "url": "https://it.wikipedia.org/wiki?curid=2066289", "title": "Mercedes-Benz M09", "text": "Il Mercedes-Benz M09 (o Daimler-Benz M09) \u00e8 un motore a scoppio prodotto dal 1928 al 1929 dalla Casa automobilistica tedesca Daimler-Benz per il suo marchio automobilistico Mercedes-Benz.\nCaratteristiche.\nIl motore \"M09\" sostituisce il motore M04 da 3.1 litri, del quale si presenta come una versione maggiorata. Di seguito sono riportate le sue caratteristiche:\nQuesto motore \u00e8 stato sostituito nel 1929 dal motore M10 da 3.5 litri, derivato direttamente dal 3.4 \"M05\", ma con diverso rapporto di compressione."}
{"id": "2066290", "revid": "729019", "url": "https://it.wikipedia.org/wiki?curid=2066290", "title": "Ambrym", "text": "Ambrym \u00e8 un'isola situata nell'Oceano Pacifico e appartenente alla repubblica di Vanuatu.\n\u00c8 una delle tre isole principali della provincia di Malampa e la quinta isola pi\u00f9 grande dello Stato, la sua superficie \u00e8 pari a 678\u00a0km\u00b2 e gli abitanti sono circa 10.000.\nGli insediamenti e le attivit\u00e0 economiche si concentrano nelle pianure costiere, nella parte interna dell'isola si trovano alcuni vulcani attivi.\nGeografia.\nL'isola \u00e8 situata nella parte centrale dell'arcipelago circa 170\u00a0km a nord della capitale Port Vila e circa 2000\u00a0km a nord est dell'Australia. Nella parte orientale si affaccia sull'Oceano Pacifico mentre la parte occidentale si affaccia sul Mar dei Coralli.\nAmbrym ha una forma triangolare, agli estremi orientali, settentrionale e occidentali del nucleo montagnoso dell'isola si trovano tre penisole di forma molto simile. L'estensione da est a ovest \u00e8 di circa 43\u00a0km, da nord a sud invece \u00e8 di 30\u00a0km.\nNella parte centrale dell'isola si trovano i vulcani che raggiungono un'altitudine di circa 1.300\u00a0m s.l.m. e intorno ai quali si sviluppa una vasta e arida fascia lavica. La parte pi\u00f9 vicina alla costa presenta invece vegetazione tropicale caratterizzata da una fitta giungla. L'attivit\u00e0 economica principale \u00e8 la coltivazione del cocco.\nStoria.\nIl primo ad avvistare l'isola fu il francese Louis Antoine de Bougainville nel 1768. James Cook vi pass\u00f2 a fianco sei anni dopo, riport\u00f2 nei suoi diari di attivit\u00e0 vulcanica sull'isola ma non vi sbarc\u00f2.\nNel 1913, in occasione di un'eruzione particolarmente violenta l'intera popolazione dell'isola fu evacuata.\nGeologia.\nL'arcipelago di Vanuatu \u00e8 situato nella zona di incontro fra la placca pacifica e la placca indo-australiana ed \u00e8 quindi caratterizzato da un'intensa attivit\u00e0 vulcanica.\nDa un punto di vista geologico l'isola di Ambrym \u00e8 costituita da un enorme vulcano a scudo che, nel contempo, \u00e8 il principale vulcano dell'arcipelago. I due crateri principali \"Benbow\" e \"Marum\" sono collocati in una caldera costituitasi circa 2.000 anni fa in seguito ad un'enorme eruzione durante la quale sono stati espulsi circa 70\u00a0km cubi di materiale (circa 6 volte quanto espulso dall'eruzione del Pinatubo del 1991).\nAlcuni dei crateri sono ancora attivi, in epoca recente vi sono state numerose eruzioni, quelle che provocarono pi\u00f9 danno furono nel 1913, 1929 e 1950 quando vennero distrutti diversi villaggi. Le ultime eruzioni furono nel 1979 e nel 1993, non fecero vittime ma provocarono la distruzione dei raccolti.\nCuriosit\u00e0.\nNel marzo del 2017, Google ha inserito le foto dei laghi di lava del cratere di Marum nel repertorio di Google Street View"}
{"id": "2066291", "revid": "63727", "url": "https://it.wikipedia.org/wiki?curid=2066291", "title": "Daimler-Benz M09", "text": ""}
{"id": "2066293", "revid": "1602064", "url": "https://it.wikipedia.org/wiki?curid=2066293", "title": "Homer (Alaska)", "text": "Homer \u00e8 una citt\u00e0 degli Stati Uniti d'America, nel Borough della Penisola di Kenai, nello Stato dell'Alaska di abitanti. Uno dei soprannomi di Homer \u00e8 \"Il borgo cosmico in riva al mare\", un altro \u00e8 \"Alla fine della strada\"."}
{"id": "2066295", "revid": "63727", "url": "https://it.wikipedia.org/wiki?curid=2066295", "title": "Daimler-Benz M03", "text": ""}
{"id": "2066296", "revid": "63727", "url": "https://it.wikipedia.org/wiki?curid=2066296", "title": "Daimler-Benz M04", "text": ""}
{"id": "2066297", "revid": "671029", "url": "https://it.wikipedia.org/wiki?curid=2066297", "title": "Eurocup 2008-2009", "text": "L'Eurocup di pallacanestro 2008-2009 si \u00e8 svolta dal 14 ottobre 2008 al 5 aprile 2009. La formula prevedeva inizialmente due turni preliminari con andata e ritorno, successivamente una regular season dove le prime due classificate di ogni raggruppamento passavano al girone successivo (Last 16). Le prime due dei Last 16 andavano alla Final 8 di Torino, che si \u00e8 svolta tra il 2 e il 5 aprile.\nLa vittoria finale \u00e8 stata ad appannaggio dei lituani del Lietuvos Rytas sui russi del Chimki.\nTurno preliminare.\nPrimo turno preliminare.\nDal 14 al 21 ottobre\nSecondo turno preliminare.\nDal 4 all'11 novembre\nRegular season.\nLa Regular Season \u00e8 stata disputata dal 25 novembre 2008 al 13 gennaio 2009.\nLast 16.\nDal 27 gennaio al 10 marzo.\nFinal Eight.\nDal 2 al 5 aprile al Palasport Olimpico di Torino."}
{"id": "2066298", "revid": "339392", "url": "https://it.wikipedia.org/wiki?curid=2066298", "title": "Daimler-Benz M05", "text": ""}
{"id": "2066302", "revid": "1543377", "url": "https://it.wikipedia.org/wiki?curid=2066302", "title": "Nihal (astronomia)", "text": "Nihal (Beta Lep, \u03b2 Leporis, \u03b2 Lep) \u00e8 una stella della costellazione della Lepre di magnitudine apparente +2,84. Dista 160 anni luce dal sistema solare. Il suo nome proviene dall'arabo \"An-Nihal\", che significa \"i cammelli saziando la loro sete\".\nOsservazione.\nSi tratta di una stella situata nell'emisfero celeste australe; grazie alla sua posizione non fortemente australe, pu\u00f2 essere osservata dalla gran parte delle regioni della Terra, sebbene gli osservatori dell'emisfero sud siano pi\u00f9 avvantaggiati. Nei pressi dell'Antartide appare circumpolare, mentre resta sempre invisibile solo in prossimit\u00e0 del circolo polare artico. La sua magnitudine pari a 2,84 le consente di essere scorta con facilit\u00e0 anche dalle aree urbane di moderate dimensioni.\nCaratteristiche fisiche.\nBeta Leporis \u00e8 una gigante brillante gialla di tipo spettrale G5II; \u00e8 165 volte pi\u00f9 luminosa del Sole e si stima abbia un'et\u00e0 di 240 milioni di anni. Attualmente si trova in rapida evoluzione con all'interno un nucleo inerte di elio, e in meno di un milione di anni aumenter\u00e0 la sua luminosit\u00e0 quando inizier\u00e0 a convertire l'elio in carbonio e ossigeno tramite il processo tre alfa. Ha una massa 3,5 volte quella del Sole ed un raggio 16 volte superiore.\nNihal \u00e8 anche una stella binaria, ha infatti una debole compagna che brilla di magnitudine dalla 7 alla 11, e pare essere una sospetta variabile, catalogata come NSV 2008."}
{"id": "2066303", "revid": "259573", "url": "https://it.wikipedia.org/wiki?curid=2066303", "title": "Beta Leporis", "text": ""}
{"id": "2066305", "revid": "287204", "url": "https://it.wikipedia.org/wiki?curid=2066305", "title": "Hans Thoma", "text": "Biografia.\nStudi\u00f2 all'Accademia di D\u00fcsseldorf, dove si rec\u00f2 nel 1867. Nel 1868 a Parigi sub\u00ec l'influenza di Gustave Courbet e divenne entusiasta ammiratore della sua opera.\nAl realismo del pittore francese sono legate le sue opere migliori come \"La sorella\" (Winterthur, Collezione Reinhart) e \"Frutteto\" (Francoforte, Collezione Nathan).\nDal 1874 fece alcuni viaggi in Italia (gli altri nel 1880, 1887, 1892), dove studi\u00f2 la pittura del XV secolo e sub\u00ec l'influenza di Hans von Mar\u00e9es e di Arnold B\u00f6cklin, influenza che lo porter\u00e0 nella maturit\u00e0 ad ambizioni simbolistiche e ad opere di scarso rilievo, come \"Gli arcieri\" e \"Il custode della valle\" (Karlsruhe, Galleria di Stato). In Alto Adige alcuni suoi paesaggi furono presi come base per delle incisioni su legno da parte di Louis Eysen, pittore in vita sconosciuto, la cui fama postuma fu dovuta anche all'interessamento del Thoma, che ne organizz\u00f2 alcune esposizioni a Merano.\nNel 1899 fu a Karlsruhe, direttore della galleria locale e professore all'Accademia delle Belle Arti. Da questo momento divenne pittore apprezzato, ma di scuola. I temi da lui preferiti furono antiche leggende germaniche e di paesaggio. Fra questi ultimi sono da annoverare: \"Paesaggio della Foresta Nera\" (Berlino, 1872) e \"Paesaggio del Taunus\" (Monaco, 1890), certamente i pi\u00f9 validi della sua lunga attivit\u00e0. Da ricordare anche alcuni ritratti di familiari.\nOpere conservate in Musei e collezioni di rilievo.\nUna sua opera (\"Siesta\") \u00e8 conservata al Museo d'Orsay di Parigi.\nSono conservate alcune sue opere (\"Autoritratto\", \"Il guardiano della valle\" e \"Idillio di primavera\") presso le Collezioni d'arte statali di Dresda. A Francoforte sono presenti \"Eva in Paradiso\" e \"Vallata\".\nMolte altre opere sono conservate in due collezioni private a Liverpool."}
{"id": "2066307", "revid": "124141081", "url": "https://it.wikipedia.org/wiki?curid=2066307", "title": "Roderick Thorp", "text": "Biografia.\nDa giovane Thorp lavor\u00f2 presso l'agenzia investigativa di suo padre. Pi\u00f9 tardi insegn\u00f2 letteratura e scrittura creativa presso scuole in New Jersey e California, e scrisse anche articoli per giornali e riviste.\nIl suo secondo romanzo, \"Il detective\" (1966) fu adattato per il grande schermo nel 1968 con \"Inchiesta pericolosa\", diretto da Gordon Douglas ed interpretato da Frank Sinatra, nel ruolo del protagonista Joe Leland.\nNel 1971 si impieg\u00f2 come insegnante di letteratura al Ramapo College, a Mahwah, New Jersey, fino al 1976.\nAnche il romanzo \"Nulla \u00e8 eterno, Joe\" (\"Nothing Lasts Forever\", 1979), seguito di \"Il detective\", venne trasposto sul grande schermo, bench\u00e9 con alcune modifiche, e intitolato \"Trappola di cristallo\". Completamente slegato dal precedente, il film venne diretto da John McTiernan, e con Bruce Willis nel ruolo del protagonista, John McClane.\nThorp mor\u00ec di un attacco di cuore nella sua abitazione a Oxnard, California, e venne trovato deceduto tre giorni dopo."}
{"id": "2066309", "revid": "4175", "url": "https://it.wikipedia.org/wiki?curid=2066309", "title": "Federazione cestistica dell'Irlanda", "text": "Basketball Ireland ( \u00e8 l'organismo di governo della pallacanestro nell'isola d'Irlanda.\nLa sua giurisdizione ricade quindi sia sulla Repubblica d'Irlanda che sull'Irlanda del Nord.\nLa federazione controlla inoltre la nazionale di pallacanestro dell'Irlanda. Ha sede a Dublino ed il presidente \u00e8 Tony Colgaw.\n\u00c8 affiliata alla FIBA dal 1947 e organizza il campionato di pallacanestro irlandese."}
{"id": "2066315", "revid": "729019", "url": "https://it.wikipedia.org/wiki?curid=2066315", "title": "Paama", "text": "Paama \u00e8 un'isola situata nell'Oceano Pacifico, fa parte dell'arcipelago di Vanuatu.\n\u00c8 una delle tre isole principali della provincia di Malampa, si estende per circa 9 km da nord a sud e per poco meno di 5 km da est a ovest, ha una superficie di circa 32 km\u00b2, l'isola che \u00e8 di origine vulcanica \u00e8 quasi completamente ricoperta di foresta tropicale.\nPaama si trova tra le isole di Ambrym (a nord) ed Epi (a sud). Sette km a est di Paama si trova l'isola disabitata di Lop\u00e9vi.\nIl villaggio principale \u00e8 Liro che si trova sulla costa nord-occidentale, nei pressi del villaggio si trova una pista di atterraggio."}
{"id": "2066319", "revid": "767487", "url": "https://it.wikipedia.org/wiki?curid=2066319", "title": "Zazu", "text": ""}
{"id": "2066328", "revid": "729019", "url": "https://it.wikipedia.org/wiki?curid=2066328", "title": "Alpi Urano-Glaronesi", "text": "Le Alpi Urano-Glaronesi sono un gruppo montuoso svizzero facente parte delle Alpi Glaronesi. La vetta pi\u00f9 alta \u00e8 l'Oberalpstock che raggiunge i 3.328 .\nSi trovano principalmente nel Canton Uri e Canton Glarona. Parzialmente interessano anche il Canton Svitto ed il Canton Grigioni.\nClassificazione.\nLa SOIUSA vede le Alpi Urano-Glaronesi come una sottosezione alpina e vi attribuisce la seguente classificazione:\nDelimitazione.\nConfinano:\nRuotando in senso orario i limiti geografici sono: Passo dell'Oberalp, Andermatt, fiume Reuss, torrente Sch\u00e4chen, Ruosalper Gr\u00e4tli, Muotathal, Pragelpass, Lago di Kl\u00f6ntal, Glarona, fiume Linth, Sandpass, Val Russein, fiume Reno Anteriore, Passo dell'Oberalp.\nSuddivisione.\nSi suddividono in due supergruppi, cinque gruppi e sette sottogruppi:\nVette principali.\nLe montagne principali del gruppo sono:\nRifugi.\nAlcuni dei rifugi presenti nel gruppo montuoso sono:"}
{"id": "2066331", "revid": "24443", "url": "https://it.wikipedia.org/wiki?curid=2066331", "title": "Catena del Plessur", "text": ""}
{"id": "2066333", "revid": "1305772", "url": "https://it.wikipedia.org/wiki?curid=2066333", "title": "Tebaldo I di Blois", "text": "Origine.\nEra figlio del capostipite della casata di Blois-Champagne, il visconte di Blois e di Tours, Tebaldo il Vecchio e della sua prima moglie, di cui non si conoscono n\u00e9 il nome n\u00e9 gli ascendenti; di questo matrimonio non esistono fonti primarie che lo confermino, ma lo storico francese Henri d'Arbois de Jubainville, nel suo \"Histoire des ducs et des comtes de Champagne\" fa riferimento ad un documento, datato 980, di una donazione fatta alla chiesa di San Martino di Tours, dalla contessa Liutgarda di Vermandois, assieme ai suoi figli, Ugo, Arcivescovo di Bourges e Oddone (?-\u2020 995), conte di Blois a favore delle anime del conte Tebaldo il Vecchio, della contessa Richilde e del loro figlio, il vescovo Riccardo, definito fratello del defunto marito, Tebaldo, deducendo quindi che la madre di Tebaldo non era Richilde ma una moglie precedente.\nBiografia.\nNel dicembre del 942, come narra Rodolfo il Glabro, Tebaldo uccise a tradimento il duca di Normandia, Guglielmo detto Lungaspada (905 \u2020 942), figlio del primo duca di Normandia, Rollone e di Poppa di Bayeux. Guglielmo detto Lungaspada lasciva una vedova: Liutgarda, la figlia femmina secondogenita del conte di Vermandois, di Meaux, di Soissons e di Madrie e di Vexin, signore di Peronne, Senlis e San Quintino e, da poco, anche conte di Troyes, Erberto II (880 \u2013 943) (discendente del Re d'Italia, Bernardo, nipote di Carlo Magno) e di Adele (ca. 895- ca. 931), l'unica figlia del marchese di Neustria e futuro re di Francia, Roberto I, e di Adele del Maine, come \u00e8 indicato nelle \"Europ\u00e4ische Stammtafeln\"., vol II, cap. 10 (non consultate). La \"Chronica Albrici Monachi Trium Fontium\", citandoli nell'anno 920, conferma la parentela tra Erberto II e Roberto I.\nTebaldo, dopo l'omicidio si precipit\u00f2 dal fratello di Liutgarda, Erberto, per chiedere la mano della vedova. Erberto chiamata a s\u00e9 la sorella, la convinse ad accettare la proposta di Tebaldo.Molto probabilmente, tra il 943 ed il 944, poco prima o subito dopo aver ereditato le viscontee di Blois e di Tours, Tebaldo spos\u00f2 Liutgarda. Il matrimonio tra Tebaldo e la sorella di Erberto, Liutgarda, che port\u00f2 in dote la contea di Provins, primo nucleo della futura contea di Champagne, \u00e8 confermato anche dal \"Liber Modernorum Regum Francorum\".\nSecondo alcune fonti, suo padre, Tebaldo il Vecchio, assunse il titolo di conte, prima di morire. Infatti in un documento della chiesa di San Martino di Tours, del 944, Tebaldo il Vecchio, citato col titolo di conte e definito padre di Tebaldo I di Blois, fece una donazione alla chiesa stessa (salvo il diritto di esercitarvi la giustizia) di vari terreni e diede del denaro (due corone d'argento) per la sua futura sepoltura nell'abbazia.Comunque Tebaldo, alla morte del padre, nel 944 circa, eredit\u00f2 le viscontee di Blois e di Tours.\nTebaldo era vassallo del duca dei Franchi, Ugo il Grande, che nel 945, lo incaric\u00f2 di custodire il re dei Franchi occidentali o di Francia, Luigi IV d'Oltremare.\nNel 452, il duca di Bretagna, Alano II detto Barbastorta, secondo lo storico francese, Arthur de La Borderie, si ammal\u00f2 gravemente e sentendosi vicino alla morte, ancora secondo La Borderie, convoc\u00f2 a Nantes, suo cognato (Alano II detto Barbastorta aveva sposato la sorella di Tebaldo, Rosalia o Adelaide), Tebaldo I il Truffatore e gli affid\u00f2 il suo unico figlio legittimo di pochi mesi di vita, Drogone, affinch\u00e9 lo rappresentasse in tutti i suoi titoli ed interessi.Alano aveva inoltre convocato a Nantes i nobili della Bretagna, che giurarono fedelt\u00e0 a Drogone e a Tebaldo I.Quindi, secondo lo storico francese, Christian Settipani, dopo la morte del cognato, Alano II detto Barbastorta, nel 952, divenne il tutore di suo nipote, Drogone di Bretagna, divenendo responsabile del governo del ducato di Bretagna, che poi divise col nuovo marito della sorella il conte d'Angi\u00f2, Folco II, detto il Buono.\nSecondo il \"Gesta Normannorum\" di Dudone di San Quintino, nel 955, Tebaldo dopo aver catturato \u00c9vreux, fu sconfitto dal duca di Normandia, Riccardo I, alla foce della Senna nei pressi di Rouen.\nNel 956, alla morte di Ugo il Grande, approfittando che i giovani figli di Ugo il Grande, Ugo Capeto e Oddone, litigavano per la divisione dei titoli e dei domini del padre, Tebaldo si impadron\u00ec di Chartres e di Ch\u00e2teaudun, ed inoltre si proclam\u00f2 conte di Blois e di Tours.\nIn un documento del 957, firmato, assieme ad altri, dal conte Tebaldo e dal figlio, anche lui di nome Tebaldo, Tebaldo si definisce conte di Tours.\nNel 958, durante un incontro con suo cognato, Folco II d'Angi\u00f2 (incontro avvenuto nella regione compresa tra Chinon e Bourgueil), i due visconti si autoqualificano come conti del reame di Neustria.\nAncora in un altro documento dell\"'Histoire du Comt\u00e9 du Maine pendant le X et le XI si\u00e8cle\", Tebaldo firm\u00f2 col titolo di conte assieme al figlio Tebaldo, nel settembre 960.\nPur rimanendo nominalmente vassallo del nuovo duca dei Franchi, Ugo Capeto, Tebaldo cominci\u00f2 ad avere un diretto rapporto col nuovo re di Francia, Lotario IV, per cui poteva governare le sue contee, nel cuore della marca di Neustria, quasi autonomamente dal suo potente signore, Ugo Capeto.Nel 960 inoltre ottenne la conferma delle contee di Chartres e Ch\u00e2teaudun.\nLa sua autonomia dal duca dei Franchi, Ugo Capeto, divenne completa, nel 963, divenendo vassallo del re dei Franchi occidentali, Lotario IV.\nSecondo Rosamond McKitterick, Tebaldo nel 964 fu scomunicato dall'arcivescovo di Reims, Odelrico, per avergli sottratto le signorie di Chino, di Saumur e di Baugency.\nIn un documento del maggio 974 il conte Tebaldo viene citato per l'ultima volta; mor\u00ec tra il 975 ed il 977: gli succedette il figlio Oddone.\nMatrimonio e discendenza.\nTebaldo da Liutgarda ebbe quattro o cinque figli:"}
{"id": "2066337", "revid": "486946", "url": "https://it.wikipedia.org/wiki?curid=2066337", "title": "Igea Virtus", "text": ""}
{"id": "2066338", "revid": "287204", "url": "https://it.wikipedia.org/wiki?curid=2066338", "title": "Federazione cestistica d'Israele", "text": "La Israel Basketball Association (acronimo IBBA) \u00e8 l'ente che controlla e organizza la pallacanestro in Israele.\nLa federazione controlla inoltre la nazionale di pallacanestro d'Israele. Ha sede ad Tel Aviv e l'attuale presidente \u00e8 Shai Shani.\n\u00c8 affiliata alla FIBA dal 1939 e organizza il campionato di pallacanestro israeliano."}
{"id": "2066339", "revid": "125822209", "url": "https://it.wikipedia.org/wiki?curid=2066339", "title": "Gran Premio d'Europa 2002", "text": "Il Gran Premio d'Europa 2002 \u00e8 stato un Gran Premio di Formula 1 disputato il 23 giugno 2002 al N\u00fcrburgring, in Germania. La gara fu vinta da Rubens Barrichello su Ferrari (centocinquantesima vittoria per la scuderia del cavallino), alla seconda vittoria in carriera dopo il Gran Premio di Germania 2000. Il podio fu completato dal suo compagno di squadra Michael Schumacher e da Kimi R\u00e4ikk\u00f6nen su McLaren - Mercedes.\nVigilia.\nAspetti tecnici.\nLa Ferrari introdusse un'evoluzione aerodinamica della F2002, caratterizzata da un cofano motore pi\u00f9 basso e stretto nella parte posteriore. La scuderia di Maranello si dot\u00f2 inoltre del sistema di telemetria bidirezionale, che aveva giocato un ruolo fondamentale nella vittoria di David Coulthard nel precedente Gran Premio di Monaco permettendo alla McLaren di modificare il funzionamento della vettura direttamente dai box.\nLa Honda e la Renault portarono in pista delle versioni potenziate dei rispettivi propulsori, mentre la BAR prosegu\u00ec nel lavoro di evoluzione della propria vettura montando un nuovo alettone posteriore, simile a quello utilizzato dalla Williams. Infine, la Renault introdusse un nuovo profilo estrattore, mentre la Sauber torn\u00f2 a impiegare un alettone anteriore con i supporti a V rovesciata, soluzione adottata anche dalla Jordan.\nProve libere.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove di sabato mattina i risultati furono i seguenti:\nQualifiche.\nResoconto.\nLa sessione di qualifica fu piuttosto combattuta, tanto che alla fine i primi tre piloti furono separati da appena 13 centesimi di secondo. Montoya risult\u00f2 il pi\u00f9 veloce di tutti, battendo di appena nove millesimi il compagno di squadra Ralf Schumacher. In terza posizione si piazz\u00f2 Michael Schumacher, nettamente pi\u00f9 veloce dei rivali nel settore centrale della pista, ma autore di un errore all'ultima curva che gli cost\u00f2 qualche decimo e la possibilit\u00e0 di insidiare il tempo del colombiano. Barrichello, pi\u00f9 staccato, ottenne il quarto tempo. Alle spalle del brasiliano le McLaren di Coulthard e R\u00e4ikk\u00f6nen occuparono la terza fila, seguite dalle Renault di Trulli e Button.\nHeidfeld e Salo ottennero rispettivamente il nono ed il decimo tempo, mentre Villeneuve, diciannovesimo, ottenne la peggiore prestazione in carriera.\nWarm up.\nNel warm up di domenica mattina i migliori tempi furono i seguenti:\nGara.\nResoconto.\nAlla partenza Ralf Schumacher super\u00f2 il compagno di squadra, portandosi in prima posizione. Barrichello comp\u00ec la stessa manovra ai danni di Michael Schumacher, mentre Coulthard dovette desistere dal tentativo di attaccare i due piloti della Ferrari. Pi\u00f9 indietro Fisichella tampon\u00f2 il compagno di squadra Sato, compromettendo sia la propria gara che quella del giapponese. Ralf Schumacher tenne la testa della corsa solo per poche curve, dato che nel corso del primo passaggio venne sopravanzato da Barrichello. Poche curve dopo Michael Schumacher super\u00f2 Montoya per la terza posizione, sorpassando anche Ralf Schumacher durante la terza tornata e portandosi in seconda posizione.\nI due piloti della Ferrari guadagnarono immediatamente un gran margine sugli inseguitori: dopo dieci giri Barrichello aveva un vantaggio di circa 16 secondi su Ralf Schumacher, terzo, e di diciotto su Montoya, quarto. La gara fu movimentata da diversi sorpassi a centro gruppo: Trulli, autore di un testacoda nelle prime tornate, recuper\u00f2 diverse posizioni riportandosi all'ottavo posto. Al 17\u00ba passaggio R\u00e4ikk\u00f6nen commise un errore e perse la sesta posizione a vantaggio di Button. Nel corso della ventiquattresima tornata, invece, Michael Schumacher comp\u00ec un testacoda, che gli cost\u00f2 dieci secondi nel confronto con il compagno di squadra, ma non gli fece perdere posizioni. Il pilota tedesco rientr\u00f2 poco dopo ai box per effettuare il suo primo rifornimento, mantenendo comunque il secondo posto.\nNel frattempo le due Williams, partite con una tattica di un solo pit stop, cominciarono ad accusare problemi di usura delle gomme. Al 28\u00ba giro Coulthard attacc\u00f2 Montoya all'esterno nella prima curva, ma il colombiano, nel tentativo di resistere, perse il controllo della sua Williams: i due si vennero a contatto e furono costretti al ritiro. Al 30\u00ba passaggio, esattamente a met\u00e0 gara, Ralf Schumacher si ferm\u00f2 ai box, rientrando in pista sesto. Cinque giri pi\u00f9 tardi anche R\u00e4ikk\u00f6nen, ultimo pilota a non aver ancora rifornito, effettu\u00f2 il suo pit stop, tornando in pista davanti al pilota tedesco della Williams e scalando in terza posizione dopo la seconda sosta delle due Renault. Nella parte centrale di gara Michael Schumacher ridusse il divario dal compagno di squadra, portandolo a meno di un secondo dopo la seconda sosta di Barrichello. Il box Ferrari decise, per\u00f2, di non correre rischi con un duello in pista, imponendo ai piloti di mantenere le posizioni fino al traguardo. Non vi furono ulteriori episodi di rilievo e Barrichello conquist\u00f2 la seconda vittoria in carriera davanti a Michael Schumacher, R\u00e4ikk\u00f6nen, Ralf Schumacher, Button e Massa.\nFonti.\nTutti i dati statistici provengono da Autosprint n.26/2002"}
{"id": "2066340", "revid": "118545364", "url": "https://it.wikipedia.org/wiki?curid=2066340", "title": "Club de Deportes Melipilla", "text": "Il Club de Deportes Melipilla \u00e8 una societ\u00e0 calcistica cilena, con sede a Melipilla. Milita nella Liga Chilena de F\u00fatbol Segunda Divisi\u00f3n, la terza serie del calcio cileno.\nStoria.\nFondato nel 1992, non ha mai vinto trofei nazionali."}
{"id": "2066341", "revid": "287204", "url": "https://it.wikipedia.org/wiki?curid=2066341", "title": "La carta sferica", "text": "La carta sferica () \u00e8 un romanzo d'avventura di Arturo P\u00e9rez-Reverte, edito da Marco Tropea Editore.\nLa trama.\nManuel Coy \u00e8 un marinaio senza alcun imbarco, appiedato per forza. Il suo unico lusso \u00e8 un bicchiere di gin \"bottiglia blu\" ogni tanto. Ad un'asta su oggetti navali conosce Tanger Soto, una impiegata del Museo navale di Madrid, interessata a un'antica mappa nautica. Questa mappa potrebbe portare al ritrovamento del \"Dei gloria\", un antico brigantino spagnolo affondato secoli prima con il suo carico di tesori. Affascinato dalla ragazza si lascia coinvolgere in una caccia al tesoro tra le acque del Mediterraneo. Ma Tanger e Manuel non sono gli unici interessati al tesoro. "}
{"id": "2066342", "revid": "921573", "url": "https://it.wikipedia.org/wiki?curid=2066342", "title": "Scott Bailey", "text": "Noto in Italia per aver interpretato dal 2003 al 2006 Sandy Foster nella celebre soap opera statunitense \"Sentieri\" (Guiding Light)."}
{"id": "2066343", "revid": "318546", "url": "https://it.wikipedia.org/wiki?curid=2066343", "title": "Slagsmolsklubben", "text": ""}
{"id": "2066344", "revid": "767487", "url": "https://it.wikipedia.org/wiki?curid=2066344", "title": "Chocs Away", "text": "Chocs Away EP \u00e8 un EP degli Snuff pubblicato nel 2003."}
{"id": "2066349", "revid": "116089152", "url": "https://it.wikipedia.org/wiki?curid=2066349", "title": "Mestolo", "text": "Il mestolo \u00e8 una posata usata per servire o rimestare durante la cottura cibi prevalentemente liquidi.\nDescrizione.\nAssomiglia a un grande cucchiaio, dal quale differisce sostanzialmente per tre caratteristiche: \na) la conca \u00e8 semisferica o comunque rotondeggiante, per raccogliere il liquido; \nb) la posizione della conca rispetto al manico \u00e8 angolata in modo da permettere la raccolta dei liquidi anche in posizione verticale, per esempio in contenitori stretti e alti come certe pentole; \nc) il manico \u00e8 lungo e permette di mantenere una presa salda lontano da fonti di calore per non scottarsi.\nTipi di mestolo.\nA seconda dell'uso specifico cui sono destinati, vi sono pi\u00f9 tipi di mestolo:\nIl materiale pi\u00f9 comune con cui viene costruito \u00e8 il metallo: alluminio e acciaio inox; quelli realizzati un tempo in alpacca, rame, ottone o ferro smaltato sono diventati oggetti di \"brocantage\"; pi\u00f9 raramente in legno, melammina o materie plastiche resistenti al calore. \nSe \u00e8 in argento ed appartiene ad un servizio di posate, \u00e8 da considerare parte dell'argenteria."}
{"id": "2066351", "revid": "1644722", "url": "https://it.wikipedia.org/wiki?curid=2066351", "title": "Dieci sono pochi", "text": "Dieci sono pochi (\"Just the Ten of Us\") \u00e8 una sitcom statunitense andata in onda sulla ABC dal 1988 al 1990. \"Spin-off\" della sitcom di successo \"Genitori in blue jeans\", la serie \u00e8 incentrata sulle vicende del Coach Graham Lubbock, insegnante di ginnastica e capofamiglia di una numerosa famiglia cattolica composta da otto figli.\nIl personaggio di Graham T. Lubbock, interpretato da Bill Kirchenbauer, era l'insegnante di Mike e Carol Seaver in \"Genitori in blue jeans\", dopo il suo licenziamento la famiglia Lubbock si trasferisce ad Eureka in California. La serie prende il via proprio dal trasferimento della famiglia in California, dove Graham accetta di insegnare presso una scuola cattolica. La serie racconta le divertenti vicende della famiglia Lubbock, composta da Graham e sua moglie Elizabeth, incinta del loro ottavo figlio, delle cinque figlie femmine, la primogenita Marie, la superficiale Wendy, la grassottella Cindy, e le intellettuali Connie e Sherry, del figlio maschio Graham Jr. e dell'ultimo arrivato il neonato Harvey.\nLa serie \u00e8 stata trasmessa in Italia nel 1992 da Canale 5. Il tema musicale, \"Doin'It The Best I Can\", \u00e8 cantato da Bill Medley. Nella serie sono comparsi l'allora sconosciuto Matt LeBlanc, divenuto in seguito noto per il ruolo di Joey Tribbiani in \"Friends\" e \"Joey\", e Dennis Haysbert noto per il ruolo del Presidente degli Stati Uniti David Palmer nella serie televisiva \"24\".\nCuriosit\u00e0 vuole che molte delle interpreti femminili della serie siano legate alla saga horror di \"Nightmare\", Heather Langenkamp \u00e8 stata la \"final girl\" Nancy nel primo, nel terzo e nell'ultimo capitolo della saga, Jo Ann Willette appare nella scena iniziale di \"Nightmare 2 - La rivincita\" mentre Brooke Theiss ha recitato in \"Nightmare 4 - Il non risveglio\"."}
{"id": "2066354", "revid": "6923", "url": "https://it.wikipedia.org/wiki?curid=2066354", "title": "Stemma delle Isole Cayman", "text": "Lo stemma delle Isole Cayman fu adottato ufficialmente il 14 maggio 1958. Lo stemma \u00e8 presente sulla bandiera delle Isole Cayman.\nEsso \u00e8 formato da uno scudo con 3 stelle verdi a cinque punte al suo interno, poste nei due terzi inferiori dello stesso, in rappresentanza delle tre isole che compongono l'arcipelago (Grand Cayman, Little Cayman e Cayman Brac). Tali stelle sono poste su un piano formato da sei strisce ondulate di colore azzurro e bianco alternati, che rappresentano il mare. Nella parte superiore dello scudo, su sfondo rosso, \u00e8 disegnato un leone passante dorato, simbolo del Regno Unito. Sopra allo scudo \u00e8 posta una tartaruga verde adagiata su un rotolo di fune, mentre dietro alla tartaruga spunta un ananas dorato. La tartaruga simboleggia la storia marinara delle Isole Cayman; la fune rappresenta l'industria della corda, fiorente nel luogo; l'ananas vuole ricordare i legami con Giamaica.\nSotto allo scudo \u00e8 posto un nastro giallo con il retro rosso e il motto delle Cayman \"He hath founded it upon the seas\" (\"Egli l'ha creato sopra i mari\"), tratto dal salmo 24, e sta ad indicare l'eredit\u00e0 cristiana delle Isole Cayman, oltre ai suoi legami con il mare."}
{"id": "2066355", "revid": "767487", "url": "https://it.wikipedia.org/wiki?curid=2066355", "title": "Thomas Thorild", "text": "A Lund si dedic\u00f2 agli studi di filosofia e di estetica, esaltandosi per le idee di Leibniz, Spinoza e Rousseau. Entusiasta della poesia preromantica europea, la difese contro il classicismo di stampo francese nel poemetto \"Le passioni\", del 1781.\nNon avendo per quest'opera ottenuto il premio della societ\u00e0 \"Utile dulci\", inizi\u00f2 una lunga e vivace polemica con il segretario di essa, Johan Henrik Kellgren, pubblicando diverse opere in difesa del diritto della poesia alla libert\u00e0.\nFamosa \u00e8 la sua \"Critica sui critici\", del 1791. \nRadicale anche in politica, salut\u00f2 con entusiasmo la Rivoluzione francese; nel 1793, in seguito ad un suo memoriale, fu esiliato. Da ricordare, tra gli altri, l'ultimo suo importante scritto in svedese (scrisse anche in latino), \"Il diritto o la legge eterna di ogni societ\u00e0\", del 1794-1795, sul principio di sovranit\u00e0 popolare. "}
{"id": "2066357", "revid": "974994", "url": "https://it.wikipedia.org/wiki?curid=2066357", "title": "Fornace Morandi", "text": "La fornace Morandi \u00e8 un edificio di archeologia industriale di Padova.\nStoria.\nFino al 1842, la zona settentrionale della citt\u00e0 di Padova era scarsamente popolata e destinata alla produzione agricola. Le poche abitazioni si sviluppavano lungo la strada principale, che riprendeva il tracciato della romana Via Aurelia. In quell'anno fu completata la ferrovia Padova \u2013 Venezia, costruita dalla IRP Ferdinandea, che nel 1845 raggiunse Vicenza: la situazione cominci\u00f2 quindi a cambiare, fino ad arrivare ai primi del Novecento, quando questa zona, e in particolare il quartiere Arcella, si presentava come una nascente zona industriale, non disgiunta da un'intensa espansione residenziale.\nI Morandi, famiglia originaria del Canton Ticino, si trasferirono in Italia nella seconda met\u00e0 dell'Ottocento e furono tra i primi a costruire diverse fornaci industriali per la produzione di laterizi in Veneto, tra Padova e Treviso.\nLa Fornace Morandi fu costruita nel 1898 tra la ferrovia ed il fiume Brenta nella zona tra la Strada delle Boschette ed il confine est della propriet\u00e0 dei Morandi. La famiglia acquist\u00f2 e costru\u00ec anche diverse abitazioni in zona per i propri dipendenti, dando vita al cosiddetto \"Villaggio Morandi\". Lungo via Fornace Morandi fu eretta anche la villa padronale.\nLa concezione unitaria del sito fu poi stravolta con l'arrivo dell'autostrada Serenissima e della tangenziale nord, che separarono l'impianto produttivo da molti degli edifici che vi gravitavano attorno. Via via la fornace sub\u00ec poi molte modifiche legate agli aggiornamenti produttivi, fino all'anno di cessione dell'attivit\u00e0, il 1981.\nA seguito del lungo periodo di abbandono, lo stabile ha subito consistenti danni. Dal 2008 \u00e8 in fase di restauro, con l'obiettivo di riportarlo in vita con destinazioni d'uso commerciali e direzionali. Sono state mantenute le facciate sud e ovest, la ciminiera e il forno. \u00c8 considerato un raro esempio di archeologia industriale a Padova.\nAttualmente \u00e8 raggiungibile anche con i mezzi pubblici utilizzando il tram, scendendo alla omonima fermata, situata in \"via della Fornace Morandi\"."}
{"id": "2066358", "revid": "716642", "url": "https://it.wikipedia.org/wiki?curid=2066358", "title": "Club de Deportes \u00d1ublense", "text": "Il Club de Deportes \u00d1ublense \u00e8 una societ\u00e0 calcistica cilena, con sede a Chill\u00e1n. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1916, non ha mai vinto trofei nazionali; ha partecipato alla Copa Sudamericana 2008, finendo eliminato dai peruviani dello Sport \u00c1ncash. Nel 2021, non essendo stata conclusa l'edizione 2020 della Coppa del Cile per via della pandemia di COVID-19, la \u00d1ublense in quanto campione in carica della seconda divisione cilena ha giocato su indicazione della Federazione cilena la Supercoppa del Cile contro l', campione nazionale in carica, perdendola ai calci di rigore."}
{"id": "2066365", "revid": "599013", "url": "https://it.wikipedia.org/wiki?curid=2066365", "title": "Tom Curren", "text": "Figlio di Pat Curren, noto surfista di onde giganti e costruttore di tavole, Tom Curren \u00e8 considerato uno dei migliori surfisti di tutti i tempi. Famosa la sua rivalit\u00e0 con il campione australiano Mark Occhilupo, ha vinto due titoli mondiali nel 1985 e nel 1986, per poi ritirarsi per alcuni anni dall'attivit\u00e0 agonistica. Vi ritorna nel 1990 e vince il suo terzo titolo."}
{"id": "2066377", "revid": "122618041", "url": "https://it.wikipedia.org/wiki?curid=2066377", "title": "Club Deportivo O'Higgins", "text": "L'O'Higgins F\u00fatbol Club \u00e8 una societ\u00e0 calcistica cilena, con sede a Rancagua. Milita nella Primera Divisi\u00f3n, la massima serie del campionato cileno.\nStoria.\nFondato nel 1955, ha vinto per la prima volta il titolo nazionale nel 2013. Il club deve il suo nome a Bernardo O'Higgins, eroe nazionale dell'indipendenza cilena."}
{"id": "2066378", "revid": "120997576", "url": "https://it.wikipedia.org/wiki?curid=2066378", "title": "Prealpi di Vaud e Friburgo", "text": "Le Prealpi di Vaud e Friburgo sono una sottosezione delle Prealpi Svizzere.\nSi trovano in Svizzera (Canton Vaud, Canton Friburgo e, parzialmente, Canton Berna).\nDelimitazioni.\nConfinano:\nSuddivisione.\nIl gruppo montuoso si suddivide in due supergruppi:\nNel dettaglio la suddivisione nei due supergruppi, sette gruppi e quattordici sottogruppi \u00e8 la seguente:\nMontagne.\nLe montagne principali del gruppo sono:"}
{"id": "2066380", "revid": "110157", "url": "https://it.wikipedia.org/wiki?curid=2066380", "title": "Marchesini (azienda)", "text": "Marchesini \u00e8 un produttore italiano di cerchioni per veicoli del settore moto ad alte prestazioni.\nI prodotti della casa vengono utilizzati nelle maggiori competizioni motociclistiche, come motomondiale, Suberbike e mondiale Supermotard, ma sono disponibili anche per numerosi modelli di normale produzione.\nL'azienda, indipendente fino al 2000, \u00e8 stata acquisita dalla Brembo attraverso l'acquisto del 70% del pacchetto azionario (per poi salire al 100% nell'ottobre 2002)."}
{"id": "2066383", "revid": "149727", "url": "https://it.wikipedia.org/wiki?curid=2066383", "title": "M\u00fchlhausen/Turingia", "text": ""}
{"id": "2066384", "revid": "24443", "url": "https://it.wikipedia.org/wiki?curid=2066384", "title": "Prealpi Bernesi", "text": "Le Prealpi Bernesi (in tedesco \"Berner Voralpen\") sono una sottosezione delle Prealpi Svizzere. La vetta pi\u00f9 alta \u00e8 il Schilthorn che raggiunge i 2.970 m s.l.m.\nSi trovano in Svizzera principalmente nel Canton Berna. Parzialmente interessano anche il Canton Lucerna ed il Canton Obvaldo.\nDefinizione.\nSeguendo le definizioni della SOIUSA le Prealpi Bernesi sono distinte dalle Alpi Bernesi e ne costituiscono come una continuazione a nord.\nEsse sono una sottosezione delle Prealpi Svizzere nelle Prealpi Svizzere Occidentali.\nGeografia.\nLe Prealpi Bernesi si elevano ad ovest intorno alla Simmental; a sud-est intorno alla Lauterbrunnental ed infine a nord-est sopra i laghi di Thun e di Brienz.\nDelimitazione.\nConfinano:\nSuddivisione.\nSi suddividono in tre supergruppi, dodici gruppi e cinque sottogruppi:"}
{"id": "2066385", "revid": "115503740", "url": "https://it.wikipedia.org/wiki?curid=2066385", "title": "Club Deportivo Provincial Osorno", "text": "Il Club Deportivo Provincial Osorno \u00e8 una societ\u00e0 calcistica cilena, con sede a Osorno. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1983, non ha mai vinto trofei nazionali."}
{"id": "2066390", "revid": "2184720", "url": "https://it.wikipedia.org/wiki?curid=2066390", "title": "Banda musicale della Marina Militare", "text": "La banda musicale della Marina Militare \u00e8 il complesso bandistico della forza marittima italiana. Appartiene ai corpi bandistici militari.\nStoria.\nIl Corpo musicale della Marina Militare \u00e8 stato costituito nel 1870 a La Spezia, inglobando musicisti dell'ex Banda Musicale della Real Marina Borbonica ed \u00e8 uno dei pi\u00f9 antichi complessi bandistici militari italiani. A partire dal 1965 \u00e8 stato trasferito a Taranto e infine, nel 1991, a Roma, dove si trova tuttora.\nI concerti sono tenuti sia in Italia che all'estero, toccando anche livelli di interesse internazionale come nel caso del concerto tenuto nel 2004 al Centro Internazionale per la Pace fra i Popoli di Assisi. Prima di questo evento nel 2002 la banda si impegn\u00f2 in una tourn\u00e9e che tocc\u00f2 i centri di El Alamein, Alessandria d'Egitto, Kiel, Amburgo, Sankt P\u00f6lten, l'Auditorium di Milano, l'Accademia nazionale di Santa Cecilia, l'Auditorium Parco della Musica, il Teatro San Carlo e l'Auditorium Niccol\u00f2 Paganini, suonando anche in occasione della Louis Vuitton Cup ad Auckland; nel 2003 poi il reparto si esib\u00ec a New York (dove ritorn\u00f2 nel 2006) in occasione del \"Columbus Day\". Nel 2009, cos\u00ec come era gi\u00e0 avvenuto nel 2001, i musicisti della banda ritornarono in scena al quartier generale della NATO a Mons. Nel 2010 si sono tenuti vari concerti a Madrid.\nIl repertorio abbraccia ogni genere musicale, dalla musica originale per banda al classico, lirico-sinfonico, leggero e jazz.\nOrganico.\nAttualmente \u00e8 composta da 102 elementi, diplomati presso il conservatorio ed inquadrati come sottufficiali in servizio permanente effettivo. Il comando \u00e8 affidato al capitano di fregata Aniello Grasso mentre la banda \u00e8 diretta dal Capitano di Vascello Antonio Barbagallo."}
{"id": "2066391", "revid": "287204", "url": "https://it.wikipedia.org/wiki?curid=2066391", "title": "22.2", "text": "22.2 o Hamasaki 22.2 (nominato cos\u00ec dopo Kimio Hamasaki, Senior Research Engineer presso la NHK Science &amp; Technical Research Laboratories in Giappone) \u00e8 il formato surround utilizzato dal nuovo standard Super Hi-Vision (un nuovo standard di televisione con 16 volte la risoluzione di pixel di un HDTV) Ed \u00e8 stato sviluppato dalla NHK Science &amp; Technical Research Laboratories. Questo nuovo formato utilizza ben 24 altoparlanti posizionati in tre altezze differenti.\nLa posizione degli altoparlanti.\nGli speaker sono posizionati in tre livelli:"}
{"id": "2066395", "revid": "287204", "url": "https://it.wikipedia.org/wiki?curid=2066395", "title": "Analisi fondamentale", "text": "Lanalisi fondamentale \u00e8, unitamente all'analisi tecnica, il principale strumento per lo studio finalizzato a supportare un investimento.\nVolendo distinguere l'analisi fondamentale da quella tecnica si pu\u00f2 dire che, mentre l'analisi tecnica cerca di definire il prezzo futuro di un titolo basandosi sugli aspetti formali dell'andamento delle quotazioni (derivati da grafici), l'analisi fondamentale si occupa di stabilire il prezzo corretto di un titolo in base alle caratteristiche economico-finanziarie intrinseche della societ\u00e0 cui fa riferimento.\nL'analisi fondamentale valuta la solidit\u00e0 patrimoniale e la redditivit\u00e0 di un'azienda, determinando il valore intrinseco (o fair value) della societ\u00e0. \u00c8 spesso applicata alle societ\u00e0 quotate in Borsa o in procinto della quotazione, per valutare la convenienza o meno di un dato investimento.\nL'analisi fondamentale studia tutti gli eventi micro e macroeconomici che hanno un qualche impatto sulla societ\u00e0 presa in esame. Occorre quindi riuscire ad avere una visione d'insieme dei mercati, del settore in cui la societ\u00e0 opera, del suo piano industriale e del suo management, ma soprattutto \u00e8 necessaria un'approfondita conoscenza del suo bilancio d'esercizio, che \u00e8 lo strumento primario di valutazione utilizzato nell'analisi fondamentale.\nDal punto di vista operativo l\u2019analista fondamentale studia questi dati e assegna un valore all\u2019attivit\u00e0 che sta analizzando. \nSe il valore che assegna \u00e8 superiore al prezzo di mercato, quell\u2019attivit\u00e0 su cui vuole investire \u00e8 sotto-quotata ed \u00e8 potenzialmente acquistabile in quanto il prezzo probabilmente salir\u00e0 andandosi ad uniformare al valore che ha individuato. \nSe il valore che assegna \u00e8 inferiore al prezzo di mercato, l\u2019attivit\u00e0 quota ad un prezzo superiore rispetto a quello che dovrebbe avere. Egli preferisce non acquistarla e/o venderla perch\u00e9 pensa che il suo prezzo scender\u00e0 e si uniformer\u00e0 al valore reale che ha individuato."}
{"id": "2066396", "revid": "123309864", "url": "https://it.wikipedia.org/wiki?curid=2066396", "title": "Club Social de Deportes Rangers", "text": "Il Club Social de Deportes Rangers \u00e8 una societ\u00e0 calcistica cilena, con sede a Talca. Milita in Primera B.\nStoria.\nFondato nel 1902, in 106 anni di storia non ha mai vinto trofei nazionali."}
{"id": "2066397", "revid": "640389", "url": "https://it.wikipedia.org/wiki?curid=2066397", "title": "Dulna", "text": "Dulna (in sloveno Odolina, in tedesco \"Marensfeld\" o \"Mahrensfelt\") \u00e8 un paese della Slovenia, frazione del comune di Erpelle-Cosina.\nLa localit\u00e0, che si trova a 498 metri s.l.m. ed a 9,2 chilometri dal confine italiano, \u00e8 situata alle pendici sud dei colli Birchini.\nLa valle in cui si trova l'insediamento (in sloveno \"Dolina\", da cui derivano sia il toponimo sloveno sia quello italiano), \u00e8 una latarale del solco di Castelnuovo (in sloveno \"Matarsko Podolje\") che attraversa il vicino insediamento di Matteria (\"Materija\"), sulla strada Trieste-Fiume.\nStoria.\nGi\u00e0 nel 1200 esisteva un castello appartenente ai Borsa d'Argento, su le cui rovine la famiglia triestina dei Marenzi (di origine lombarda) gi\u00e0 attorno al 1500 fece costruire una grande fattoria poi divenuto maniero. Nel 1654 la famiglia venne insignita dall'imperatore d'Austria Ferdinando III del titolo di baroni di questa localit\u00e0 mentre nel 1864 quello di conti, titolo mantenuto anche dopo il 1927 nel Regno d'Italia. Della famiglia fece parte il vescovo di Trieste Antonio Marenzi.\nNel 1685 i Marenzi vendettero il maniero alla famiglia Petazzi i quali a sua volta lo vendettero ai conti triestini Brigido nel 1785 (pur rimanendo nella sfera d'influenza dei Marenzi, come accennato sopra anche tra le due guerre mondiali). \nSecondo il censimento del 1921, il 26,09% della popolazione di Dulna era italiana.\nSopra il paese si trovano le rovine della chiesa di S. Pietro (\"Sv. Petar\"), mentre a sud dello stesso la fertile dolina ove scorre il rio Bersnizza (\"Brsnica\") che pi\u00f9 a sud scompare in un inghiottitoio.\nMonti principali.\nMonte Smaini (\"Majnik\"), mt 685"}
{"id": "2066403", "revid": "287204", "url": "https://it.wikipedia.org/wiki?curid=2066403", "title": "Per fare a meno di te", "text": "Per fare a meno di te \u00e8 un brano musicale interpretato da Giorgia e scritto dalla cantante sulla musica originale di Fabrizio Campanelli per il film \"Solo un padre\".\nIl brano.\nLa canzone \u00e8 inserita nei titoli di coda del film diretto dal regista Luca Lucini, uscito nelle sale cinematografiche il 28 novembre 2008.\n\u00c8 il primo e unico singolo ad essere estratto dal greatest hits \"Spirito libero - Viaggi di voce 1992-2008\".\nIl singolo \u00e8 stato pubblicato il 24 ottobre 2008, ed ha debuttato nella classifica dei singoli pi\u00f9 venduti in Italia direttamente alla sesta posizione.\nIl brano \u00e8 stato candidato al David di Donatello 2009 e al Nastro d'Argento 2009 come migliore canzone originale.\nIl video.\nNel video di \"Per fare a meno di te\" compaiono, oltre a Giorgia, alcuni attori del film, tra cui Luca Argentero e Diane Fleri. La cantante, l'interprete, \u00e8 la protagonista. Appare in primo piano sin dalle prime battute, accanto a un pianoforte. Seguono alcune scene tratte dal film, \"Solo un padre\" di Luca Lucini, di cui il singolo \u00e8 colonna sonora."}
{"id": "2066406", "revid": "2050063", "url": "https://it.wikipedia.org/wiki?curid=2066406", "title": "Emanuele Nicosia", "text": "Notizie biografiche.\nTerminati gli studi superiori, nel 1972, si iscrive alla facolt\u00e0 di ingegneria di Catania, per poi approdare al \"Royal College of Art\" di Londra. Dopo la laurea ed un successivo master, nel 1977, comincia a lavorare al Centro Ricerche Pininfarina di Grugliasco (TO). Durante questo periodo collabora alla creazione di svariate vetture, come la Ferrari 288 GTO e la Ferrari Testarossa. Suo il design della Jaguar XJS prototipo per il salone di Birmingham nel 1978.Nel 1980 passa alla Ghia per un anno, dove collabora tra l'altro al disegno della linea della Ford Taurus, prima di tornare alla Pininfarina dove sviluppa innumerevoli progetti dai camion per Iveco, a motoscafi e autobus. Rimane in Pininfarina fino al 1985, quando inizia la sua attivit\u00e0 indipendente. Fonda la \"Design System\" insieme al partner Graziano Pagliasso, che si occupa del reparto modelli e prototipi, unendo la professionalit\u00e0 del designer alla manualit\u00e0 del modellista . \nNel 1989 sviluppa un importante progetto per la produzione di un'auto per il gioielliere Gianni Bulgari. Nel 1990 lascia la Design System per fondare insieme ad Anna Visconti, la \"Beestudio\", con lo scopo di far confluire le esperienze di entrambi i designer in un unico studio di design nella citt\u00e0 di Torino, centro nevralgico dell'automotive design. Numerosi sono i progetti dei due designer andati in porto: da interni di vetture ferroviarie realizzate per il mercato tedesco, a carrozzerie di vetture progettate per clienti in Giappone e Germania quali Nissan, Mazda, Honda e Dahiatsu, condizionatori d'aria disegnati per la Rex, prodotti illuminotecnici realizzati per la Martini Illuminazione, Ilti Luce, totem per pagamenti self service progettati per Bassilichi e Olivetti, per ricordarne alcuni. Sia nell'automotive che nel product design - dove entrambi anno una vasta esperienza - danno vita a prototipi realizzati che porteranno nell'ambito del design numerose innovazioni. Dopo molti anni la collaborazione tra i due designer si evolve attraverso la creazione del primo network dedicato al design: la \"Design Service Network\" \"(DSN)\" con sede a Le Locle, in Svizzera. Beestudio con Anna Visconti e DSN con Emanuele Nicosia creano un ampio team di professionisti che incorpora, tra gli altri, la Oral Engineering di Mauro Forghieri, la White House di Wako, la Biomechanics Research di Catania. Questa collaborazione porter\u00e0 alla creazione dei due pi\u00f9 importanti prototipi tra le creazioni dei due designer: il modello di autovettura 'Thesi Uno', prototipo concettuale in scala 1:1 con telaio modulare progettato in collaborazione con la Oral Engineering e presentato al Salone dell'Automobile nel 2000 ed il prototipo funzionante di superscooter 'Sansone', realizzato su meccanica Moto Guzzi, perfettamente funzionante e innovativo, presentato al pubblico durante il Motorshow del 2000. \nTra le sue altre collaborazioni, sia con Beestudio e DSN, vale la pena citare quelle con Nissan, Lotus, Mazda, Honda. Ha inoltre disegnato gli interni di sportive ad alte prestazioni come la Bugatti EB110 e la Lamborghini Diablo.\nNel 2010 inizia una collaborazione con \"DYPDC\" in India e stabilisce una succursale di Beestudio a Pune. La collaborazione con l'Italia, attraverso la casa madre Beestudio di Torino, permette a Nicosia e alla Visconti di ampliare notevolmente l'esperienza in nuovi settori sia legati all'automotive che al product design."}
{"id": "2066412", "revid": "281901", "url": "https://it.wikipedia.org/wiki?curid=2066412", "title": "Bavosa sfinge", "text": ""}
{"id": "2066413", "revid": "281901", "url": "https://it.wikipedia.org/wiki?curid=2066413", "title": "Blennius sphynx", "text": ""}
{"id": "2066416", "revid": "1977557", "url": "https://it.wikipedia.org/wiki?curid=2066416", "title": "William Edmund Harper", "text": "Biografia.\nHarper nacque a Dobbington, una cittadina nello Stato canadese dell'Ontario. Frequent\u00f2 la high school ad Owen Sound, quindi insegn\u00f2 per tre anni inseguendo la propria laurea. Dopo aver racimolato una quantit\u00e0 sufficiente di denaro, entr\u00f2 nel 1902 all'Universit\u00e0 di Toronto.\nSi laure\u00f2 nel 1906 e divenne membro dello staff del Dominion Observatory di Ottawa; qui ebbe modo di lavorare con lo staff astrofisico, misurando le velocit\u00e0 radiali di alcune stelle e determinando l'orbita delle binarie spettroscopiche.\nGli fu assegnata una laurea magistrale nel 1907 dall'Universit\u00e0 di Toronto. Due anni dopo si spos\u00f2 con Maude Eugenia Hall, da cui ebbe due figlie.\nLa necessit\u00e0 di equipaggiamenti pi\u00f9 potenti diventava sempre pi\u00f9 impellente, ed Harper sugger\u00ec Victoria come localit\u00e0 ideale. Nel 1913 il governo approv\u00f2 il progetto ed Harper fu inviato a rilevare delle misurazioni delle condizioni osservative nei vari siti, scegliendo poi quella che sar\u00e0 la posizione finale dell'Osservatorio Hill. Nel 1918 l'osservatorio fu completato e l'anno seguente Harper fu trasferito nel sito. Divenne assistente direttore nel 1924, quindi divenne il secondo direttore dell'osservatorio nel 1936.\nHarper spese gran parte della propria carriera nello studio spettroscopico delle stelle; a lui si devono oltre 50 pubblicazioni ed una tavola, redatta nel 1924, sulle misurazioni della parallasse di 1100 stelle. Divenne membro della Royal Astronomical Society of Canada, dalla quale fu premiato con la Medaglia d'Oro, e della quale divenne socio nel 1913 e presidente nel 1928-29. Nel 1935 fu premiato dall'Universit\u00e0 di Toronto con una laurea \"honoris causa\".\nDal 1938 la sua salute divenne cagionevole, a causa di una forma di polmonite contratta mentre rappresentava il Canada all'Assemblea Generale dell'Unione Astronomica Internazionale a Stoccolma. Mor\u00ec nel giugno 1940 per una ricaduta della malattia."}
{"id": "2066417", "revid": "6923", "url": "https://it.wikipedia.org/wiki?curid=2066417", "title": "Paioli", "text": "Paioli \u00e8 un produttore italiano di parti per la sospensione e alimentazioni di biciclette, motocicli, ATV, autoveicoli e treni.\nStoria.\nInizialmente nasce come negozio di accessori per biciclette e ciclomotori (1911) commercializzando parafanghi in acciaio Inox, molle per le sotto sella e reti di protezione dei raggi per le ruote posteriori delle biciclette. Via via passa alla produzione di questi componenti passando anche ad altre parti per motociclette. Nell'ambito della produzione motociclistica \u00e8 improntata per la fornitura a mezzi di qualsiasi fascia, dai ciclomotori ai mezzi da competizione del motomondiale."}
{"id": "2066418", "revid": "121837", "url": "https://it.wikipedia.org/wiki?curid=2066418", "title": "William Harper", "text": ""}
{"id": "2066421", "revid": "122871", "url": "https://it.wikipedia.org/wiki?curid=2066421", "title": "Codebook", "text": ""}
{"id": "2066423", "revid": "188323", "url": "https://it.wikipedia.org/wiki?curid=2066423", "title": "Tenneco Marzocci", "text": ""}
{"id": "2066425", "revid": "63315848", "url": "https://it.wikipedia.org/wiki?curid=2066425", "title": "Microsoft Kids", "text": "Microsoft Kids era una divisione della Microsoft che produceva software educativi destinati ai bambini negli anni novanta. I prodotti della divisione erano caratterizzati da un personaggio con la pelle blu chiamato McZee; questo personaggio indossa abiti stravaganti e si propone di portare i bambini nella citt\u00e0 finzionale di Imaginopolis, dove ogni edificio \u00e8 un'interfaccia di una differente parte del software. Era accompagnato da un compagno differente per ogni prodotto della divisione. "}
{"id": "2066426", "revid": "109479370", "url": "https://it.wikipedia.org/wiki?curid=2066426", "title": "Club de Deportes Santiago Morning", "text": "Il Club de Deportes Santiago Morning \u00e8 una societ\u00e0 calcistica cilena, con sede a La Pintana. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato il 16 ottobre del 1903, in pi\u00f9 di cento anni di storia ha vinto un campionato nazionale.\nRosa 2009-2010.\n "}
{"id": "2066429", "revid": "287204", "url": "https://it.wikipedia.org/wiki?curid=2066429", "title": "Federazione cestistica dei Paesi Bassi", "text": "La Nederlandse Basketball Bond (acronimo NBB) \u00e8 l'ente che controlla e organizza la pallacanestro in Paesi Bassi.\nLa federazione gestisce inoltre le nazionali maschili e femminili. Ha sede ad Nieuwegein e l'attuale presidente \u00e8 Cees Free.\n\u00c8 affiliata alla FIBA dal 1946 e organizza il campionato di pallacanestro olandese."}
{"id": "2066430", "revid": "176990", "url": "https://it.wikipedia.org/wiki?curid=2066430", "title": "Prealpi di Lucerna e di Untervaldo", "text": "Le Prealpi di Lucerna e di Untervaldo sono una sottosezione delle Prealpi Svizzere.\nSi trovano in Svizzera (Canton Lucerna, Canton Obvaldo, Canton Nidvaldo, Canton Uri e Canton Berna).\nDelimitazione.\nConfinano:\nSuddivisione.\nLe Prealpi di Lucerna e di Untervaldo si suddividono secondo la SOIUSA in due supergruppi:\nLa suddivisione nei due supergruppi, sei gruppi e sette sottogruppi \u00e8 la seguente:"}
{"id": "2066434", "revid": "6923", "url": "https://it.wikipedia.org/wiki?curid=2066434", "title": "Marzocchi", "text": "Marzocchi \u00e8 un produttore italiano di parti per la sospensione di biciclette e motocicli, fondato nel 1949 a Bologna.\nStoria.\nL'azienda \u00e8 stata fondata nello scantinato della propria abitazione bolognese dai due fratelli Stefano e Guglielmo Marzocchi, due tecnici che avevano lavorato alla Ducati; quando gli affari si svilupparono venne aperto uno stabilimento a Casalecchio di Reno e poco dopo, alla produzione di sospensioni si affianc\u00f2 anche quello di pompe ad ingranaggi esterni con la creazione nel gruppo di due aziende distinte. Tuttora la Marzocchi Pompe S.p.A. opera nello stabilimento di Casalecchio di Reno si \u00e8 quotata nel 2019 in Borsa di Milano e ha come socio maggioritario Paolo Marzocchi, figlio di Guglielmo, uno dei due fondatori di Marzocchi.\nNel frattempo l'azienda era diventata fornitrice OEM di alcune case motociclistiche come Mondial e Ducati dedicandosi anche al settore sportivo ed equipaggiando la Mondial vincitrice del motomondiale 1957 in classe 125, condotta da Tarquinio Provini.\nNegli anni successivi, oltre all'apertura del nuovo stabilimento sito a Zola Predosa \u00e8 continuato lo sviluppo di sospensioni, sia destinata a modelli da strada che ai modelli da fuoristrada in cui Marzocchi ottiene significativi risultati sportivi e diventa fornitore delle aziende pi\u00f9 significative del settore come KTM, SWM, Fantic Motor e Montesa.\nAl termine degli anni '80, con l'aumento delle attivit\u00e0 sportive delle mountain bike, l'azienda presenta la prima forcella ammortizzata; in questo nuovo settore l'azienda ha prodotto le sospensioni in Italia fino al 2007 ad eccezione dei prodotti standard (OEM) prodotte a Taiwan; dal 2008 le forniture ciclistiche sono state tutte prodotte a Taiwan mentre il settore motociclistico continuava la produzione in Italia.\nScissioni.\nNel 2008 il Gruppo Marzocchi si trova ad attuare una forte ristrutturazione: il settore aziendale destinato alle sospensioni viene acquisito dalla societ\u00e0 statunitense Tenneco che si accolla un debito di 15 milioni di dollari, mentre il resto delle attivit\u00e0, la produzione di pompe ad ingranaggi, Marzocchi Pompe, resta in capo alla famiglia dei cugini Adriano e Paolo Marzocchi. Dopo alcuni anni di crisi culminata con l'interruzione delle forniture, nel luglio 2015 Tenneco ha preso la decisione di dismettere e chiudere gli impianti produttivi bolognesi. Dopo alcuni mesi la situazione si \u00e8 evoluta nella scissione dei due settori, quello destinato alle sospensioni per motocicli che \u00e8 stato rilevato da un'altra azienda italiana mentre quello destinato alle sospensioni per mountain bike \u00e8 diventato di propriet\u00e0 statunitense."}
{"id": "2066440", "revid": "123107526", "url": "https://it.wikipedia.org/wiki?curid=2066440", "title": "Prealpi di Svitto e di Uri", "text": "Le Prealpi di Svitto e di Uri sono una sottosezione delle Prealpi Svizzere. \nSi trovano in Svizzera (Canton Svitto, Canton Uri, Canton Zugo, Canton Glarona, Canton Lucerna e Canton Zurigo).\nDelimitazione.\nConfinano:\nSuddivisione.\nSi suddividono in tre supergruppi, otto gruppi e 10 sottogruppi:"}
{"id": "2066444", "revid": "1573940", "url": "https://it.wikipedia.org/wiki?curid=2066444", "title": "Aidablennius sphynx", "text": "La bavosa sfinge (Aidablennius sphynx ()) \u00e8 un pesce di mare della famiglia Blenniidae comune nei mari italiani.\nDistribuzione e habitat.\n\u00c8 quasi endemica del mar Mediterraneo, infatti fuori da questo mare si trova solo in un ristretto tratto delle coste del Marocco. \u00c8 presente anche in mar Nero. Nei mari italiani \u00e8 frequentissima.\nVive a profondit\u00e0 bassissime, non superiori ad 1 m, su rocce coperte da alghe. Specie stenoalina che non penetra mai in acque salmastre.\nDescrizione.\nAspetto generale tipico dei blennidi, i caratteri per il riconoscimento sono i seguenti:\nIl maschio ha la parte anteriore della pinna dorsale molto pi\u00f9 alta della femmina, ornata da strisce serpeggianti rosse e blu ed ha dietro l'occhio una macchia ocellare verde con bordo rosso.\nRaggiunge i 7\u00a0cm.\nBiologia.\nVive nelle pozze di scogliera ricche d'alghe, dove trova un ottimo habitat per cibarsi e nascondersi.\nAlimentazione.\nSi nutre sia di alghe e detriti che prevalentemente di piccoli invertebrati acquatici.\nRiproduzione.\nAvviene in estate in spaccature degli scogli, in acque bassissime. Le uova sono adesive e vengono attivamente guardate dal maschio.\nAcquariofilia.\n\u00c8 una specie apprezzata per gli acquari mediterranei."}
{"id": "2066445", "revid": "287204", "url": "https://it.wikipedia.org/wiki?curid=2066445", "title": "Federazione cestistica della Polonia", "text": "La Polski Zwi\u0105zek Koszyk\u00f3wki (acronimo PZKosz) \u00e8 l'ente che controlla e organizza la pallacanestro in Polonia.\nLa federazione controlla inoltre la nazionale di pallacanestro della Polonia. Ha sede ad Varsavia e l'attuale presidente \u00e8 Rados\u0142aw Piesiewicz.\n\u00c8 affiliata alla FIBA dal 1934 e organizza il campionato di pallacanestro polacco."}
{"id": "2066446", "revid": "74173", "url": "https://it.wikipedia.org/wiki?curid=2066446", "title": "Club Uni\u00f3n Espa\u00f1ola", "text": "L'Uni\u00f3n Espa\u00f1ola \u00e8 una societ\u00e0 calcistica cilena, con sede a Santiago. Milita nella Primera Divisi\u00f3n, la massima serie del campionato cileno di calcio.\nStoria.\nFondato nel 1897, ha vinto sette campionati cileni.\nOrganico.\nRosa 2017-2018.\n "}
{"id": "2066452", "revid": "6923", "url": "https://it.wikipedia.org/wiki?curid=2066452", "title": "Banda musicale della Guardia di Finanza", "text": "La Banda del Corpo della Guardia di Finanza \u00e8 la banda musicale della Guardia di Finanza italiana. Appartiene ai Corpi Bandistici Militari.\nFondata nel 1926 da Giuseppe Manente, \u00e8 un complesso stabile costituito da 102 elementi, provenienti da vari conservatori italiani e selezionati tramite concorsi a livello nazionale. Nel corso dei suoi 75 anni di attivit\u00e0 la banda ha partecipato a un gran numero di concerti presso le principali localit\u00e0 italiane ed europee.\nIl repertorio del complesso spazia tra la musica antica e quella contemporanea, passando per la sinfonica alla lirica."}
{"id": "2066453", "revid": "287204", "url": "https://it.wikipedia.org/wiki?curid=2066453", "title": "La pelle del tamburo", "text": "La pelle del tamburo (\"La piel del tambor\"), \u00e8 un romanzo di Arturo P\u00e9rez-Reverte.\nTrama.\nUn hacker riesce ad entrare nella rete del Vaticano e a lasciare un messaggio direttamente al Papa: a Siviglia c'\u00e8 una chiesa che lotta e uccide per difendersi, perch\u00e9 si trova abbandonata sia dalla Chiesa di Roma, sia dalla citt\u00e0 di Siviglia. Il Vaticano invia quindi ad investigare uno dei suoi uomini migliori: padre Lorenzo Quart. Padre Quart giunge a Siviglia e si trova nel mezzo di una serie di vicende e personaggi che ruotano attorno alla chiesa: don Ferro, il vecchio parroco; Pencho Gavira, il presidente della banca che otterrebbe dei vantaggi economici dalla demolizione della chiesa, Macarena Bruner, ex moglie di Gavira e fedele di don Ferro. \nAttorno ai personaggi principali, c'\u00e8 un trio di disperati che vengono assoldati da Pencho Gavira per tentare di avere la meglio con qualunque mezzo: don Ibrahim, la Ni\u00f1a Pu\u00f1ales e il Potro del Mantelete. Un ex avvocato, una ex cantante di flamenco e un ex pugile: tutti e tre disperati e derelitti, ma legati l'un l'altro da uno strano affetto. A confronto con le certezze e la solidit\u00e0 di don Ferro, un prete vecchio stampo, padre Quart sentir\u00e0 ancora di pi\u00f9 la sua fede in Dio vacillare. Ma comunque ha un dovere da compiere."}
{"id": "2066457", "revid": "767487", "url": "https://it.wikipedia.org/wiki?curid=2066457", "title": "Prealpi di Appenzello e di San Gallo", "text": "Le Prealpi di Appenzello e di San Gallo (dette anche \"Prealpi Svizzere Orientali\") sono una sottosezione delle Prealpi Svizzere. La vetta pi\u00f9 alta \u00e8 il S\u00e4ntis che raggiunge i 2.502 .\nSi trovano in Svizzera (Canton Appenzello Interno, Canton Appenzello Esterno e Canton San Gallo).\nDelimitazione.\nConfinano:\nClassificazione.\nSecondo la SOIUSA le Prealpi di Appenzello e di San Gallo sono una sottosezione alpina con la seguente classificazione:\nSuddivisione.\nSecondo le definizioni della SOIUSA si suddividono in due supergruppi e cinque gruppi (tra parentesi i codici SOUISA dei supergruppi e dei gruppi):\nVette.\nLe vette principali del gruppo sono:"}
{"id": "2066470", "revid": "119035367", "url": "https://it.wikipedia.org/wiki?curid=2066470", "title": "Club Deportivo Universidad de Concepci\u00f3n", "text": "Il Club Deportivo Universidad de Concepci\u00f3n \u00e8 una societ\u00e0 polisportiva cilena con sede a Concepci\u00f3n. La sezione calcistica milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1994, non ha vinto alcun titolo nazionale."}
{"id": "2066479", "revid": "880789", "url": "https://it.wikipedia.org/wiki?curid=2066479", "title": "Knox (Heroes)", "text": ""}
{"id": "2066482", "revid": "486946", "url": "https://it.wikipedia.org/wiki?curid=2066482", "title": "Benjamin Washington", "text": ""}
{"id": "2066483", "revid": "486946", "url": "https://it.wikipedia.org/wiki?curid=2066483", "title": "Benjamin Knox", "text": ""}
{"id": "2066484", "revid": "580197", "url": "https://it.wikipedia.org/wiki?curid=2066484", "title": "Giulia Domenichetti", "text": "Nella sua quasi ventennale carriera ha giocato sia nel calcio femminile a 11 che nel calcio a 5, indossando la maglia della nazionale italiana in entrambe le specialit\u00e0 sportive.\nCarriera.\nCalcio a 11.\nGiocatrice.\nClub.\nL'avventura calcistica di Domenichetti inizia nell'ACF Ancosped Ancona (societ\u00e0 che ora non c'\u00e8 pi\u00f9 ma dal passato blasonato) allenata da mister Antonello Pelati, con la quale ha disputato piccolissima, a 14 anni, una stagione in Serie C.\nLe sue doti da fuoriclasse emergono fin dal primo momento tanto che gi\u00e0 nel 1999\nviene notata dal Vigor Senigallia dove poi cresce calcisticamente e gioca quattro stagioni dal 1999 al 2003, le prime 3 stagioni in Serie B e la stagione 2002-2003 in Serie A2.\nMessasi in luce nelle categorie inferiori, nella stagione 2003-2004 avviene il salto di categoria con il passaggio alla ; con i sardi ottiene la definitiva consacrazione come uno dei centrocampisti pi\u00f9 forti a livello nazionale. Con la Torres gioca per 12 stagioni quasi consecutive, con la sola eccezione della parentesi nel , con la quale decide di lasciare il calcio a 11 al termine della stagione 2014-2015.\nNell'estate 2019 si ritira una seconda volta, dopo essere tornata per una stagione al calcio a 11 col .\nNazionale.\nHa esordito con la nazionale italiana Under-19 nel 2003.\nSuccessivamente compie la rimanente trafila con la nazionale Under-21 fino alla nazionale maggiore, dove diviene un punto fermo a centrocampo e da titolare contribuisce alla vittoria nello spareggio per la qualificazione agli Europei 2009 contro la Repubblica Ceca.\nHa preso parte anche agli Europei 2005.\nAllenatrice.\nIl 18 dicembre 2019, pochi mesi dopo il ritiro dal calcio giocato, \u00e8 entrata a far parte della guida tecnica del Florentia San Gimignano, reduce da due sconfitte di fila prima della sosta natalizia, coadiuvando Stefano Carobbi assieme a Elisabetta Tona. Venne confermata con tutto lo staff tecnico anche per la stagione successiva, che venne conclusa dal Florentia al settimo posto in classifica, per poi cedere il titolo sportivo di Serie A.\nIl 16 novembre 2021 \u00e8 stata ufficializzata assieme a Roberto Castorina alla guida tecnica del , con la squadra al decimo posto in classifica dopo nove giornate di campionato.\nCalcio a 5.\nClub.\nNell'estate 2015 il Citt\u00e0 di Falconara comunica di aver raggiunto un accordo con Domenichetti per giocare nella propria formazione l'edizione 2015-2016 della Serie A \u00c9lite. L'atleta rimane in biancazzurro anche per la stagione successiva lasciando la societ\u00e0 durante il calciomercato invernale 2016-2017 per il Montesilvano con il quale vince immediatamente la Supercoppa Italiana. Nel 2016 ha esordito anche nella Nazionale Calcio a 5, diventando la prima calciatrice in assoluto ad aver indossato la maglia della Nazionale italiana sia nel Calcio a 11 che nel Calcio 5."}
{"id": "2066485", "revid": "122848014", "url": "https://it.wikipedia.org/wiki?curid=2066485", "title": "Vector Markup Language", "text": "Vector Markup Language (VML) \u00e8 un linguaggio XML aperto, destinato alla creazione di grafica vettoriale elaborate in 2D o 3D (statiche o animate) sulle pagine Web.\nStorica.\nVML \u00e8 stato sottoposto come proposta standard al W3C nel 1998 per Autodesk, Hewlett-Packard, Macromedia, Microsoft e Visio, ma si trova in concorrenza con il PGML proposto da Adobe systems e Sun Microsystems. Dopo un lungo esame, il W3C decide di abbinare questi due formati, dando luce al formato SVG.\nVML \u00e8 introdotto in Internet Explorer, Microsoft Office e Silverlight. Fa parte della specificazione OOXML, dove viene definito in complemento di DrawingML.\nUtilizzo del formato sul Web.\nIl linguaggio VML pu\u00f2 integrarsi sia direttamente nel codice HTML, sia tramite l'elemento codice_1 legato ad un o pi\u00f9 file XML. Questo elemento permette di sistemare le immagini vettoriali in modo analogo alle immagini bitmap. L'uso degli attributi codice_2 e codice_3 permette d'ingrandire o di ridurre le immagini senza perdita di qualit\u00e0. \u00c8 possibile applicare numerosi effetti di filtro sulle immagini che possono essere ugualmente messe nel sotto-elemento codice_4 e prendere effetto degli attributi di colore e digradati, con utilizzo del canale alpha per la trasparenza. Esistono tre tipi di digradati da VML: gradient (lineare),\ngradientRadial e gradientTitle (con focus variabile). L'extrusion 3D permette la messa in rilievo di ogni elemento VML: gli effetti di luce apportando profondit\u00e0 e realismo alle grafica.\nVML \u00e8 un linguaggio che permette realizzazioni complesse su file di formato XML. VML \u00e8 maneggiabile con JavaScript o JScript e pi\u00f9 comodamente con HTML + TIME per le animazioni.\nGoogle Maps utilizza attualmente VML per il reso vettoriale con Internet Explorer, e SVG per i navigatori che lo supportano.\nEsempi di codice.\nIl codice VML seguente integrato nel codice HTML mostra una semplice ellisse : \n&lt;html xmlns:v&gt;\n&lt;style&gt;v\\:*{behavior:url(#default#VML);position:absolute}&lt;/style&gt;\n&lt;body&gt;\n&lt;v:oval style=\"left:0;top:0;width:100;height:50\" fillcolor=\"blue\" stroked=\"f\"/&gt;\n&lt;/body&gt;\n&lt;/html&gt;\nLe regole CSS sono utilizzate per i posizionamenti, la formattazione del testo, le dimensioni e i filtri quando essi possono essere applicati.\nLa creazione di oggetti \u201cmodello\u201d e la loro duplicazione si effettua tramite l'elemento codice_5 per ogni forma vettoriale, e l'elemento codice_1 per i gruppi di oggetti vettoriali.\nQui sotto: Esempio pi\u00f9 complesso di combinazioni di elementi ed attributi propri a VML dentro il codice HTML.\nUna forma definita da un file XML esterna \u00e8 introdotta da l'elemento vmlframe su il quale un filtro e applicato. \nAltre forme periferiche sono calcate su una shapetype.\nOgni forma discendente di questa ultima pu\u00f2 anche prendere i suoi propri attributi distinti del modello. L'insieme raggruppato dall'elemento \"v:group\" viene a suo tempo riprodotto da una nuova \"vmlframe\".\nQueste propriet\u00e0 permettono delle composizioni vettoriali molto ricche utilizzando poche scritture.\nEditori e logistica.\nMicrosoft Office permette di pubblicare grafica VML senza tuttavia utilizzare integralmente i DOM di VML.\nLibreOffice permette di creare delle cartelle sostituibili al seguito burocratico di Microsoft con\ndelle grafica convertite in VML."}
{"id": "2066486", "revid": "339392", "url": "https://it.wikipedia.org/wiki?curid=2066486", "title": "Rende Calcio", "text": ""}
{"id": "2066488", "revid": "104458", "url": "https://it.wikipedia.org/wiki?curid=2066488", "title": "Alpi della Val M\u00fcstair", "text": "Le Alpi della Val M\u00fcstair (dette anche \"Alpi della Val Monastero\" oppure \"Alpi Venoste Occidentali\" - \"M\u00fcnstertaler Alpen\" in tedesco) sono una sottosezione delle Alpi Retiche occidentali. Anche chiamate \"Alpi Venoste Occidentali\" perch\u00e9 delimitate ad est dalla Val Venosta, prendono il nome dalla Val Monastero intorno alla quale sorgono. La vetta pi\u00f9 alta \u00e8 il Piz Sesvenna che raggiunge i 3.204 .\nClassificazione.\nSecondo la SOIUSA le Alpi della Val M\u00fcstair sono una sottosezione alpina ed hanno la seguente classificazione:\nSecondo la classificazione dell'AVE il \"Sesvennagruppe\" (\"Gruppo del Sesvenna\"), recante il n. 29 di 75 gruppi, \u00e8 meno esteso. In particolare la Catena Casina-Umbrail-Pizzo della Forcola viene esclusa ed attribuita invece alle Alpi dell'Ortles.\nGeografia.\nSi trovano in Svizzera (Canton Grigioni), Italia (Regione Trentino-Alto Adige e Regione Lombardia) ed Austria (Tirolo).\nConfinano:\nRuotando in senso orario i limiti geografici sono: Passo dello Stelvio, Valle del Braulio, Valle di Fraele, Passo d'Apisella, Val Alpisella, torrente Sp\u00f6l, bassa Engadina, Nauderer Tal, Passo di Resia, alta Val Venosta, Valle di Trafoi, Passo dello Stelvio.\nSuddivisione.\nSi suddividono in due supergruppi e tre gruppi:\nIl supergruppo Catena Casina-Umbrail-Pizzo della Forcola si trova a sud della Val Monastero mentre la Catena Sesvenna-Tavr\u00fc si trova a nord.\nVette principali.\nLe montagne principali del gruppo sono:"}
{"id": "2066499", "revid": "486946", "url": "https://it.wikipedia.org/wiki?curid=2066499", "title": "TSR Honda", "text": ""}
{"id": "2066500", "revid": "767487", "url": "https://it.wikipedia.org/wiki?curid=2066500", "title": "Sarafina! Il profumo della libert\u00e0", "text": "Sarafina! Il profumo della libert\u00e0 \u00e8 un film di Darrell Roodt del 1992. Ispirato al musical \"Sarafina!\" di Mbongeni Ngema del 1988, \u00e8 incentrato sulla vicenda degli scontri di Soweto del 1976 in Sudafrica, durante l'apartheid.\nTrama.\nLa trama \u00e8 incentrata su alcuni studenti coinvolti nella rivolta di Soweto, in risposta all'adozione dell'afrikaans come lingua di insegnamento nelle scuole. La versione per il palcoscenico presenta la ribellione avvenuta in una scuola, simile alla rivolta di Soweto del 16 giugno 1976. Un narratore presenta diversi personaggi, tra cui la studentessa e attivista Sarafina. La situazione si infiamma quando un poliziotto spara ad alcuni studenti in una classe. Nondimeno, il musical termina con una sorridente cerimonia di addio degli studenti che lasciano la scuola, che prende la maggior parte del secondo atto.\nNella versione cinematografica Sarafina si vergogna per l'accettazione di sua madre del suo ruolo di domestica di una famiglia bianca nel Sudafrica dell'apartheid, e incita i suoi compagni alla rivolta, specialmente dopo che la loro insegnante pi\u00f9 impegnata, Mary Masombuka \u00e8 incarcerata.\nDistribuzione.\nIl film usc\u00ec il 18 settembre 1992. Fu girato a Soweto e a Johannesburg, in Sudafrica. Darrell Roodt firm\u00f2 la regia, con la sceneggiatura di Mbongeni Ngema e William Nicholson; la protagonista Sarafina era interpretata da Leleti Khumalo, mentre Whoopi Goldberg era Mary Masombuka e Miriam Makeba era Angelina.\nPrese parte al progetto anche la BBC. Negli Stati Uniti il film fu sconsigliato ai bambini (classificazione PG-13 della MPAA) per le scene di violenza legate all'apartheid. La versione pi\u00f9 lunga, uscita nel 1993, ebbe una restrizione ancora maggiore (minori ammessi alla visione solo se accompagnati da genitori), sempre per le scene di violenza.\nWhoopi Goldberg era molto determinata a far parte del progetto, e convinse i responsabili della Disney a produrre il film accettando di riprendere il ruolo di Dolores Van Cartier in \"Sister Act 2 - Pi\u00f9 svitata che mai\", che la Disney desiderava girare, dopo l'enorme successo di pubblico del film originale.\nRiedizione del regista.\n\"Sarafina!\" fu ripubblicato in Sudafrica il 16 giugno 2006 per commemorare il trentesimo anniversario della rivolta di Soweto.\nLa riedizione a cura del regista non \u00e8 molto diversa dall'originale, a parte l'inclusione di una scena tagliata nella prima versione, tra Leleti Khumalo (Sarafina) e Miriam Makeba (la madre di Sarafina), che comprende lo stacco musicale \"Thank You Mama\".\nIl musical.\n\"Sarafina!\" esord\u00ec a Broadway il 28 gennaio 1988, al \"Cort Theatre\", e l'ultima rappresentazione fu il 2 luglio 1989, dopo 597 messe in scena e 11 anteprime. Il musical fu pensato e diretto da Mbongeni Ngema, che scrisse anche la sceneggiatura, la musica e le parole. L'opera fu originalmente presentata al \"The Market Theatre\", di Johannesburg, nel giugno 1987. Faceva parte del cast anche Leleti Khumalo, nel ruolo di Sarafina.\nLeleti Khumalo ottenne una nomination al Tony Award come miglior attrice protagonista in un musical, e un premio della NAACP per la sua interpretazione del personaggio. Altre nomination al Tony Award furono per il miglior musical, migliori musiche originali, miglior coreografia e miglior regia di musical."}
{"id": "2066501", "revid": "179980", "url": "https://it.wikipedia.org/wiki?curid=2066501", "title": "Deportes Melipilla", "text": ""}
{"id": "2066502", "revid": "179980", "url": "https://it.wikipedia.org/wiki?curid=2066502", "title": "\u00d1ublense", "text": ""}
{"id": "2066505", "revid": "179980", "url": "https://it.wikipedia.org/wiki?curid=2066505", "title": "Provincial Osorno", "text": ""}
{"id": "2066506", "revid": "179980", "url": "https://it.wikipedia.org/wiki?curid=2066506", "title": "Rangers de Talca", "text": ""}
{"id": "2066508", "revid": "765341", "url": "https://it.wikipedia.org/wiki?curid=2066508", "title": "Ricetrasmettitore", "text": "Un ricetrasmettitore (in inglese transceiver, unione delle parole inglesi \"transmitter\" e \"receiver\"), nelle telecomunicazioni, \u00e8 un dispositivo costituito da un trasmettitore e un ricevitore che condividono alloggiamento e circuiti. Quando trasmettitore e ricevitore non hanno parti in comune del circuito elettrico \u00e8 conosciuto come trasmettitore-ricevitore. Il termine ebbe origine negli anni venti. Il termine include anche dispositivi come trasponder, transverter e ripetitori. Se i segnali trasmessi e ricevuti sono radioelettrici, viene chiamato radioricetrasmettitore.\nTelecomunicazioni.\nNei sistemi di telecomunicazioni \u00e8 frequente l'uso di ricetrasmettitori in quanto la comunicazione o trasmissione \u00e8 spesso tipo bidirezionale tra due o pi\u00f9 utenti sul canale di comunicazione. Per disaccoppiare il lato trasmittente dal lato ricevente nelle due fasi rispettivamente di trasmissione e ricezione si usa comunemente un duplexer. Se il canale accetta segnali in un dominio fisico diverso da quello del trasmettitore/ricevitore sono necessari anche dei trasduttori. Le modalit\u00e0 logiche di comunicazione possono essere half-duplex e full-duplex.\nInformatica.\nNelle reti informatiche, il ricetrasmettitore viene tipicamente utilizzato per collegare un bus a un dispositivo che pu\u00f2 trasmettere i dati nelle due direzioni (tipicamente un dispositivo che legge e scrive su un registro) come pu\u00f2 essere un microprocessore o una memoria. Il vantaggio dell'interposizione del transceiver sta nel fatto che i segnali elettrici, pur mantenendo sempre due livelli logici (0 e 1) sono amplificati con una corrente maggiore. Il ricetrasmettitore \u00e8 costituito da due driver unidirezionali girati in direzioni opposte ed attivati alternativamente. Se si attiva il primo, i segnali sul lato A vengono riportati sul lato B amplificati in corrente. Se si attiva il secondo, i segnali sul lato B vengono riportati sul lato A sempre amplificati in corrente. Se infine non si attiva nessuno dei due, il dispositivo non influisce sul circuito esterno.\nUn classico IC ricetrasmettitore a 8 bit, \u00e8 il 74xx245. Esso dispone di 8 ricetrasmettitore bidirezionali pi\u00f9 due ingressi di controllo comuni: DT/R per decidere la direzione in cui deve operare; OE, per abilitare il dispositivo oppure no.\nUn esempio \u00e8 il GBIC: un dispositivo che trasforma il segnale ottico della fibra ottica, in segnale elettrico per una rete ethernet."}
{"id": "2066509", "revid": "188323", "url": "https://it.wikipedia.org/wiki?curid=2066509", "title": "ROC-Yamaha", "text": ""}
{"id": "2066510", "revid": "179980", "url": "https://it.wikipedia.org/wiki?curid=2066510", "title": "Santiago Morning", "text": ""}
{"id": "2066512", "revid": "287204", "url": "https://it.wikipedia.org/wiki?curid=2066512", "title": "Union Espanola", "text": ""}
{"id": "2066513", "revid": "179980", "url": "https://it.wikipedia.org/wiki?curid=2066513", "title": "Universidad de Concepci\u00f3n", "text": ""}
{"id": "2066518", "revid": "117743640", "url": "https://it.wikipedia.org/wiki?curid=2066518", "title": "Jean-Baptiste Debret", "text": "Biografia.\nJean-Baptiste era figlio di Jacques Debret, funzionario del Parlamento francese appassionato di storia naturale e di arte, e fratello di Fran\u00e7ois Debret (nato nel 1777), un architetto membro dell'Institut de France. Era anche cugino di Jacques Louis David (1748-1825), il capo della scuola pittorica neoclassica. Studi\u00f2 nel Liceo Louis-le-Grand e poi all'\u00c9cole des Beaux-Arts di Parigi, sotto la direzione di David. Come il fratello Fran\u00e7ois entr\u00f2 all'Institut de France e nel 1791 ottenne il secondo Prix de Rome con il quadro \"Regolo torna a Cartagine\".\nLa Rivoluzione francese, impegnata nella guerra contro gli Stati europei, aveva necessit\u00e0 di ingegneri militari: alcuni tra gli studenti pi\u00f9 brillanti furono scelti per far loro seguire i corsi di ingegneria. Tra questi era Debret ma gli studi di ingegneria non gli impedirono di occuparsi ancora di pittura: al \"Salon\" del 1798 espose la grande tela \"Il generale messeno Aristomeno liberato da una ragazza\", con la quale ottenne il secondo premio, e in quello del 1804 espose \"Il medico Erasistrato scopre la causa della malattia del giovane Antioco\".\nNel 1805, da soggetti tratti dalla storia antica, Debret pass\u00f2 a soggetti di storia contemporanea, esponendo al \"Salon\" \"Napoleone rende omaggio al coraggio sfortunato\", che ricevette una menzione onorevole dell'Institut de France. Nel 1808 \u00e8 la volta di \"Napoleone a Tilsitt decora un soldato russo con la Legion d'onore\", nel 1810 il \"Napoleone parla alle truppe\", nel 1812 \"Prima distribuzione delle croci della Legion d'onore nella chiesa degli Invalidi\". Del resto Napoleone era un autentico mecenate per artisti come Debret e David, sostenendo e finanziando la diffusione dell'arte neoclassica.\nLa missione artistica in Brasile: il \u00abVoyage Pittoresque et Historique au Br\u00e9sil\u00bb.\nLa disfatta di Napoleone nel 1815 fu un duro colpo per gli artisti neoclassici che videro perdere il principale sostenitore finanziario e ideologico della loro arte; un colpo ancora pi\u00f9 grave fu, per Debret, la perdita dell'unico figlio, morto a soli 19 anni.\nIn quell'epoca, egli e l'architetto Grandjean de Montigny furono invitati a partecipare a una missione di artisti francesi che doveva partire per la Russia a richiesta dello zar Alessandro I, ma nello stesso tempo s'andava preparando a Parigi una missione per il Brasile, su richiesta del re Giovanni VI, organizzata da Ant\u00f3nio de Ara\u00fajo y Azevedo, conte da Barca, che cercava artisti che si occupassero della creazione di una Accademia di Belle Arti. Debret \u2013 come Grandjean de Montigny \u2013 scelse il Brasile e s'imbarc\u00f2 a Le Havre il 22 gennaio 1816: il veliero nord-americano Calpe che conduceva la missione attracc\u00f2 in Brasile il 26 marzo 1816.\nIl frutto della permanenza di 15 anni di Debret in Brasile fu il libro \"Voyage Pittoresque et Historique au Br\u00e9sil\", ove il pittore rivela la profondit\u00e0 della relazione, personale ed emotiva, acquisita nel paese americano.\nNel 1831 Debret rientr\u00f2 in Francia per ragioni di salute. Il libro fu pubblicato a Parigi tra il 1834 e il 1839, col titolo \"Voyage pittoresque et historique au Br\u00e9sil, ou S\u00e9jour d'un artiste fran\u00e7ais au Br\u00e9sil, depuis 1816 jusqu'en 1831 inclusivement, \u00e9poques de l'av\u00e8nement et de l'abdication de S.M.D. Pedro Ier, fondateur de l'empire br\u00e9silien\": comprende 153 illustrazioni, accompagnate ciascuna da un testo che spiegano ogni immagine.\nIl titolo \u00e8 una sorta di compromesso: l'aggettivo \u00abstorico\u00bb intende sottolineare la seriet\u00e0 scientifica alla base del lavoro e il \u00abpittoresco\u00bb intende alludere allo svago che il lettore pu\u00f2 ricavarne, alla stregua degli almanacchi allora in voga in Europa. Il \"Voyage\" si divide in tre volumi: nel primo, del 1834, mostra gli indigeni, la foresta e la vegetazione del paese; il secondo, del 1835, rappresenta gli schiavi neri impegnati nel lavoro nelle citt\u00e0 e nelle campagne; il terzo, del 1839, presenta scene di vita quotidiana, manifestazioni culturali, cerimonie e feste tradizionali e religiose.\nCon quest'ultimo volume Debret cerc\u00f2 di offrire ai lettori europei un panorama che andasse oltre la curiosit\u00e0 esotica o la storia naturale. Egli volle creare un'opera di storiografia, mostrando in dettaglio la formazione culturale di un popolo e di una nazione, rappresentando il passato di quel paese e lo sviluppo della cultura e dei costumi civili e religiosi. In conseguenza, il suo libro resta un contributo importante per il Brasile ed \u00e8 tuttora consultato dagli storici che vi cercano le rappresentazioni di vita quotidiana - in particolare, a Rio de Janeiro - nella prima met\u00e0 del XIX secolo.\nTra Neoclassicismo e Romanticismo.\nMalgrado la formazione neoclassica Debret pu\u00f2 essere considerato un artista di transizione al Romanticismo. Le rappresentazioni degli indigeni - idealizzati, forti, con tratti ben definiti, in pose spesso eroiche - sono manifestazioni chiare di neoclassicismo, ma i testi che accompagnano le immagini del \"Voyage\" mostrano caratteristiche romantiche. Egli si oppone sostanzialmente al razionalismo e alla severit\u00e0 neoclassica, difende la libert\u00e0 creativa e privilegia l'emozione. Le opere romantiche privilegiano l'individualismo, le sofferenze dell'amore, la religiosit\u00e0 cristiana, la natura, i temi e il passato nazionale. Nei testi debretiani, la relazione stabilita con le scene \u00e8 essenzialmente romantica: un neoclassico avrebbe rappresentato la scena con assoluta fedelt\u00e0, e Debret \u00e8 in questo un neoclassico; ma un romantico proietta la sua luce in ci\u00f2 che osserva intorno a s\u00e9 ed \u00e8 proprio quello che fa Debret negli scritti che accompagnano i suoi acquerelli: essi sono delle interpretazioni; nei testi, Debret interpreta secondo il suo spirito ci\u00f2 che riproduce fedelmente con l'immagine.\nI suoi acquerelli possiedono il tipico carattere delle rappresentazioni fatte da viaggiatori in cerca di paesaggi esotici, ma la sua arte, formata nell'ufficialit\u00e0 parigina, conserva il carattere solenne proprio dei pittori della Francia napoleonica.\nUn critico d'arte francese ha scritto: \u00abL'importanza maggiore dell'opera di Debret, oltre al valore di un insegnamento che avrebbe presto portato i suoi frutti, risiede paradossalmente nella sua capacit\u00e0 di registrare anche quello stava sul punto di scomparire. Questo non imped\u00ec al pittore di storia di mettere in scena due incoronazioni e di rappresentare nei suoi acquerelli la prima corte di una dinastia americana\u00bb.\nDebret, Diderot e l'Illuminismo.\nNel \"Voyage Pittoresque et Historique au Br\u00e9sil\" si pu\u00f2 notare una forte influenza illuministica, dell\"'Encyclop\u00e9die\" di Diderot in particolare, come dimostra il suo interesse per i caratteri del quotidiano - la rappresentazione delle case, dei capanni, del lavoro e dei suoi mezzi - informazioni attraverso le quali si d\u00e0 al lettore il senso della vita e dell'anima di un popolo, secondo i criteri che ispirarono la composizione della celebre enciclopedia, che si pensa che Debret abbia tenuto presente durante l'elaborazione del suo \"Voyage\"."}
{"id": "2066526", "revid": "46113022", "url": "https://it.wikipedia.org/wiki?curid=2066526", "title": "Harris-Yamaha", "text": ""}
{"id": "2066529", "revid": "767487", "url": "https://it.wikipedia.org/wiki?curid=2066529", "title": "Giovanni da Triora", "text": "Nasce da Antonio Maria Lantrua e Maria Pasqua Ferraironi. Fattosi frate dell'Ordine dei Frati Minori con il nome di Giovanni, diviene sacerdote. Missionario in Cina, muore martire nella citt\u00e0 di Changsha nello Hunan: dopo essere stato torturato viene strangolato. \nBiografia.\nGli inizi.\nFrequenta le scuole dei Barnabiti a Porto Maurizio e qui sente la prima vocazione. Con fatica ottiene il permesso di recarsi a Roma dove ad accoglierlo trova un altro ligure, Luigi da Porto Maurizio, provinciale dei francescani. Il 9 marzo 1777 indossa il saio e inizia l'anno di prova con il nome di frate Giovanni. Riceve l'ordine sacro nel 1784 e diventa insegnante di Teologia a Tivoli e Tarquinia. Successivamente gli viene assegnata la responsabilit\u00e0 di Guardiano dei conventi di Tarquinia, Velletri e Montecelio.\nLa missione in Cina.\nNel 1799 lascia Roma e viene inviato in missione in Cina, dopo 8 mesi di viaggio arriva a Macao e dopo un periodo di formazione nel quale fa propria la cultura cinese, impara il cinese e veste da cinese, incomincia la sua opera di evangelizzazione nella provincia dello Hunan; la missione procede in relativa quiete fino al 1815, quando viene denunciato al Mandarino perch\u00e9 la sua attivit\u00e0 \u00e8 considerata sovversiva. Il 26 luglio 1815, dopo aver celebrato la sua ultima Messa, viene arrestato assieme ad altri fedeli cinesi, torturato per fargli rinnegare la propria fede e tenuto in carcere.\nIl 7 febbraio 1816 viene condotto al patibolo, prima di essere giustiziato si fa il segno della croce e s'inchina profondamente al modo dei cattolici cinesi per cinque volte, a significare il ringraziamento alla Santa Trinit\u00e0 per la \"creazione\", la \"redenzione\", la \"vocazione alla fede\", la \"grazia dei sacramenti\" e per le \"grazie ricevute\".\nViene legato ad una croce e viene ucciso per strangolamento con una corda attorno al collo. Il corpo viene trasportato e sepolto nella Cattedrale di San Paolo a Macao e successivamente a Roma nella Basilica di Santa Maria in Ara Coeli, dove si trova tuttora.\nCulto.\nIl 27 maggio dell'Anno Santo del 1900 fu dichiarato Beato da Papa Leone XIII e il 1\u00ba ottobre dell'Anno Santo del Grande Giubileo del 2000 canonizzato da Papa Giovanni Paolo II insieme con gli altri 119 martiri cinesi."}
{"id": "2066534", "revid": "574302", "url": "https://it.wikipedia.org/wiki?curid=2066534", "title": "Saturn Award per il miglior film fantasy", "text": "Il Saturn Award per il miglior film fantasy (\"Best Fantasy Film\") \u00e8 un premio assegnato annualmente nel corso dei Saturn Awards dal 1975 ad oggi."}
{"id": "2066536", "revid": "1543377", "url": "https://it.wikipedia.org/wiki?curid=2066536", "title": "Municipalit\u00e0 locale di Ramotshere Moiloa", "text": "Ramotshere Moiloa \u00e8 una municipalit\u00e0 locale (in inglese Ramotshere Moiloa Local Municipality) appartenente alla municipalit\u00e0 distrettuale di Ngaka Modiri Molema della provincia del Nordovest in Sudafrica.\nIl suo territorio si estende su una superficie di ed \u00e8 suddiviso in 17 circoscrizioni elettorali (\"wards\"). Il suo codice di distretto \u00e8 NW385.\nGeografia fisica.\nConfini.\nLa municipalit\u00e0 locale di Ramotshere Moiloa confina a est con quelle di Thabazimbi (Waterberg/Limpopo), Moses Kotane e Kgetleng Rivier (Bojanala), a sud con quelle di Ditsobola e Mafikeng e a nord e oa ovest con il Botswana."}
{"id": "2066547", "revid": "114369975", "url": "https://it.wikipedia.org/wiki?curid=2066547", "title": "Alpi del Silvretta, del Samnaun e del Verwall", "text": "Le Alpi del Silvretta, del Samnaun e del Verwall sono una sottosezione delle Alpi Retiche occidentali. La vetta pi\u00f9 alta \u00e8 il Piz Linard che raggiunge i 3.411 .\nSi trovano in Svizzera (Canton Grigioni) e in Austria (Vorarlberg e Tirolo). Prendono il nome dal monte Silvretta, dalle localit\u00e0 Samnaun del Canton Grigioni e dalla valle austriaca \"Verwalltal\".\nClassificazione.\nSecondo la SOIUSA le Alpi del Silvretta, del Samnaun e del Verwall sono una sottosezione alpina ed hanno la seguente classificazione:\nL'AVE le vede suddivise nei gruppi 26, 27 e 28 denominati rispettivamente: Gruppo del Silvretta, Gruppo del Samnaun e Gruppo del Verwall.\nDelimitazioni.\nConfinano:\nRuotando in senso orario i limiti geografici sono: Passo Fl\u00fcela, Wolfgang Pass, Schlappiner Joch, torrente Ill, Klostertal, Passo dell'Arlberg, Stanzertal, Landeck, bassa Engadina, Val Susasca, Passo Fl\u00fcela.\nSuddivisione.\nSi suddividono in tre supergruppi e nove gruppi e quarantaquattro sottogruppi:\nIl Gruppo del Silvretta ne costituisce la parte sud-occidentale; il Gruppo del Samnaun la parte orientale ed il Gruppo del Verwall la parte a nord. La Fuorcla da Tasna divide il Gruppo del Silvretta dal Gruppo del Samnaun mentre lo Zeinisjoch separa il Gruppo del Silvretta dal Gruppo del Verwall ed infine la Paznauntal divide il Gruppo del Samnaun dal Gruppo del Verwall."}
{"id": "2066549", "revid": "767487", "url": "https://it.wikipedia.org/wiki?curid=2066549", "title": "Conquer", "text": "Conquer \u00e8 il sesto album in studio del gruppo musicale statunitense Soulfly, pubblicato il 29 luglio 2008 dalla Roadrunner Records.\nDescrizione.\n\u00c8 il proseguimento naturale del discorso iniziato con \"Dark Ages\", anche se qui la matrice groove metal prende maggiormente il sopravvento sul thrash metal old school e soprattutto sui tribalismi."}
{"id": "2066550", "revid": "24443", "url": "https://it.wikipedia.org/wiki?curid=2066550", "title": "Massiccio di Samnaun", "text": ""}
{"id": "2066551", "revid": "124719275", "url": "https://it.wikipedia.org/wiki?curid=2066551", "title": "Ambae", "text": "Ambae \u00e8 un'isola situata nell'oceano Pacifico ed appartenente alla Repubblica di Vanuatu. \u00c8 una delle isole principali della provincia di Penama, ha una superficie complessiva di 608\u00a0km\u00b2 ed \u00e8 la sesta isola dell'arcipelago.\nPrima dell'indipendenza di Vanuatu (1980) l'isola era chiamata Aoba. La popolazione, circa 10\u00a0000 persone, si concentra prevalentemente in alcuni villaggi sulla costa occidentale. Il porto principale dell'isola (e capoluogo di provincia) \u00e8 Saratamata situato nella parte settentrionale.\nGeografia.\nAmbae \u00e8 situata circa 50\u00a0km a est dell'isola di Espiritu Santo, 25\u00a0km a sud-ovest di Ma\u00e9wo e 25\u00a0km a nord-ovest dell'isola di Pentecoste. L'isola ha una forma ovaleggiante, da nord a sud si estende per circa 38\u00a0km mentre da est a ovest per circa 16. Nella parte interna vi sono folte foreste tropicali, al centro si erge il vulcano a scudo Lombenben (1\u00a0496\u00a0m s.l.m.) talvolta chiamato ancora \"Aoba\". Le ultime eruzioni sono del 2006 e 2017."}
{"id": "2066553", "revid": "24443", "url": "https://it.wikipedia.org/wiki?curid=2066553", "title": "Massiccio di Verwall", "text": ""}
{"id": "2066554", "revid": "1305772", "url": "https://it.wikipedia.org/wiki?curid=2066554", "title": "Silvretta", "text": ""}
{"id": "2066557", "revid": "24443", "url": "https://it.wikipedia.org/wiki?curid=2066557", "title": "Catena di Sesvenna", "text": ""}
{"id": "2066559", "revid": "599013", "url": "https://it.wikipedia.org/wiki?curid=2066559", "title": "Daimler M9456", "text": "Il Daimler 9456 \u00e8 un motore a scoppio prodotto in diverse varianti dal 1924 al 1926 dalla Casa automobilistica tedesca Daimler per il suo marchio automobilistico \"Mercedes\". Dal 1926, dopo la fusione tra Daimler e Benz, e la conseguente nascita della Daimler-Benz, il motore \"M9456\" \u00e8 stato prodotto da quest'ultima per il neonato marchio Mercedes-Benz, fino al 1928 per la produzione di serie e fino al 1933 per l'impiego in campo agonistico.\nStoria.\nQuesto motore \u00e8 stato uno dei primi motori prodotti dall'indimenticabile dott. Ferdinand Porsche durante il suo periodo di collaborazione alla Daimler-Benz. Questi era arrivato poco tempo prima per sostituire Paul Daimler, figlio di Gottlieb Daimler, altro grande personaggio del periodo pionieristico dell'automobile.&lt;br&gt;\nAll'epoca la Mercedes-Benz non esisteva ancora, sarebbe nata solo di l\u00ec a due anni, ma il motore \"M9456\" sarebbe stato impiegato anche nei modelli di produzione del futuro marchio tedesco. Ciononostante, dato il suo concepimento in era Mercedes e non Mercedes-Benz, questo motore non viene considerato tra i primi motori del nuovo marchio, bens\u00ec tra gli ultimi del vecchio.&lt;br&gt;\nUn discorso analogo va fatto per il 4 litri M836, che ha conosciuto un destino simile.\nCaratteristiche.\nIn generale, le caratteristiche del motore \"Daimler M9456\" sono le seguenti:\nIl motore \"Daimler M9456\" \u00e8 stato proposto anche in una variante leggermente pi\u00f9 potente. Qui il rapporto di compressione sale a 5:1, mentre la potenza massima (con compressore inserito) sale a 160 CV. Questo motore ha equipaggiato le ultime \"Mercedes-Benz Typ 630\" e le \"Typ 630 K\" prodotte dal 1928 al 1929.&lt;br&gt;\nIl motore \"Daimler 9456\" \u00e8 stato sostituito sia dai motori M06 che dal motore M07. Dal motore \"M9456\" sarebbe stato derivato anche il motore M9856, sempre della Daimler, della cubatura di 6.8 litri ed utilizzato sulle prime Mercedes-Benz Typ S W06.\nApplicazioni in campo agonistico.\nIl motore \"M9456\" \u00e8 stato impiegato con successo anche in campo agonistico, ed addirittura per un periodo pi\u00f9 prolungato, protrattosi dal 1927 al 1933. In particolare sono esistiti due motori derivati dall'unit\u00e0 \"M9456\" ed utilizzati nelle competizioni. Tali motori sono nati da profonde rivisitazioni del \"M9456\" di serie, tali da mutarne le principali caratteristiche costruttive, tra cui la cilindrata. Uno dei due motori era da 6.6 litri, mentre l'altro era da 6.8 litri (da non confondere con il 6.8 litri \"M9856\"). Entrambi hanno equipaggiato due evoluzioni del modello \"K\" utilizzate in ambito sportivo. Una di esse, la \"25/130/220 PS\" \u00e8 stata per la cronaca l'ultima evoluzione sulla base di un modello K, a sua volta evoluzione del modello \"Typ 630\". Di seguito sono riportate le caratteristiche relative a questi due motori:"}
{"id": "2066560", "revid": "114370018", "url": "https://it.wikipedia.org/wiki?curid=2066560", "title": "Gruppo del Verwall", "text": "Il Gruppo del Verwall (detto anche \"Gruppo del Ferwall\" - in tedesco \"Verwallgruppe\") \u00e8 un gruppo montuoso delle Alpi Retiche occidentali. Si trova in Austria (Tirolo e Vorarlberg). Prende il nome dalla Verwalltal, valle austriaca.\nClassificazione.\nSecondo la SOIUSA il Gruppo del Verwall \u00e8 un supergruppo alpino con la seguente classificazione:\nSecondo l'AVE costituisce il gruppo n. 28 di 75 nelle Alpi Orientali.\nSuddivisione.\nSecondo la SOIUSA il Gruppo del Verwall \u00e8 suddiviso in due gruppi e diciassette sottogruppi:\nLa \"Catena Schrottenkopf-Kaltenberg\" costituisce la parte occidentale del Gruppo del Verwall, mentre la \"Catena Vollandspitze-Kuchenspitze-Riffler\" ne costituisce la parte orientale.\nVette.\nLe montagne principali del gruppo sono:"}
{"id": "2066561", "revid": "22475", "url": "https://it.wikipedia.org/wiki?curid=2066561", "title": "Yasakani no magatama", "text": ""}
{"id": "2066565", "revid": "370187", "url": "https://it.wikipedia.org/wiki?curid=2066565", "title": "Esercito borbonico", "text": ""}
{"id": "2066574", "revid": "287204", "url": "https://it.wikipedia.org/wiki?curid=2066574", "title": "Monte Mondol\u00e9", "text": ""}
{"id": "2066575", "revid": "729019", "url": "https://it.wikipedia.org/wiki?curid=2066575", "title": "Linea Mannerheim", "text": "La linea Mannerheim (in finlandese \"Mannerheim-linja\") fu una linea fortificata di difesa sviluppata sull'Istmo careliano in Finlandia lunga 132\u00a0km, per difendersi dall'Unione Sovietica. Durante la Guerra d'inverno \u00e8 divenuta nota grazie al generale Carl Gustaf Emil Mannerheim. Alcuni episodi della guerra furono combattuti qui.\nStoria della linea difensiva.\nDopo la fine della guerra civile finnica, la Finlandia decise di costruire alcune fortificazioni per difendere il proprio territorio; la via principale era proprio quella che passava per l'istmo careliano.\nUn primo piano per la linea difensiva si ebbe da un volontario svedese, A. Rappe all'inizio di maggio 1918, ma verso la fine del mese, il progetto fu abbandonato.\nI tedeschi ordinarono al colonnello O. von Brandenstein di studiare una sistemazione difensiva dell'istmo careliano, che lui invi\u00f2 il 16 luglio. Fu infatti il primo a pensare di utilizzare l'istmo, il lago Suvanto e il fiume Vuoski. Il piano fu quindi approvato dall'alto Comando finnico nell'agosto 1918; nell'ottobre furono stanziati 30.000 marchi per il suo sviluppo, che per\u00f2 furono insufficienti. Con la sconfitta della Germania della prima guerra mondiale, lo sviluppo della linea cadde.\nNell'ottobre 1919 il generale O. Enckell decise di riprendere in mano il progetto, e seguire per lo pi\u00f9 il progetto iniziale. Anche con l'aiuto francese, la linea fu edificata in due fasi: 1920-1924 e 1932-1939. Durante l'ultima fase, alcune fortificazioni vennero anche ammodernate.\nStruttura della linea difensiva.\nLa linea correva dal golfo di Finlandia attraverso il fiume Vuoksi e terminava a Taipale. Consisteva in 157 postazioni per mitragliatrici e 8 postazioni per artiglieria.\nSulla costa del golfo di Finlandia la linea era sorvegliata dal \"forte Saarenp\u00e4\u00e4\" e sulla costa del lago Ladoga dal \"forte J\u00e4risev\u00e4\". Questa artiglieria costiera era dotata di cannoni da 5\", 6\" e 10\".\nComparando la francese linea Maginot e altre simili fortificazioni con bunker e linee di denti di drago con la linea Mannerheim, quest'ultima era sviluppata seguendo principalmente il territorio naturale.\nIl nome della linea difensiva fu coniato da Jorma Gallen-Kallela per i giornalisti.\nGuerra d'inverno.\nDurante la guerra d'inverno la linea ferm\u00f2 l'avanzata sovietica per due mesi. Il forte Saarenp\u00e4\u00e4 fu attaccato da due navi della marina sovietica, la \"Marat\" e la \"Oktyabrskaya Revolutsiya\" diverse volte nel dicembre 1939 e nel gennaio 1940, attacchi che provocarono pi\u00f9 che altro il danneggiamento di una delle due navi, costrette a rientrare nel porto.\nA parte queste due fortificazioni, la linea era per lo pi\u00f9 costituita da trincee, e da qualche piccolo bunker.\nDopo la guerra d'inverno.\nDopo la guerra i sovietici distrussero le rimanenti installazioni della linea difensiva. Nella Guerra di Continuazione la linea venne nuovamente riutilizzata da entrambi gli schieramenti, nonostante non fosse stata rinforzata o ristrutturata."}
{"id": "2066577", "revid": "827882", "url": "https://it.wikipedia.org/wiki?curid=2066577", "title": "Magatama", "text": "I sono perle curve di vari materiali (giada, agata, quarzo, talco o diaspro) apparsi per la prima volta in Giappone tra la fine del periodo J\u014dmon ed il periodo Kofun, approssimativamente tra il 1000 a.C. e il sesto secolo d.C. \nLe perle, descritte anche come \"gioielli\", erano realizzate in pietra ed altri minerali, anche se alla fine del periodo Kofun erano quasi esclusivamente in giada. \nI magatama erano originariamente utilizzate esclusivamente come gioiello decorativo, tuttavia alla fine del periodo Kofun prese la funzione di oggetto cerimoniale e religioso. Le prove archeologiche suggeriscono che i magatama furono prodotti in specifiche aree del Giappone e successivamente dispersi su tutto l'arcipelago giapponese attraverso rotte commerciali. \nPeriodo J\u014dmon.\nI magatama apparvero per la prima volta in Giappone verso la fine del periodo J\u014dmon, tra il 1000 a.C. ed il 300 a.C., dove erano realizzati in materiali relativamente semplici come argilla, talco, ardesia, quarzo, gneiss, giadeite e serpentinite. I gioielli di questo periodo erano disomogenei nella forma da regione e regione, vengono quindi definiti \"magatama dell'et\u00e0 della pietra\". Potrebbe probabilmente esistere una \"rete di scambio centrale\" in cui i metagama venivano venduti in regioni meno ricche di materiali per la loro produzione. Esempi di giada e talco sono stati rinvenuti in villaggi situati nell'attuale Itogawa, Niigata, lungo la costa settentrionale, tra le montagne centrali e la regione di Kant\u014d."}
{"id": "2066579", "revid": "1543377", "url": "https://it.wikipedia.org/wiki?curid=2066579", "title": "Municipalit\u00e0 locale di Mahikeng", "text": "Mahikeng \u00e8 una municipalit\u00e0 locale (in inglese Mahikeng Local Municipality) appartenente alla municipalit\u00e0 distrettuale di Ngaka Modiri Molema della provincia del Nordovest in Sudafrica.\nIl suo territorio si estende su una superficie di ed \u00e8 suddiviso in 28 circoscrizioni elettorali (\"wards\"). Il suo codice di distretto \u00e8 NW383.\nGeografia fisica.\nConfini.\nLa municipalit\u00e0 locale di Mahikeng confina a nord con quella di Ramotshere Moiloa, a est con quella di Ditsobola, a sud con quella di Tswaing e a ovest con quella di Ratlou e con il Botswana."}
{"id": "2066580", "revid": "320940", "url": "https://it.wikipedia.org/wiki?curid=2066580", "title": "Orazio Hornblower", "text": ""}
{"id": "2066582", "revid": "286031", "url": "https://it.wikipedia.org/wiki?curid=2066582", "title": "San Giovanni da Triora", "text": ""}
{"id": "2066584", "revid": "101768", "url": "https://it.wikipedia.org/wiki?curid=2066584", "title": "GMail", "text": ""}
{"id": "2066585", "revid": "287204", "url": "https://it.wikipedia.org/wiki?curid=2066585", "title": "Salaria basilisca", "text": "La bavosa basilisco (Salaria basilisca) \u00e8 un pesce di mare appartenente alla famiglia Blenniidae.\nDistribuzione e habitat.\nQuesta specie \u00e8 endemica del mar Mediterraneo. \u00c8 stata ritrovata nel bacino occidentale, in Adriatico e nel mar Egeo. \u00c8 una specie rara dappertutto, anche nei mari italiani.\n\u00c8 una specie termofila e anche stenoalina per cui non si trova mai in acque salmastre. Risiede soprattutto nelle praterie di Fanerogame marine e in estate pu\u00f2 ritrovarsi in acqua bassa tra i ciottoli.\nDescrizione.\n\u00c8 molto simile alla bavosa pavone da cui si differenzia, oltre che per le differenze ecologiche e di habitat, per i seguenti caratteri:\nPu\u00f2 raggiungere (molto raramente) i 18 cm di lunghezza.\nRiproduzione.\nMolte femmine depongono le uova, adesive, nello stesso posto, di solito tra le posidonie e vengono fecondate da un solo maschio che poi monta la guardia al nido. Questa specie cambia sesso, i giovani sono femmine e diventano maschi invecchiando (ermafroditismo proterogino).\nAlimentazione.\nSi nutre di invertebrati bentonici.\nAcquariofilia.\n\u00c8 una specie molto bella ma molto difficile da allevare e delicata nonch\u00e9 rara."}
{"id": "2066586", "revid": "466539", "url": "https://it.wikipedia.org/wiki?curid=2066586", "title": "Campionato del mondo di scacchi 1984", "text": "Il campionato del mondo di scacchi 1984 fu conteso tra il campione del mondo Anatolij Karpov e lo sfidante Garri Kasparov a Mosca tra il 10 settembre 1984 e l'8 febbraio 1985. Dopo 48 partite e cinque mesi di gioco, il match fu fermato dal presidente della FIDE Florencio Campomanes, in vista di un nuovo incontro da disputarsi nello stesso anno 1985, nonostante entrambi i giocatori avessero espresso l'intenzione di continuare.\nQualificazioni.\nFurono giocati tre interzonali di qualificazione, ognuno dei quali qualific\u00f2 due giocatori per i match dei candidati: uno a Las Palmas, in Spagna (vinto da Zolt\u00e1n Ribli), un altro a Mosca (vinto da Kasparov) e il terzo a Toluca, in Messico (vinto da Lajos Portisch ed Eugenio Torre). Tutti furono giocati con la formula del girone all'italiana tra 14 giocatori.\nAi sei qualificati si aggiunsero, per contendersi il diritto di sfidare Karpov, Viktor Kor\u010dnoj e Robert H\u00fcbner, rispettivamente ultimo sfidante per il campionato e ultimo finalista dei match dei candidati. Vi furono anche delle controversie quando il match di semifinale tra Kasparov e Kor\u010dnoj, originariamente previsto a Pasadena, venne spostato a Londra a causa dell'impossibilit\u00e0 per Kasparov di recarsi negli Stati Uniti.\nCampionato mondiale.\nIl campionato cominci\u00f2 il 10 settembre 1984 e si svolse nella monumentale Sala delle colonne di Mosca.\nIl titolo mondiale sarebbe stato vinto dal giocatore che avesse vinto per primo sei partite, senza contare quindi le patte. Le prime partite furono favorevoli a Karpov, che si port\u00f2 sul 4-0 gi\u00e0 alla nona partita, prima che iniziasse una lunga serie di patte che dur\u00f2 fino alla 27\u00aa partita, quando Karpov si port\u00f2 sul 5-0. Il match continu\u00f2 con una vittoria di Kasparov alla 32\u00aa partita, seguita da un'altra serie di patte, che termin\u00f2 con una coppia di vittorie dello sfidante alla 47\u00aa e 48\u00aa partita.\nA questo punto, l'8 febbraio 1985, il presidente della FIDE Florencio Campomanes decise di interrompere il match, motivando la sua decisione con lo stato di salute dei due giocatori (in particolare Karpov era dimagrito di 10\u00a0kg), indicendo un nuovo match con punteggio azzerato da disputarsi nello stesso 1985. Entrambi i giocatori contestarono questa decisione per vari motivi:\nA luglio, un congresso della FIDE stabil\u00ec che il campionato sarebbe stato rigiocato a settembre, con nuova formula al meglio delle 24 partite; per risarcire Karpov dei due punti di vantaggio conquistati nel campionato abortito, gli fu riconosciuto il diritto, in caso avesse perso il nuovo match, di tentare di riconquistare il titolo nel successivo campionato mondiale."}
{"id": "2066590", "revid": "281901", "url": "https://it.wikipedia.org/wiki?curid=2066590", "title": "Lipophrys pavo", "text": ""}
{"id": "2066591", "revid": "281901", "url": "https://it.wikipedia.org/wiki?curid=2066591", "title": "Blennius pavo", "text": ""}
{"id": "2066593", "revid": "212348", "url": "https://it.wikipedia.org/wiki?curid=2066593", "title": "Cucchiaio (utensile da cucina)", "text": ""}
{"id": "2066595", "revid": "281901", "url": "https://it.wikipedia.org/wiki?curid=2066595", "title": "Bavosa basilisco", "text": ""}
{"id": "2066598", "revid": "281901", "url": "https://it.wikipedia.org/wiki?curid=2066598", "title": "Blennius basiliscus", "text": ""}
{"id": "2066599", "revid": "729019", "url": "https://it.wikipedia.org/wiki?curid=2066599", "title": "Aniwa", "text": "Aniwa \u00e8 un'isola situata nell'Oceano Pacifico ed appartenente all'arcipelago di Vanuatu. Fa parte della Polinesia periferica.\nL'isola, che ha una superficie di circa 10\u00a0km\u00b2, fa parte della provincia di Tafea. \u00c8 situata 30\u00a0km a nord-est di Tanna e 43\u00a0km a sud-est di Erromango.\nContrariamente alle altre isole di Vanuatu Aniwa non ha origine vulcanica: essa \u00e8 infatti un'isola corallina; la sua massima altitudine \u00e8 di circa 30\u00a0m s.l.m.\nLa localit\u00e0 principale \u00e8 chiamata Isava\u00ef ed \u00e8 situata sulla costa occidentale."}
{"id": "2066602", "revid": "22475", "url": "https://it.wikipedia.org/wiki?curid=2066602", "title": "Yata no kagami", "text": ""}
{"id": "2066603", "revid": "281901", "url": "https://it.wikipedia.org/wiki?curid=2066603", "title": "Lipophrys basiliscus", "text": ""}
{"id": "2066606", "revid": "124544460", "url": "https://it.wikipedia.org/wiki?curid=2066606", "title": "J\u014dji Yanami", "text": ""}
{"id": "2066607", "revid": "287204", "url": "https://it.wikipedia.org/wiki?curid=2066607", "title": "Joji Yanami", "text": ""}
{"id": "2066609", "revid": "478814", "url": "https://it.wikipedia.org/wiki?curid=2066609", "title": "Cucchiaio (strumento musicale)", "text": "I cucchiai (al plurale) sono due cucchiai da tavola che possono essere usati come delle rudimentali percussioni, con un suono e un utilizzo simile alle nacchere. Gi\u00e0 nella preistoria vengono utilizzate allo stesso modo le ossa, in particolare le costole di animali, ma la diffusione dei cucchiai avviene in Irlanda in occasione delle leggi del XIX secolo che proibiscono l'uso degli strumenti tradizionali che vengono quindi parzialmente sostituiti con strumenti di fortuna.\nI cucchiai si suonano tenendo un cucchiaio fisso tra l'indice e il pollice, l'altro, con la faccia concava rivolta dal lato opposto, \u00e8 mobile e si tiene tra l'indice e il medio. I cucchiai vengono cos\u00ec sbattuti alternativamente sulla gamba e sul palmo della mano libera."}
{"id": "2066611", "revid": "74668", "url": "https://it.wikipedia.org/wiki?curid=2066611", "title": "Jouji Yanami", "text": ""}
{"id": "2066615", "revid": "76963", "url": "https://it.wikipedia.org/wiki?curid=2066615", "title": "John Frank Rosenblum", "text": "Biografia.\nEgli \u00e8 un esperto riconosciuto a livello internazionale sui Trailer. Rosenblum \u00e8 un laureato della Scuola di Arti Cinematica, University of Southern California e la Scuola Darlington. Nel 1980, ha acquisito la licenza di BBC Enterprises, Ltd per il loro mercato nel programma televisivo per il pubblico americano, ed \u00e8 apparso come il talento in comunicazione combinato con un altro licenziatario della BBC, Lionheart Televisione. Nel 1985, Rosenblum ha iniziato a produrre a livello locale e nazionale \"Doctor Who\", \"EastEnders\" e \"Red Dwarf\". Nel 1987, gli \u00e8 stato dato il riconoscimento da parte del pubblico televisivo per aver sollevato $ 1000000 per gli enti locali pubblico di radiodiffusione. Rosenblum \u00e8 un membro della Screen Actors Guild, Filiale di Hollywood, e Academy of Television Arts &amp; Sciences."}
{"id": "2066616", "revid": "2028514", "url": "https://it.wikipedia.org/wiki?curid=2066616", "title": "Gruppo del Kreuzeck", "text": "Il Gruppo del Kreuzeck (in tedesco \"Kreuzeckgruppe\") \u00e8 una sottosezione delle Alpi dei Tauri occidentali. La vetta pi\u00f9 alta \u00e8 il M\u00f6lltaler Polinik che raggiunge i 2.784 . Si trova in Austria (Carinzia e marginalmente nel Tirolo Orientale). Il gruppo si trova appena sotto gli Alti Tauri e, talvolta, viene conglobato negli stessi.\nClassificazione.\nSecondo la SOIUSA il Gruppo del Kreuzeck \u00e8 una sottosezione alpina con la seguente classificazione:\nSecondo l'AVE costituiscono il gruppo n. 43 di 75 nelle Alpi Orientali.\nDelimitazione.\nConfina:\nSuddivisione.\nSi suddivide in un unico supergruppo e tre gruppi (tra parentesi i codici SOIUSA del supergruppo e dei gruppi):"}
{"id": "2066620", "revid": "2052878", "url": "https://it.wikipedia.org/wiki?curid=2066620", "title": "Tarlisu", "text": "Il Tarlisu (traliccio) \u00e8, assieme alla Bumbasina, una delle maschere tipiche della citt\u00e0 di Busto Arsizio dal 1983.\nStoria.\nL'ideatore delle maschere moderne \u00e8 stato Giovanni Sacconago, il patron del carnevale bustocco, scomparso nel 2013. La maschera del Tarlisu, tuttavia, era stata gi\u00e0 utilizzata ed eletta maschera bustocca nel 1949, preferita alle maschere del \"Rebil\u00ec\" (che richiamava il carrettiere bustocco che, per tre giorni, si proclam\u00f2 re della citt\u00e0 nel 1814) e \"Ul Bundanza\".\nLa maschera prende il nome da un tipo di tessuto inventato dai bustocchi probabilmente agli inizi dell'800 (o anche prima) e usato come fodera dei materassi. Tale tessuto ebbe un notevole successo e venne esportato in tutto il mondo insieme alla bombasina (tela per fare lenzuola), grazie soprattutto all'opera dal pioniere bustese dell'esportazione cotoniera italiana, Enrico dell'Acqua.\nNel 2018, in occasione dei 35 anni della maschera, \u00e8 stato emesso uno speciale annullo postale dedicato al carnevale bustese, ritraente il Tarlisu e la Bumbasina."}
{"id": "2066624", "revid": "913245", "url": "https://it.wikipedia.org/wiki?curid=2066624", "title": "Saif Saaeed Shaheen", "text": "Ha ottenuto la cittadinanza del Qatar nel 2003.\nBiografia.\n\u00c8 il detentore del record mondiale dei 3.000 siepi con il tempo di 7'53\"63 stabilito il 3 settembre 2004 a Bruxelles. Nel suo palmar\u00e8s pu\u00f2 vantare due titoli mondiali, ottenuti nel 2003 e nel 2005.\nRecord nazionali.\nSeniores.\nRecord nazionali qatarioti\nAltre competizioni internazionali.\n2001\n2003\n2004\n2006"}
{"id": "2066628", "revid": "1029493", "url": "https://it.wikipedia.org/wiki?curid=2066628", "title": "Rivoluzione dei prezzi", "text": "Nel corso della prima met\u00e0 del XVI secolo, si verific\u00f2 in Europa un progressivo aumento dei prezzi di quasi tutti i prodotti, a partire da quei beni di prima necessit\u00e0 (il grano, l'orzo e la segale) che nelle societ\u00e0 dell'epoca erano determinanti per l'andamento dei prezzi delle altre merci.\nNon si tratt\u00f2 di un rialzo brusco e di breve periodo, come se ne verificavano in tempo di carestia, ma di un'ascesa di un lungo periodo, vale a dire duratura e non legata a fatti contingenti, cio\u00e8 a quelle che gli economisti chiamano \"congiunture\".\nVista la concomitanza del fenomeno con l'arrivo massiccio di oro e di argento dalle Americhe, gli studiosi dell'epoca, come il pensatore politico ed economista francese Jean Bodin, attribuirono la crescita dei prezzi in Europa ad un processo inflattivo: sarebbe cio\u00e8 stato l'aumento improvviso della quantit\u00e0 di metalli preziosi disponibili a provocare una riduzione del valore delle monete (che erano fatte di oro ed argento) e, di conseguenza, il rialzo dei prezzi.\nQuesta spiegazione venne ripresa negli anni trenta da alcuni storici dell'economia, tra i quali spicca Earl J. Hamilton (1898-1989), il quale, esaminando i registri degli arrivi di oro e di argento nei porti spagnoli, mise in correlazione diretta l'aumento della quantit\u00e0 dei metalli preziosi, l'inflazione e la crescita dei prezzi.\nNegli anni cinquanta, tuttavia, questa teoria monetarista fu criticata in base alla convinzione che il fenomeno fosse in realt\u00e0 ben pi\u00f9 complesso.\nNon solo venne dimostrato che l'aumento dei prezzi era iniziato gi\u00e0 negli ultimi decenni del XV secolo (quindi prima dell'arrivo massiccio dei metalli dalle Americhe), ma si mise in discussione persino la portata rivoluzionaria di un rincaro svelatosi assai pi\u00f9 circoscritto di quanto allora si fosse ritenuto.\nIl rialzo, infatti, aveva riguardato soprattutto i beni di consumo essenziali, quelli alimentari: i pi\u00f9 richiesti da una popolazione in espansione, quelli per i quali la domanda (cio\u00e8 la richiesta di un dato bene, ad un determinato prezzo, da parte di un individuo e del mercato) cresceva pi\u00f9 rapidamente dell'offerta (cio\u00e8 la quantit\u00e0 di beni o di servizi che il titolare \u00e8 disposto a vendere, in un certo mercato, ad un prezzo definito, in un tempo determinato).\nSecondo gli autori di queste importanti osservazioni, dunque, i rincari cinquecenteschi andavano attribuiti proprio all'aumento demografico ed al conseguente squilibrio tra una domanda in continua crescita ed una produzione agricola incapace di far fronte alle richieste.\nSe, infatti, a partire dalla seconda met\u00e0 del XV secolo, l'aumento della popolazione aveva permesso di rimettere a coltura molte terre e di bonificarne altre, i metodi di coltivazione non erano sostanzialmente cambiati e la produttivit\u00e0 dei terreni, dopo alcuni anni, tendeva inesorabilmente a ridursi, mentre la popolazione continuava a crescere.\nSempre riguardo agli studi effettuati intorno alla met\u00e0 del secolo scorso, inoltre, \u00e8 emerso che la rivoluzione dei prezzi influ\u00ec in modo assai diverso sui redditi e sul livello di vita della popolazione europea determinando anche, secondo alcuni storici, una delle cause di quella che fu chiamata la Crisi del XVII secolo.\nSe infatti coloro che, in citt\u00e0 come nelle campagne, erano costretti a comprare il grano e gli altri beni sempre pi\u00f9 cari con salari o rendite tendenzialmente stabili vedevano diminuire il proprio potere d'acquisto e peggiorare il proprio livello di vita, chi produceva o vendeva quei beni ricav\u00f2 forti profitti da questa fase di rialzo.\nI nobili proprietari e produttori, i ricchi fittavoli delle grandi tenute, i mercanti e gli imprenditori trassero grandi profitti dall'espansione monetaria e produttiva.\nNonostante questo non bisogna dimenticare che il processo inflattivo costitu\u00ec un motivo di preoccupazione costante per le monarchie europee, in quanto minacciava la stabilit\u00e0 monetaria e rendeva pi\u00f9 oneroso il finanziamento delle guerre ed il mantenimento dell'apparato di corte.\nAnche accettando l'ipotesi che la rivoluzione dei prezzi abbia avuto inizio prima della scoperta delle Americhe, si continua a ritenere che i suoi effetti furono accelerati per effetto dell'afflusso di oro e argento verso la penisola iberica. In effetti, l'inflazione danneggi\u00f2 in modo particolare proprio la Spagna che, non potendo infine sostenere i costi crescenti dei debiti contratti dagli Asburgo per sostenere numerose guerre, and\u00f2 in bancarotta quattro volte durante il Cinquecento."}
{"id": "2066629", "revid": "2149966", "url": "https://it.wikipedia.org/wiki?curid=2066629", "title": "Sistemi di classificazione dei film", "text": "I sistemi di classificazione dei film sono usati dalle commissioni per ammettere o escludere dalla visione gli spettatori pi\u00f9 giovani. I film sono valutati secondo vari parametri: i pi\u00f9 comuni sono la presenza di scene violente o erotiche, la volgarit\u00e0 del linguaggio o delle situazioni, oppure contenuti o temi considerati socialmente controversi. Le modalit\u00e0 di classificazione variano di paese in paese, con le autorit\u00e0 designate emettono vari tipi di \"certificazioni\", \"giudizi\" e \"visti censura\". Spesso la censura vera e propria del film \u00e8 sostituita dall'esclusione dei minori dalla visione. In alcuni paesi le sale cinematografiche sono obbligate per legge ad applicare le limitazioni di et\u00e0.\nIn alcuni paesi gli organi ministeriali (statali o federali) si occupano direttamente della classificazione dei film; in altri (come gli Stati Uniti) vige un sistema di auto-regolamentazione che lascia questo compito ad associazioni di categoria. In molti paesi film considerati offensivi per la morale sono stati censurati, vietati ai minori o esclusi dalla distribuzione.\nI fattori che determinano la classificazione di un film variano a seconda dei paesi. Negli Stati Uniti i film con scene di sesso sono spesso vietati ai minori, anche se gli stessi film escono poi senza divieti in altri paesi (solitamente europei). Al contrario, film violenti che non sono vietati ai minori negli USA lo sono pi\u00f9 di frequente in Germania e Finlandia. Altri fattori potrebbero determinare la valutazione, come l'ambientazione in un contesto storico o realistico, il fatto che la violenza sia commessa dal protagonista per il quale lo spettatore tende a empatizzare, oppore il modo pi\u00f9 o meno apologetico con il quale si mettono in scena le imprese criminali. In Germania, per esempio, i film che mostrano la violenza della guerra tendono ad avere divieti pi\u00f9 bassi rispetto ad altri di pura fiction.\nUn film pu\u00f2 anche essere rimontato se ottiene un divieto ai minori considerato troppo alto da produttori o distributori, oppure tagliato su indicazione diretta della commissione di valutazione. Talvolta la versione destinata all'esportazione ha un montaggio diverso rispetto a quella distribuita nel paese di origine.\nArabia Saudita.\nDal 2017, quando i cinema sono stati riaperti nel Paese, i film sono classificati dalla Commissione Generale per i Media Audiovisivi. Le categorie sono:\nArgentina.\nAttraverso la sua Commissione Consultiva di Esibizione Cinematografica (\"Comisi\u00f3n Asesora de Exhibici\u00f3n Cinematogr\u00e1fica\") l'Istituto Nazionale del Cinema e delle Arti Audiovisive (INCAA) classifica i film nelle seguenti categorie:\nAustralia.\nL'Australian Classification Board e l'Australian Classification Review Board sono due organizzazioni governative che classificano i film nelle seguenti categorie:\nAustria.\nI film sono classificati dall'Ufficio Austriaco di Classificazione dei Media per il Ministero dell'educazione, dei beni artistici e della cultura (\"Bundesministerium f\u00fcr Unterricht, Kunst und Kultur\") nelle seguenti categorie:\nBelgio.\nNel 2020 il Belgio ha adottato il sistema del Kijkwijzer olandese. La nuova classificazione \u00e8 puramente consultiva e non prevede obblighi legali vincolanti. I film sono classificati nelle seguenti categorie:\nIn precedenza la Commissione Intra-comunitaria per la Classificazione dei Film (\"Intergemeenschapscommissie voor de Filmkeuring\" / \"Commission Intercomunautaire de Contr\u00f4le des Films\") poteva approvare i film per la distribuzione senza limiti di et\u00e0 o vietarli ai minori di 16 anni. Non esiste un sistema di classificazione obbligatorio per l'home video, ma molti distributori si attengono comunque alla classificazione volontaria da parte di un'apposita federazione.\nBrasile.\nI film distribuiti al cinema o in home video vengono valutati dal Coordinamento di Valutazione (\"Coordena\u00e7\u00e3o de Classifica\u00e7\u00e3o Indicativa\") del Ministero della Giustizia. Gli spettatori al di sotto dell'et\u00e0 minima possono comunque vedere il film se accompagnati da un adulto, ma non nel caso di film vietati ai minori di 18 anni. Il Coordinamento non pu\u00f2 vietare la distribuzione di un film n\u00e9 imporre tagli. Le categorie previste sono:\nBulgaria.\nIl sistema di classificazione dei film \u00e8 definito in una legge del 2003, che attribuisce tale compito alla Commissione Nazionale di Classificazione dei Film. I film possono essere classificati nelle seguenti categorie:\nCanada.\nLa classificazione dei film in Canada \u00e8 una materia di competenza provinciale e ogni provincia ha una sua legislazione specifica. La valutazione di un film \u00e8 necessaria per la sua proiezione in sala, mentre non tutte le province prevedono l'obbligo di valutazione dei film destinati all'home video. Tutti i sistemi di classificazione canadesi (con l'eccezione del Qu\u00e9bec) usano i loghi e le categorie del Canadian Home Video Rating System (CHVRS). Ci sono sei diverse agenzie di classificazione:\nLa provincia di Terranova e Labrador non ha un proprio sistema di valutazione dei film; alcuni cinema usano le classificazioni della Maritime Film Classification Board.\nLe classificazioni sono quasi identiche a quelle del CHVRS, con alcune variazioni. Nelle province che richiedono la classificazione per i film home video, i film classificati \"14A\" e \"18A\" possono essere venduti solo ai clienti che hanno gi\u00e0 compiuto quell'et\u00e0. Per quanto riguarda i film proiettati al cinema, i sistemi \"Manitoba Film Classification Board\" e \"Maritime Film Classification Board\" prevedono che in caso di film classificati \"14A\" e \"18A\" i minori debbano essere accompagnati da un adulto; inoltre per i film classificati \"18A\" il minore accompagnato deve comunque aver compiuto 14 anni. Invece, i sistemi di British Columbia, Alberta e Ontario non prevedono alcun limite di et\u00e0 per il minore accompagnato da un adulto in caso di film \"18A\". I sistemi British Columbia e Maritime prevedono inoltre la classificazione \"A\" per i film con contenuti per adulti. Alcune province come la Nuova Scozia possono proibire la distribuzione di un film.\nLe classificazioni sono:\nIn Qu\u00e9bec i video e i film vengono valutati dalla R\u00e9gie du Cin\u00e9ma, un'agenzia governativa supervisionata dal Ministero della cultura e delle comunicazioni del Qu\u00e9bec. Le stesse classificazioni sono usate per le trasmissioni televisive. La commissione di valutazione pu\u00f2 anche vietare la distribuzione in sala. I film educativi e sportivi sono esenti dall'obbligo di classificazione.\nCile.\nI film sono valutati dal Coniglio di Classificazione Cinematografica, un'agenzia del Ministero dell'Istruzione. Nel 2002 \u00e8 stata autorizzata la distribuzione di tutti i 1090 film precedentemente vietati.\nI film sono classificati nelle seguenti categorie:\nSono in vigori anche queste classificazioni per i contenuti:\nI film pornografici possono essere proiettati solo nei cinema a luci rosse, nei quali i minorenni non sono ammessi.\nCina.\nLa Repubblica Popolare Cinese non ha un sistema di classificazione cinematografica. Soltanto i film giudicati adatti a tutti gli spettatori (eventualmente dopo tagli o modifiche) possono essere distribuiti in sala, anche se alcuni distributori hanno adottato dei sistemi di classificazione non ufficiali.\nColombia.\nIl nuovo sistema di classificazione dei film \u00e8 stato emesso dal Ministero della cultura il 22 giugno 2005. I tipi di classificazione sono:\nCorea del Sud.\nIl Korea Media Rating Board (\uc601\uc0c1\ubb3c\ub4f1\uae09\uc704\uc6d0\ud68c) classifica i film nelle seguenti categorie:\nDanimarca.\nI film sono classificati dal Consiglio dei Media per i Bambini e i Giovani. I film che non sono stati sottoposti a valutazione devono essere vietati ai minori di 15 anni. I bambini con un'et\u00e0 superiore ai 7 anni possono vedere il film se accompagnati da un adulto.\nEmirati Arabi Uniti.\nIl nuovo sistema di classificazione \u00e8 entrato in vigore il 19 febbraio 2018. Il Ministero dell'Informazione degli Emirati Arabi Uniti pu\u00f2 classificare i film in una delle seguenti categorie:\nEstonia.\nIn Estonia i film vengono classificati nelle seguenti categorie:\nFilippine.\nI film vengono classificati dalla Commissione di Valutazione e Classificazione per il Cinema e la Televisione (\"Lupon sa Pagrerepaso at Pag-uuri ng Sine at Telebisyon\") in una delle seguenti categorie:\nFinlandia.\nI film vengono classificati dall'Istituto Nazionale Audiovisivo (\"Kansallinen audiovisuaalinen instituutti\"), ufficio governativo sottoposto al Ministero dell'Educazione finlandese. I film vietati possono essere visionati da coloro che abbiano non pi\u00f9 di tre anni in meno dell'et\u00e0 indicata dal divieto se accompagnati da un adulto, tranne che per i film vietati ai minori di 18 anni. Le classificazioni sono:\nFrancia.\nPer essere proiettati nelle sale i film devono ottenere un certificato di distribuzione da parte del Ministero della cultura, che decider\u00e0 quale certificato emettere sulla base di una raccomandazione del Centro Nazionale di Cinematografia. In alcuni casi i film possono essere classificati come \"film pornografici o contenenti un incitamento alla violenza\" oppure pu\u00f2 venirne proibita la distribuzione nei cinema. I film possono essere classificati in una delle seguenti categorie:\nGermania.\nIn Germania i film vengono classificati in base al sistema di valutazione utilizzato dal Freiwillige Selbstkontrolle der Filmwirtschaft (Autoregolamentazione Volontaria dell'Industria Cinematografica). Ogni certificazione contiene la dicitura \"gem\u00e4\u00df \u00a714 JuSchG\" (in accordo con l'art, 14 della legge sulla protezione dei minori) perch\u00e9 giuridicamente vincolanti. I film che vengono proiettati al cinema senza tale certificazione devono essere vietati ai minori.\nGiappone.\nL'organo di classificazione di film giapponese \u00e8 l'Eirin (\"Eiga Rinri Kanri Iinkai\"), che usa un sistema di valutazione in vigore dal 1\u00ba maggio 1998. I film possono essere classificati in una delle seguenti categorie:\nGrecia.\nPer essere rilasciati al pubblico tutti i film devono essere sottoposti alla valutazione della Commissione per la Giovent\u00f9 e possono essere classificati in una delle seguenti categorie:\nHong Kong.\nI film sono valutati dall'Autorit\u00e0 di Censura dei film (FCA), che dovr\u00e0 approvarne la pubblicazione con un decreto e classificarli in una delle seguenti categorie:\nIndia.\nI film vengono classificati dal Central Board of Film Certification (CBFC) in una delle seguenti categorie:\nIndonesia.\nTutti i film prima di essere distribuiti devono essere sottoposti alla revisione dell'Ufficio di Censura dei film Indonesiano (LSF). Tale organo, oltre a emettere certificati, recensisce ed emette permessi relativi alla pubblicit\u00e0 dei film. Inoltre ha l'autorit\u00e0 di tagliare alcune scene dai film.\nIran.\nIl sistema di censura cinematografica dell'Iran \u00e8 diviso in quattro fasi. In primo luogo, la sceneggiatura deve superare la censura, poi la produzione deve dichiarare l'elenco degli attori e dei membri della troupe e richiedere il permesso per girare. Terminate le riprese, il film finito sar\u00e0 sottoposto a revisione per determinare il destino del film: approvato, modificato o vietato. Infine la produzione chiede la licenza per la distribuzione. Il film \u00e8 classificato in tre livelli (A, B e C) per determinare il canale di distribuzione. I gradi A, B e C sono i gradi di qualit\u00e0 del film, non categorie per descrivere i contenuti. Pertanto, i film di livello A possono essere pubblicizzati in televisione e distribuiti in un alto numero di copie, mentre i film di classe C hanno una distribuzione limitata.\nIrlanda.\nTutti i film distribuiti al cinema o in home video sono classificati dall'Irish Film Classification Office (IFCO) in una delle seguenti categorie:\nIslanda.\nL'agenzia FR\u00cdSK (\"F\u00e9lag r\u00e9tthafa \u00ed sj\u00f3nvarps- og kvikmyndai\u00f0na\u00f0i\") \u00e8 stata istitutita nel 2006. Nel 2013 \u00e8 entrato in vigore un nuovo sistema di classificazione, simile a quello dei Pesi Bassi. I minori di 14 anni posso accedere alla proiezione se accompagnati da un adulto.\nItalia.\nIn Italia la classificazione dei film distribuiti in sala \u00e8 regolamentata dalla Legge 220 del 14 novembre 2016 e dal Decreto legislativo 203 del 7 dicembre 2017, entrati in vigore nel novembre 2021. I distributori sono tenuti a classificare i film secondo l'et\u00e0 degli spettatori. La decisione \u00e8 poi valutata dalla Commissione per la classificazione delle opere cinematografiche del Ministero della cultura, composta da 49 membri scelti tra professionisti del settore, educatori ed esperti di pedagogia, giuristi e rappresentanti di associazioni di tutela degli animali. La Commissione non pu\u00f2 impedire l'uscita in sala di un film n\u00e9 imporre tagli. I film sono classificati in quattro categorie:\nI film vietati ai minori di 18 anni, a eccezione di quelli pornografici, possono essere trasmessi in TV solo se derubricati, ossia privati di alcune parti e quindi accorciati in durata. I film vietati ai minori di 14 anni possono essere trasmessi in forma integrale a qualsiasi ora, segnalando il divieto prima dell'inizio della messa in onda. Per un film che non viene distribuito al cinema, ma esce direttamente in televisione, home video o streaming, il distributore pu\u00f2 applicare un proprio consiglio di visione senza l'obbligo di approvazione da parte della Commissione.\nPrima del novembre 2021, l'uscita in sala era condizionata dal rilascio del visto censura da parte di una Commissione per la Revisione Cinematografica, che poteva imporre il divieto ai minori di 18 o 14 anni, chiedere il taglio di inquadrature o scene intere, e negare il rilascio. Non esistendo regole fisse per la valutazione dei film, i divieti erano a totale discrezione dei componenti della Commissione.\nKazakistan.\nIn Kazakistan i film sono classificati dalla Commissione per la cultura del Ministero della cultura e dell'informazione in una delle seguenti categorie:\nKuwait.\nI film sono valutati dalla Commissione di Censura (\u0644\u062c\u0646\u0629 \u0627\u0644\u0631\u0642\u0627\u0628\u0629) del Ministero dell'Informazione. La Commissione pu\u00f2 imporre tagli e vietare la distribuzione dei film. Nel 2012 Il Ministero ha stabilito una classificazione ha due livelli: film per tutti o vietato ai minori di 16 anni (16+). Nel 2015 sono state introdotte altre due classificazioni per i film visibili ai minori di 13 anni solo con la presenza di un adulto (PG) e per quelli vietati ai minorenni (18+). Nel 2016 il sistema \u00e8 stato interamente riformato. I film sono classificati nelle seguenti categorie:\nLettonia.\nIn Lettonia \u00e8 dovere del produttore o del distributore dare una classificazione al film in base a dei criteri predeterminati. I tipi di classificazione possono essere:\nMaldive.\nI film vengono classificati dall'Ufficio Nazionale di Classificazione in una delle seguenti categorie:\nMalesia.\nStoricamente in Malesia la censura cinematografica veniva condotta dalla polizia per effetto di un'ordinanza del 1908. Nel 1954 venne creato l'Ufficio di Censura Cinematografica, che classifica i film ai sensi di una legge del 1952 e successivamente di una del 2002, mentre il sistema di classificazione dei film venne introdotto nel 1953. Inizialmente i film venivano classificati come film per tutti (\"Tontonan Umum\") o per adulti (\"Untuk Orang Dewasa Sahaja\"). Nel 1996 queste classificazioni sono state modificate in \"U\" e \"18\" e nel 2010 \u00e8 stata introdotta la classificazione \"PG13\", cambiata nel 2012 in \"P13\". L'ufficio pu\u00f2 approvare o impedire la distribuzione e imporre tagli. Se il film \u00e8 approvato, viene assegnata una delle seguenti classificazioni:\nMalta.\nDal 2012 a Malta i film sono classificati da un apposito Ufficio in accordo la legge sul Consiglio di Malta per la Cultura e l'Arte. Nel 2013 le classificazioni \"14\" e \"16\" sono state sostituite da \"12A\" e \"15, la classificazione \"PG\" \u00e8 stata ridefinita, mentre le classificazioni \"U\", \"12\" e \"18\" sono state conservate.\nMessico.\nIn Messico i film vengono classificati dalla Direzione Generale di Radio, Televisione e Cinematografia (\"Direcci\u00f3n General de Radio, Televisi\u00f3n y Cinematograf\u00eda\"), che \u00e8 un'agenzia del Dipartimento di Stato (\"Secretar\u00eda de Gobernaci\u00f3n\"). I film possono essere classificati in una delle seguenti categorie:\nNigeria.\nI film vengono classificati dal Consiglio Nazionale di Censura di Film e Video in una delle seguenti categorie:\nNorvegia.\nI film vengono classificati dall'Autorit\u00e0 Norvegese per i Media (\"Medietilsynet\"). Non c'\u00e8 l'obbligo di sottoporre i film alla classificazione, ma in tal caso saranno vietati ai minori di 18 anni e il distributore sar\u00e0 legalmente responsabile del loro contenuto. L'Autorit\u00e0 non ha il potere di proibire la distribuzione dei film, ma non pu\u00f2 classificare film ritenuti in contrasto con il diritto penale norvegese.\nNuova Zelanda.\nIl \"Films, Videos, and Publications Classification Act 1993\" attribuisce all'Office of Film and Literature Classification il potere di classificare i film come \"unrestricted\" (senza restrizioni), \"restricted\" (con restrizioni) o \"objectionable\" (proibito). I film sono classificati in una delle seguenti categorie:\nPaesi Bassi.\nI film sono classificati dall'Istituto per la Classificazione dei Media Audiovisivi (\"Nederlands Instituut voor de Classificatie van Audiovisuele Media\") in una delle seguenti categorie:\nPortogallo.\nI film sono classificati dalla Commissione di Classificazione degli Spettacoli (\"Comiss\u00e3o de Classifica\u00e7\u00e3o de Espect\u00e1culos\") del Ministero della cultura portoghese. Le classificazioni dei film nei cinema sono obbligatori mentre per quelli home video sono meramente consultivi, ad eccezione dei film pornografici. Nel 2014 \u00e8 stato introdotto il divieto ai minori di 14 anni, l'et\u00e0 minima per assistere alla proiezione dei film \u00e8 stata abbassata da 4 a 3 anni ed \u00e8 stata introdotta anche una speciale classificazione per i film adatti ai bambini con meno di 3 anni. Le classificazioni dei film sono le seguenti:\nRegno Unito.\nI film distribuiti in sala sono valutati dalla British Board of Film Classification (BBFC). Dal 1984 la BBFC classifica anche i film rilasciati nel formato home video: Il rifiuto della classificazione di un film da parte della BBFC equivale a un divieto di distribuzione, tuttavia dei consigli locali potrebbero comunque ribaltare tali decisioni. I film possono essere classificati dalla BBFC in una delle seguenti categorie:\nRepubblica Ceca.\nIl Ministero della Cultura ha introdotto la classificazione dei film nel 2005.\nRussia.\nIn Russia i film possono essere classificati in una delle seguenti categorie o esclusi dalla distribuzione:\nSingapore.\nLa classificazione dei film a Singapore \u00e8 stata introdotta nel 1991, prima di allora infatti i film venivano semplicemente approvati o proibiti. L'organo addetto alla classificazione dei film \u00e8 il Media Development Authority. I film possono essere classificati in una delle seguenti categorie:\nSlovacchia.\nFilm, programmi televisivi e videogiochi sono classificati da una commissione del Ministero della cultura.\nI film sono classificati in queste categorie:\nEsiste anche una classificazione specifica per i film educativi:\nSpagna.\nI film vengono classificati dall'ICAA (\"Instituto de la Cinematograf\u00eda y de las Artes Audiovisuales\"). Le classificazioni non sono legalmente vincolanti, ad eccezione dei film pornografici (\"X\"), che possono essere distribuiti soltanto nelle sale a luci rosse. Una classificazione pi\u00f9 specifica, \"Especialmente Recomendada para la Infancia\" (\"Raccomandato in particolare per l'infanzia\"), \u00e8 talvolta applicata alle classificazioni pi\u00f9 basse. Pu\u00f2 essere applicata anche un'altra classificazione supplementare, \"Especialmente recomendada para el fomento de la igualdad de g\u00e9nero\" (\"Raccomandato in particolare per la promozione dell'eguglianza di genere\"), tranne che per i film pornografici.\nStati Uniti d'America.\nNegli USA i film vengono classificati dalla Motion Picture Association of America (MPAA) attraverso la Classification and Rating Administration (CARA). Il sistema \u00e8 stato istituito nel 1968 ed \u00e8 volontario. I film privi di certificazione sono classificati \"Not Rated\".\nSudafrica.\nI film sono classificati dal \"Film and Publication Board\" in queste categorie:\nAlcune classificazioni usano descrittori specifici per i contenuti:\nSvezia.\nIl Consiglio dei Media Svedese (\"Statens medier\u00e5d\") \u00e8 un ente governativo di classificazione dei film che ha come obiettivo la riduzione del rischio di influenza nociva dei media tra i minori. Non c'\u00e8 l'obbligo di sottoporre un film alla classificazione del Consiglio. La classificazione non si applica ai film usciti solo in home video o streaming.\nI film possono essere classificati in una delle seguenti categorie:\nSvizzera.\nIl sistema di classificazione svizzero \u00e8 lo stesso dell'FSK tedesco, ma a differenza della Germania la visione \u00e8 possibile a partire da due anni in meno rispetto all'et\u00e0 del divieto se accompagnati da un tutore.\nTaiwan.\nDal 1994 al 2015, il Government Information Office (GIO) classificava i film in quattro categorie: film per tutti, protetto, visione con la presenza di un adulto, vietato ai minori. Nel 2015 la seconda \u00e8 stata divisa in due: una che vieta il film ai minori di 12 anni e un'altra ai minori di 15:\nThailandia.\nL'attuale sistema di classificazione dei film \u00e8 stato approvato nel 2007 dal Consiglio Nazionale per la Sicurezza, nominato dai militari, ed \u00e8 entrato in vigore nel 2009. La nuova classificazione sostituisce il precedente sistema risalente al 1930. La modifica \u00e8 stato accolta con alcune resistenze da parte dell'industria cinematografica e dei registi indipendenti. I film possono essere oggetto di censura o vietati del tutto se \"minano o disturbano l'ordine sociale e la decenza morale o possono incidere sulla sicurezza nazionale o l'orgoglio della nazione\".\nI film possono essere classificati in una delle seguenti categorie:\nTurchia.\nIn Turchia i film sono valutati dal Consiglio di valutazione e classificazione del Ministero della cultura e del turismo. Tutti i film distribuiti nel paese devono essere classificati, tranne i film educativi che sono etichettati come \"a fini didattici\". Il Consiglio ha anche il potere di rifiutare la classificazione dei film in casi estremi (produttori e distributori possono presentare una versione modificata di un film al Consiglio ma le versioni modificate possono essere comunque rifiutate nel caso siano ritenute ancora inappropriate); in tal caso, il film sar\u00e0 vietato ad eccezione di particolari attivit\u00e0 artistiche, come i festival del cinema.\nUcraina.\nL'Agenzia Cinematografica Statale Ucraina (Derzhkino) classifica i film in queste categorie:\nUn film pu\u00f2 essere vietato se, a giudizio dell'Agenzia, promuove la guerra, la violenza, la crudelt\u00e0 o minacce all'indipendenza dell'Ucraina.\nUngheria.\nI film sono valutati dall'Autorit\u00e0 Nazionale per i Media e le Telecomunicazioni (NMHH) nelle seguenti categorie:\nVenezuela.\nI film sono classificati in base all'et\u00e0 degli spettatori. Le et\u00e0 corrispondenti alle classificazioni e l'eventuale obbligatoriet\u00e0 delle restrizioni sono stabilite dalle autorit\u00e0 municipali. \nNel comune di San Crist\u00f3bal sono in vigore queste categorie:\nIl comune di Baruta applica questa classificazione:\nNella municipalit\u00e0 di Maracaibo i minori di due anni non sono ammessi in sala e la classificazione \u00e8 legalmente vincolante:\nVietnam.\nI film sono valutati dal Dipartimento Cinematografico del Ministero della cultura, dello sport e del turismo, che pu\u00f2 anche imporre tagli o modifiche alle scene. La classificazione \u00e8 stata aggiornata nel 2017."}
{"id": "2066633", "revid": "1565227", "url": "https://it.wikipedia.org/wiki?curid=2066633", "title": "Legge di composizione", "text": ""}
{"id": "2066634", "revid": "281901", "url": "https://it.wikipedia.org/wiki?curid=2066634", "title": "Blennius cristatus", "text": ""}
{"id": "2066635", "revid": "1718925", "url": "https://it.wikipedia.org/wiki?curid=2066635", "title": "Alpi Pusteresi", "text": "Le Alpi Pusteresi (dette anche \"Alpi del Defereggen\" - \"Deferegger Alpen\" in tedesco) sono una sottosezione delle Alpi dei Tauri occidentali. Si trovano in Italia (Regione Trentino-Alto Adige) ed Austria (Tirolo). Prendono il nome dalla Val Pusteria intorno alla quale si ergono. La vetta pi\u00f9 alta \u00e8 il monte Collalto che raggiunge i 3.436 . Parte delle Alpi Pusteresi sono comprese nel Parco naturale Vedrette di Ries-Aurina.\nClassificazione.\nSecondo la SOIUSA sono una sottosezione delle Alpi dei Tauri occidentali ed hanno come codice il seguente: \"II/A-17.III\". Secondo la Partizione delle Alpi, le Alpi Pusteresi appartengono alla sezione delle Alpi Noriche. Secondo la suddivisione didattica tradizionale, le Alpi Pusteresi sono invece un gruppo delle Alpi Atesine.\nLa classificazione tedesca dell'AVE separa la Catena delle Vedrette di Ries (\"Rieserfernergruppe\") dai Monti del Villgraten (\"Villgratner Berge\") ed attribuisce rispettivamente i numeri 37 e 38 per un totale di 75 nelle Alpi Orientali.\nDelimitazione.\nConfinano:\nSuddivisione.\nSi suddividono, in accordo con la SOIUSA, in due supergruppi e tre gruppi (tra parentesi i codici SOIUSA dei supergruppi, gruppi e sottogruppi):"}
{"id": "2066639", "revid": "1905965", "url": "https://it.wikipedia.org/wiki?curid=2066639", "title": "Boonta Eve Classic", "text": ""}
{"id": "2066642", "revid": "2128848", "url": "https://it.wikipedia.org/wiki?curid=2066642", "title": "Carlo Masi", "text": "Biografia.\nAll'et\u00e0 di 14 anni inizia a dedicarsi alla palestra, praticando con assiduit\u00e0 il culturismo.\nNel 2002, quando stava per ultimare il suo primo ciclo di studi universitari, si trasferisce in Canada, e successivamente a New York. Nel 2004, dopo aver conseguito la prima laurea in ingegneria informatica e dopo aver brevemente lavorato in un laboratorio di intelligenza artificiale, inizia a lavorare nel porno, diventando uno dei pi\u00f9 riconosciuti ed iconografici porno attori gay.\nCarriera pornografica.\nNel 2004, dopo essere stato notato online da un selezionatore COLT Studio Group, esordisce nell'industria della pornografia gay partecipando al suo primo film porno, \"Big N' Plenty\".\nDopo il debutto firma un contratto come modello in esclusiva per gli studios COLT. Partecipa quindi a molte iniziative e lavora in una decina di film in soli due anni. Apprezzato per la sua mascolinit\u00e0 e possessore di un corpo muscoloso e villoso, ha sempre promosso il sesso sicuro, mostrando vicinanza al mondo LGBT italiano.\nNel dicembre 2007 annuncia, insieme al compagno e allora porno attore argentino e modello COLT Adam Champ, la sua intenzione di dividersi dalla casa di produzione. Ad aprile 2008 i due rinnovano per\u00f2 il loro contratto con gli studi, estendendolo a vita.\nSempre con Champ fonda la \"Fush Fush Group\", una delle prime agenzie di servizi italiane specializzate nel fornire modelli gay per locali ed eventi e partecipa ad interviste e show televisivi in Messico.\nNel corso della sua carriera ha vinto un HeatGay Award nel 2006 come miglior attore e ha ricevuto due nomination ai \"GayVN Awards\": una nell'edizione 2005 nella categoria \"best sex scene\" per la sua prestazione insieme al pornodivo Karim ed una nell'edizione 2008 nella categoria \"best sex scene\" per la scena girata insieme all'attore Tom Chase.\nNel 2006 viene scelto come \"cover man\" per COLT40, volume pubblicato per celebrare il quarantesimo anniversario della casa di produzione.\nNel 2009 COLT Studio e Calaexotic mettono in commercio un dildo che riproduce il pene di Carlo Masi, facendolo cos\u00ec diventare il primo pornoattore italiano con un dildo commercializzato. Del dildo di Carlo Masi si parler\u00e0 anche nella popolare trasmissione televisiva italiana \"Chiambretti Night\" dove egli stesso sar\u00e0 pi\u00f9 volte ospite. Nello stesso anno \u00e8 nominato primo \"COLT Man EMETIRUS\" della storia dalla casa di produzione.\nNel 2009 termina ufficialmente la sua carriera pornografica per dedicarsi prima al teatro e poi all'attivit\u00e0 universitaria.\nCarriera teatrale.\nNel 2009 debutta a teatro con \"Senzaparole\", rivisitazione di \"Atto senza parole\" di Samuel Beckett, con la regia di Andrea Adriatico e portato in scena a Bologna con la compagnia Teatri di Vita e a Roma nel Teatro India.\nCarriera universitaria.\nTerminata l'esperienza teatrale si dedica ad un secondo ciclo di studi universitari che lo porta a conseguire la laurea in matematica, prima triennale e poi magistrale, col punteggio di 110 e lode e un dottorato di ricerca sempre in matematica con uno studio sull'applicazione della teoria di Morse a un problema di Dirichlet ricondotto a equazioni di Poisson.\nDurante gli anni del dottorato tiene corsi di Analisi 1 e Analisi 2 per la facolt\u00e0 di Ingegneria presso l'Universit\u00e0 \"La Sapienza\" di Roma.\nNel 2020 consegue il dottorato di ricerca e lascia il mondo universitario, in particolare per una vicenda di lavoro nero che lo porta a denunciare l'ateneo per il quale lavorava; l'iter legale \u00e8 in corso.\nAttenzione mediatica.\nNel 2017 un articolo di \"Repubblica\" riporta alla ribalta il suo passato di attore porno dando vita a un caso mediatico. La storia viene ripresa da numerose testate giornalistiche nel mondo tra cui il \"New York Post\", la CNN turca ed il \"Daily Mail\". Articoli sulla vicenda appaiono in Russia, Romania, Indonesia, Sud Corea, Cina, Australia, Messico, Germania, Taiwan, India, Nuova Zelanda, Croazia, Ungheria, Serbia, Belgio, Grecia e moltissimi altri paesi. In seguito a questa vicenda \u00e8 ospite di numerose trasmissioni televisive in tutto il mondo tra cui la spagnola \"La vida con Samanta\", la greca \"Annita gr live\" e le italiane \"Tagad\u00e0\", \"I fatti vostri\" e \"Pomeriggio 5\".\nNel 2020 lo scrittore Walter Siti pubblica \"La natura \u00e8 innocente - Due vite quasi vere\". Tale libro contiene una doppia biografia, raccontata a capitoli alterni, in cui una delle due biografie \u00e8 quella di Ruggero Freddi.\nVita privata.\nNel 2015 sposa, nella citt\u00e0 di Oporto in Portogallo, Giovanni Fieschi Ravaschieri Del Drago.. Nel 2016 rimane vedovo.\nDurante il suo intervento a \"Pomeriggio 5\" chiede in diretta nazionale al proprio compagno, Gustavo Leguizamon (vero nome del porno attore Adam Champ), di sposarlo. L'unione civile si \u00e8 celebrata il 4 maggio 2018 ed \u00e8 stata trasmessa in diretta da \"Pomeriggio 5\"."}
{"id": "2066649", "revid": "767487", "url": "https://it.wikipedia.org/wiki?curid=2066649", "title": "Associazione Calcio Verona 1951-1952", "text": ""}
{"id": "2066654", "revid": "767487", "url": "https://it.wikipedia.org/wiki?curid=2066654", "title": "Jos\u00e9 Luis Sierra", "text": "Carriera.\nClub.\nCresciuto nelle giovanili dell'Uni\u00f3n Espa\u00f1ola, vi debutta nel novembre 1988, contro l'Universidad de Chile. Il suo primo gol lo realizza contro l'O'Higgins alla prima giornata del Campeonato Nacional del 1989, e fino al dicembre 1989 rimane nella societ\u00e0; il Real Valladolid lo chiama in Europa in virt\u00f9 delle sue buone prestazioni in Cile e del suo doppio passaporto.\nNel 1992 e 1993 vince due coppe nazionali con l'Uni\u00f3n Espa\u00f1ola, e nel 1994 debutta in Copa Libertadores, finendo l'avanzamento nel torneo ai quarti di finale contro il San Paolo che lo contatta e lo acquista nel 1995.\nNel 1996 si trasferisce al Colo-Colo, dove vince il campionato cileno di calcio negli anni 1996, 1997 e 1998 e la Coppa del Cile nel 1996. Nel 1999 gioca 13 partite con i messicani del Tigres de la U.A.N.L.. Nel 1999 approda nuovamente al Colo-Colo, nel 2002 si ricongiunge al club nel quale aveva iniziato, l'Uni\u00f3n Espa\u00f1ola.\nNazionale.\nHa giocato dal 1991 al 2000 con la nazionale di calcio cilena, partecipando a , competizione nella quale realizza un gol su punizione contro il . Conta 53 presenze e otto reti con la selezione del suo paese."}
{"id": "2066659", "revid": "287204", "url": "https://it.wikipedia.org/wiki?curid=2066659", "title": "Scartella cristata", "text": "La bavosa crestata (Scartella cristata) \u00e8 un pesce di mare appartenente alla Famiglia Blenniidae.\nDistribuzione e habitat.\n\u00c8 questa l'unica specie di bavosa mediterranea ad ampia diffusione mondiale, infatti, coerentemente con la sua natura termofila, \u00e8 diffuso in tutto l'Oceano Atlantico sia temperato che tropicale tra lo stretto di Gibilterra e l'Angola sul lato orientale e tra la Florida e le Bermuda a nord e il Brasile a sud su quello occidentale. Nei mari italiani non \u00e8 rara. Segnalazioni nel Pacifico (Giappone e Taiwan) richiedono conferma.\nVive in acqua bassissima, talvolta tra i frangenti, in zone scogliose.\nDescrizione.\nApparentemente simile alle altre bavose, si distingue principalmente per i caratteri dei tentacoli cefalici, infatti il tentaciolo sopraorbitale \u00e8 corto e sfrangiato ed esiste una fascia di corti tentacoli erettili sulla nuca che non ha nessun altro blennide europeo. La livrea \u00e8 variabile con marmorizzature scure sul dorso che si estendono alla pinna dorsale e linee chiare verticali sul corpo, molto caratteristiche.\nLa taglia massima si aggira sui 10\u00a0cm.\nAlimentazione.\nErbivoro.\nRiproduzione.\nAvviene in una cavit\u00e0 dove il maschio spinge la femmina. Dopo la deposizione il maschio fa la guardia alle uova."}
{"id": "2066660", "revid": "36426", "url": "https://it.wikipedia.org/wiki?curid=2066660", "title": "Daimler M836", "text": "Il Daimler M836 \u00e8 un motore a scoppio prodotto dal 1924 al 1926 dalla Casa automobilistica tedesca Daimler per il suo marchio automobilistico \"Mercedes\". Dal 1926, dopo la fusione tra Daimler e Benz, e la conseguente nascita della Daimler-Benz, lo stesso motore \u00e8 stato prodotto da quest'ultima per il neonato marchio Mercedes-Benz.\nStoria e caratteristiche.\nNel 1923 vi fu un cambio di guardia presso la \"Daimler Motoren Gesellschaft\": Paul Daimler, figlio di Gottlieb Daimler, a sua volta fondatore della Casa, lascia l'azienda. Al suo posto entra il dott. Ferdinand Porsche, futuro fondatore dell'omonima Casa tedesca di auto sportive. Uno dei primissimi incarichi assegnati al nuovo responsabile tecnico \u00e8 stato quello di sviluppare un nuovo motore per un nuovo modello da inserire nella gamma \"Mercedes\".&lt;br&gt;\nIl motore che ne scatur\u00ec fu un 3.9 litri frazionato in 6 cilindri dotato di sovralimentazione mediante compressore volumetrico.&lt;br&gt;\nIl nuovo motore, denominato \"M836\", aveva le seguenti caratteristiche:"}
{"id": "2066661", "revid": "281901", "url": "https://it.wikipedia.org/wiki?curid=2066661", "title": "Bavosa crestata", "text": ""}
{"id": "2066663", "revid": "767487", "url": "https://it.wikipedia.org/wiki?curid=2066663", "title": "Andrew Freeman", "text": "Dal 26 agosto 2008 ha partecipato nella prima parte del tour promozionale dell'album \"Rise and Fall, Rage and Grace\" degli Offspring in qualit\u00e0 di quarta voce e terza chitarra. Dall'inizio del nuovo tour \"Shit Is Fucked Up\" \u00e8 stato sostituito da Todd Morse.\nDal 2013 \u00e8 il cantante del gruppo Last in Line formato da componenti della prima incarnazione dei Dio dopo la morte del frontman Ronnie James Dio."}
{"id": "2066666", "revid": "767487", "url": "https://it.wikipedia.org/wiki?curid=2066666", "title": "Associazione Calcio Verona 1952-1953", "text": ""}
{"id": "2066667", "revid": "585241", "url": "https://it.wikipedia.org/wiki?curid=2066667", "title": "Alpi occidentali della Lavanttal", "text": "Le Alpi occidentali della Lavanttal (in tedesco \"Lavanttaler Alpen\") sono una sottosezione delle Alpi di Stiria e Carinzia. La vetta pi\u00f9 alta \u00e8 lo Zirbitzkogel che raggiunge i 2.396 .\nSi trovano in Austria (Carinzia) e prendono il nome dalla Lavanttal, valle percorsa dal fiume Lavant, e che le delimita a oriente.\nClassificazione.\nSecondo la SOIUSA sono una sottosezione alpina con la seguente classificazione:\nSecondo la classificazione tedesca dell'AVE, le Alpi occidentali della Lavanttal sono una parte delle pi\u00f9 estese Alpi della Lavanttal (gruppo 46b), che oltre a esse includono anche le zone montuose a oriente del fiume Lavant, che la SOIUSA attribuisce invece alle Prealpi nord-occidentali di Stiria e alle Prealpi sud-occidentali di Stiria nelle Prealpi di Stiria.\nDelimitazioni.\nConfinano:\nSuddivisione.\nSecondo la SOIUSA si suddividono in quattro supergruppi e sette gruppi:"}
{"id": "2066668", "revid": "116907236", "url": "https://it.wikipedia.org/wiki?curid=2066668", "title": "Ti amo ti amo", "text": "Ti amo ti amo \u00e8 un singolo della cantante italiana Alexia, pubblicato nel 2000 come unico estratto dal primo greatest hits \"The Hits\".\nDescrizione.\nIl brano, cantato completamente in inglese, \u00e8 l'ultimo singolo della cantante che ha visto come produttore Roberto Zanetti della casa discografica DWA Record.\nSuccesso commerciale.\nDel singolo \u00e8 stata fatta soltanto un'edizione pubblicata sia per il mercato europeo che per quello internazionale.\nVideo musicale.\nIl videoclip, girato negli Stati Uniti, mostra Alexia con altre sue due amiche correre e divertirsi in un supermercato creando disordine. Successivamente vengono prese di mira da un agente della sicurezza che le insegue in una corsa molto avventurosa tra i grandi magazzini."}
{"id": "2066669", "revid": "287204", "url": "https://it.wikipedia.org/wiki?curid=2066669", "title": "Punto Fijo", "text": "Punto Fijo \u00e8 la capitale del municipio Carirubana nello Stato Falc\u00f3n del Venezuela. Attualmente, grazie alle raffinerie di petrolio, all'industria ittica e al porto franco, dimostra la maggiore vivacit\u00e0 economica dello stato, in confronto a Coro, l'antica capitale dello stato, immersa in una ventosa atmosfera di sonnolenta ed aulica solitudine.\nSi trova nella costa sud-occidentale della penisola di Paraguan\u00e1 ed ha una popolazione di 257.607 abitanti. Durante un tempo venne considerato uno tra i maggiori conglomerati sparsi di case (\"caser\u00edo\") del mondo, senza comune, piano regolatore e/o piazza e/o chiesa centrale. Questo a causa della mancanza di definizione giuridica, fino a quando l'Asamblea Legislativa dello Stato Falc\u00f3n costituisce la citt\u00e0 come distretto (distrito 13) il 27 febbraio del 1970, istituendola come municipio Carirubana. Punto Fijo si trova ad un'altezza di 23 metri sopra il livello del mare.\nNome.\nIl suo nome si attribuisce ad una frase di Rafael Gonz\u00e1lez Estaba, un cronista che usava scrivere che la localit\u00e0 era una nullit\u00e0 geografica per i venezuelani, ma un \u201cpunto o chiodo fisso\u201d per i forestieri in quanto era utilizzato da pescatori e petrolieri.\nStoria.\nPunto Fijo sorge verso gli anni quaranta del XX secolo, nei dintorni di due raffinerie della compagnia petrolifera statunitense Standard Oil. Per questo \u00e8 una delle citt\u00e0 consolidate pi\u00f9 recenti del Venezuela.\nLa sua crescita economica inizia quando nel 1924 la multinazionale Gulf Oil seleziona il luogo per costruire un molo di 1.000 m. di lunghezza, per poter rifornire le supertankers, che non riuscivano ad attraversare la \"barra\" sabbiosa del Lago di Maracaibo. Nel 1945 alle multinazionali Creole Petroleum Corporation e Shell viene concesso costruire due enormi raffinerie in quella zona di villaggi di pescatori, cosa che determina lo sviluppo di agglomerati vicini che confluiscono per formare una media citt\u00e0.\nAneddoto sulla fondazione.\nSecondo quello che il cronista Rafael Gonz\u00e1lez racconta di s\u00e9 stesso, nel 1926 viene inviato dalla Venezuela Gulf Oil Company per lavorare come caporale di tubature nella penisola di Paraguan\u00e1. Il cronista visitava spesso il bar \"El Tropez\u00f3n\" del Sr. Pompilio Brett che si trovava a circa 3 Km. dall'odierno Punto Fijo. Dopo molte soste il Sr. Rafael Gonz\u00e1lez conobbe una donna paraguanera che viveva nella localit\u00e0 \"Cerro Arriba\", nome della piana dove attualmente si trova Punto Fijo, in posizione poco pi\u00f9 elevata rispetto al Pueblo de Carirubana.\nRafael Gonz\u00e1lez, innamorandosi e sposandola, smise di recarsi al bar \"El Tropez\u00f3n\".\nPompilio Brett, notando la sua assenza, chiese il motivo a Daniel, un amico. Gli dissero che Rafael si era innamorato di una di Cerro Arriba, e Brett, essendo un gran burlone esclam\u00f2: \"\u00a1Ah caray! \u00a1Ya ese tiene su punto fijo! Lo voy a embromar\". E lo segn\u00f2 nel suo improvvisato libretto di debitori. Quando Rafael la controll\u00f2 non trov\u00f2 da nessuna parte il suo nome, e Pompilio gli chiese \"non sai leggere lo stampatello?\" e gli indic\u00f2 il nome del conto dove diceva \"Rafael Punto Fijo\". Da allora a tutti quelli che si recavano verso \"Cerro Arriba\" chiedevano \"vai verso Punto Fijo?\" e viceversa. Ed infine il modo di dire \"scherzoso\", venne a consolidarsi nel nome ufficiale della citt\u00e0 di Punto Fijo (\"punto o chiodo fisso\").\nEconomia.\nA Punto Fijo si trova il complesso di raffinerie di petrolio pi\u00f9 grande del mondo, il Centro de Refinaci\u00f3n de Paraguan\u00e1 (CRP), composto dalla Refiner\u00eda de Amuay e la raffineria Card\u00f3n (Del complesso ciclo industriale integrato forma parte una raffineria di asfalto, \"Bajo Grande\" nel vicino stato Zulia), con una capacit\u00e0 di raffinazione di circa 1 milione di barili di petrolio giornalieri; questa assieme alle imprese che prestano servizi annessi, sono il principale motore dell'economia locale e regionale. Inoltre nella citt\u00e0 si trova la seconda flota da pesca del paese (gestita in buona parte da impresari italo-venezuelani), e dispone di un'importante zona franca (libera da tasse) industriale, commerciale e dei servizi (ZONFICA), dove si trovano imprese dell'industria leggera ed elettronica.\nAl giorno d'oggi Punto Fijo sperimenta una crescita nella sua attivit\u00e0 commerciale per l'istituzione di una zona libera di inversione turistica, che permette l'acquisto di merci (elettrodomestici, bevande alcooliche, lingerie, tra gli altri) senza dazi d'importazione e con un'IVA fissata ad un tasso minore. Questo ha indotto l'arrivo di importanti gruppi di inversionisti nella regione. Allo stesso tempo si provvede a migliorare l'infrastruttura viaria, alberghiera, della generazione elettrica e dei servizi in genere.\nLo sviluppo economico di Punto Fijo, ha stimolato le autorit\u00e0 municipali, statali e nazionali, ad eseguire opere che si aspettavano da molto tempo, come il terminal di autobus per passeggeri, la risistemazione delle strade comunali, l'adeguamento del sistema di alto e basso voltaggio della distribuzione dell'energia elettrica, la costruzione della centrale termoelettrica \"Josefa Camejo\"; inoltre, imprenditori privati costruiscono due importanti opere, come il centro commerciale Mall Sambil Paraguan\u00e1 e la Ciudad Comercial Paraguan\u00e1 Mall, che si aggiungeranno presto a quello pi\u00f9 importante della citt\u00e0: il Centro Comercial y Recreacional (C.C.R.) Las Virtudes.\nAttualmente la popolazione dell'agglomerato di Punto Fijo ha superato quella della capitale dello stato Falcon: Santa Ana de Coro.\nGeografia fisica.\nClima.\nDal punto di vista climatico, Punto Fijo \u00e8 una delle aree pi\u00f9 secche del paese. Si trova oltre i 12 gradi nord, all'interno della fascia climatica mondiale del clima desertico e semi-arido, caratterizzato da una media annua di precipitazioni di 340,2\u00a0mm. Si registrano forti e costanti venti, con velocit\u00e0 di fino a 35 kilometri/ora.\nLe precipitazioni hanno il loro massimo negli ultimi mesi dell'anno, ed il mese di novembre \u00e8 quello pi\u00f9 piovoso con una media di 83,5mm. L'evaporo-traspirazione \u00e8 di de 2.000\u00a0mm. La temperatura media oscilla tra i 27 e 28\u00a0\u00b0C. Verso sudovest della collina Santa Ana, l'umidit\u00e0 \u00e8 pi\u00f9 forte dal momento che viene intrappolata dai venti alisei.\nIn genere il clima della penisola di Paraguan\u00e0 si caratterizza per un deficit di umidit\u00e0 che dura tutto l'anno (da 9 a 12 mesi).\nVegetazione.\nLa zona del Venezuela a nord del 10\u00ba parallelo, si caratterizza per l'aridit\u00e0 e per la costante ventosit\u00e0 degli alisei, questo porta ad una sparsa vegetazione di matorral spinoso tropicale (\"cuj\u00edes\") sulla maggior parte della superficie, interrotto da qualche xerofila come \"cardones\", \"tunas\" e guasabaras. I terreni dell'intera regione sono caratterizzati dall'elevata salinit\u00e0 e dal pH alcalino.\nFauna e inquinamento.\nPunto Fijo possiede la laguna di Guaranao che attraversa l'insediamento come una cicatrice dalla costa (Puerto Guaranao) fino a poco oltre il barrio Modelo, le sue acque sono contaminate in quanto utilizzate per molti anni come scarico di acque nere della citt\u00e0, anche se attorno alla laguna si sviluppano aree verdi di mangrovia e di \"platas de agua\", costituendo un habitat per numerosi uccelli che migrano per la zona.\nIstruzione.\nAlcuni dei pi\u00f9 importanti istituti universitari della citt\u00e0 di Punto Fijo sono:\nMezzi di comunicazione.\nAudiovisivi.\nI mezzi di comunicazione televisivi locali sono una novit\u00e0 per la citt\u00e0, dato che i tre canali televisivi in chiaro esistenti hanno ottenuto le loro licenze negli ultimi anni:\nInoltre nella citt\u00e0 arrivano i segnali delle catene di televisione privata nazionali\n(Venevisi\u00f3n e Televen) e le ufficiali (Venezolana de Televisi\u00f3n e Tves).\nPorto.\nIl Porto Internazionale di Guaranao (Nord: 1291000 m. \u2013 Est: 368000 m.)\nConfina con il Mar dei Caraibi e con il Golfo del Venezuela, da esso partono ogni giorno merci per la zona franca di Paraguan\u00e1, comprendenti anche linea bianca di elettrodomestici e liquori per il divertimento di turisti e residenti.\nAeroporto di Punto Fijo.\nL'aeroporto internazionale di Las Piedras, dedicato a Josefa Camejo, \u00e8 il principale terminale aereo dello Stato Falc\u00f3n nell'occidente venezuelano, si trova nel settore Las Piedras, nei pressi della citt\u00e0 di Punto Fijo nel centro della Penisola di Paraguana in Venezuela. Movimenta una piccola quantit\u00e0 di passeggeri, circa 30.000 all'anno, principalmente in voli nazionali verso Caracas e Maracaibo, e in voli internazionali verso l'isola Aruba, e Barranquilla in Colombia."}
{"id": "2066672", "revid": "830939", "url": "https://it.wikipedia.org/wiki?curid=2066672", "title": "Laonico Calcondila", "text": "Nacque ad Atene da Giorgio, esponente della nobilt\u00e0 locale; era cugino di Demetrio Calcondila. Il padre, entrato in contrasto con il Duca di Atene (un Latino di famiglia fiorentina), si trasfer\u00ec presso la corte di Costantino XI Paleologo nel Peloponneso. Qui Laonico ebbe come insegnante Giorgio Gemisto Pletone. Dopo la cattura di Costantinopoli fugg\u00ec, come molti letterati greci in Italia, dove scrisse la sua \"Historiarum demonstrationes\". La data e il luogo della sua morte rimangono tuttavia incerte.\nScrisse i commentari \"Historiarum demonstrationes\", narranti le vicende storiche dell'Impero Bizantino tra il 1298 e il 1453, culminate nell'Assedio di Costantinopoli, continuando poi la trattazione sino al 1463. Nonostante le numerose interpolazioni e lo stile di scrittura eccessivamente sensazionalistico, rimane uno dei pi\u00f9 significativi storici medioevali di lingua greca."}
{"id": "2066678", "revid": "297031", "url": "https://it.wikipedia.org/wiki?curid=2066678", "title": "Yamaha YA-1", "text": "La Yamaha YA-1 \u00e8 il primo modello di motocicletta costruito dalla casa giapponese, tra il 1955 e il 1958.\nIl contesto.\nAll'inizio degli anni cinquanta, dopo aver rimesso in funzione gli stabilimenti per la produzione di strumenti musicali, gravemente danneggiati durante il conflitto bellico, la Yamaha si trovava ad affrontare la riconversione industriale di un separato opificio con macchinari meccanici ad alta precisione, in precedenza utilizzato per la produzione di eliche destinate agli aerei della marina imperiale, come il caccia \"Zero\" e il biplano \"Aka-Tombo\".\nParimenti a tutti i Paesi europei, anche nel Giappone del secondo dopoguerra la motocicletta era divenuta un diffusissimo mezzo di locomozione, grazie alla semplicit\u00e0 costruttiva e all'economia di acquisto ed uso. La produzione nipponica di moto era passata dai 10.000 esemplari del 1950 ai 750.000 del 1954, con oltre 100 case costruttrici nazionali.\nLa YA-1.\nVista la forte espansione del mercato, la Yamaha decise di riconvertire quell'opificio alla produzione motociclistica, fondando la Yamaha Motor e iniziando a cimentarsi con una motoleggera di elevate caratteristiche tecniche, destinata ad una clientela elitaria, piuttosto ristretta, anche in considerazione delle ridotte potenzialit\u00e0 numeriche produttive.\nEra l'inizio del 1955 quando venne presentata la \"YA-1\", una moto costruita con particolare cura nei materiali e nell'assemblaggio, impreziosita da soluzioni tecniche d'avanguardia, fortemente ispirate al coevo modello DKW RT 125, e spinta da un motore a due tempi, monocilindrico, di 125 cm\u00b3.\nImmediatamente impiegata nelle competizioni, la \"YA-1\" si aggiudic\u00f2 la vittoria nella prestigiosa gara in salita del Fuji, disputata nel luglio 1955, dimostrando che il modello era esente da difetti di giovent\u00f9, fatta eccezione per il prezzo che raggiungeva la elevata cifra di 138.000 \u00a5 (pari a circa 40.000 \u20ac del 2005) che all'epoca rappresentava lo stipendio annuo iniziale di un dipendente laureato.\nI modelli da competizione venivano spesso verniciati del medesimo colore rosso/arancione degli aerei militari e la \"YA-1\" venne soprannominata \"aka-tombo\" (in italiano, libellula rossa), come i celebri biplani da addestramento della Yokosuka."}
{"id": "2066690", "revid": "1522738", "url": "https://it.wikipedia.org/wiki?curid=2066690", "title": "Personaggi degli Snorky", "text": ""}
{"id": "2066691", "revid": "1266208", "url": "https://it.wikipedia.org/wiki?curid=2066691", "title": "Associazione Calcio Verona 1953-1954", "text": "Questa pagina raccoglie le informazioni riguardanti l'Associazione Calcio Verona nelle competizioni ufficiali della stagione 1953-1954.\nStagione.\nNella stagione 1953-1954 il Verona disput\u00f2 il ventunesimo campionato di Serie B della sua storia.\nOrganigramma societario.\nArea direttiva\nArea tecnica"}
{"id": "2066693", "revid": "1318658", "url": "https://it.wikipedia.org/wiki?curid=2066693", "title": "Dian Bachar", "text": "\u00c8 noto soprattutto per il suo ruolo nel film \"Cannibal! The Musical\" della casa di produzione indipendente Troma, interpretato anche dagli autori del cartone animato South Park Trey Parker e Matt Stone, dei quali \u00e8 stato compagno di universit\u00e0 all'Universit\u00e0 del Colorado a Boulder, nonch\u00e9 coinquilino fino al 1997."}
{"id": "2066694", "revid": "95178", "url": "https://it.wikipedia.org/wiki?curid=2066694", "title": "Gian Battista Cavagna", "text": ""}
{"id": "2066695", "revid": "116888", "url": "https://it.wikipedia.org/wiki?curid=2066695", "title": "Museo civico e d'arte sacra", "text": ""}
{"id": "2066697", "revid": "76963", "url": "https://it.wikipedia.org/wiki?curid=2066697", "title": "Karl-Otto Alberty", "text": " Non di rado \u00e8 stato accreditato nei film come Charles Albert, Charles Alberty e Carlo Alberti.\nBiografia.\nAlberty ha iniziato la sua carriera nel Teatro di Costanza nel 1959. Per via dei suoi lineamenti duri e dei capelli biondi ha interpretato spesso il ruolo del \"nazista brutale\". Ha lavorato moltissimo anche in Italia e per film diretti da italiani, dai film di guerra degli anni sessanta agli spaghetti western, nonch\u00e9 nell'Odissea televisiva di Franco Rossi."}
{"id": "2066700", "revid": "24443", "url": "https://it.wikipedia.org/wiki?curid=2066700", "title": "Prealpi nord-occidentali di Stiria", "text": "Le Prealpi nord-occidentali di Stiria (in tedesco \"Nordwestliches steirisches Randgebirge\") sono una sottosezione delle Prealpi di Stiria (\"Steirisches Randgebirge, Steirische Voralpen\").\nSi trovano in Austria (Stiria).\nClassificazione.\nSecondo la SOIUSA sono una sottosezione delle Prealpi di Stiria ed hanno come codice il seguente: \"II/A-20.I\".\nSecondo la classificazione tedesca dell'AVE sono comprese nelle Alpi della Lavanttal che hanno un'estensione maggiore. Corrispondono al codice AVE: 46b/NE.\nDelimitazioni.\nConfinano:\nSuddivisione.\nSi suddividono in tre supergruppi e cinque gruppi (tra parentesi i codici SOIUSA dei supergruppi e dei gruppi):"}
{"id": "2066701", "revid": "585241", "url": "https://it.wikipedia.org/wiki?curid=2066701", "title": "Prealpi sud-occidentali di Stiria", "text": "Le Prealpi sud-occidentali di Stiria (in tedesco \"S\u00fcdwestliches steirisches Randgebirge\") sono una sottosezione delle Prealpi di Stiria (\"Steirisches Randgebirge, Steirische Voralpen\").\nSi trovano in Austria (Stiria e Carinzia) e, in minor parte, in Slovenia. La vetta pi\u00f9 alta \u00e8 il Gro\u00dfer Speikkogel.\nClassificazione.\nSecondo la SOIUSA sono una sottosezione delle Prealpi di Stiria ed hanno come codice il seguente: \"II/A-20.II\".\nSecondo la classificazione tedesca dell'AVE sono comprese nelle Alpi della Lavanttal che hanno un'estensione maggiore. Corrispondono al codice AVE: 46b/SE.\nDelimitazioni.\nConfinano:\nSuddivisione.\nSi suddividono in tre supergruppi e sette gruppi (tra parentesi i codici SOIUSA dei supergruppi e dei gruppi):\nMontagne.\nLe montagne principali delle Prealpi sud-occidentali di Stiria sono:"}
{"id": "2066702", "revid": "24443", "url": "https://it.wikipedia.org/wiki?curid=2066702", "title": "Prealpi centrali di Stiria", "text": "Le Prealpi centrali di Stiria (in tedesco \"Zentrales steirisches Randgebirge\") sono una sottosezione delle Prealpi di Stiria (\"Steirisches Randgebirge, Steirische Voralpen\").\nSi trovano in Austria (Stiria).\nClassificazione.\nSecondo la SOIUSA le Prealpi centrali di Stiria sono una sottosezione delle Prealpi di Stiria ed hanno come codice il seguente: \"II/A-20.III\".\nSecondo l'AVE sono inglobate nelle Prealpi ad est della Mura che costituiscono il gruppo n. 47 di 75 nelle Alpi Orientali.\nDelimitazioni.\nConfinano:\nSuddivisione.\nSi suddividono in due supergruppi e cinque gruppi (tra parentesi i codici SOIUSA dei supergruppi, gruppi e sottogruppi):"}
{"id": "2066703", "revid": "188323", "url": "https://it.wikipedia.org/wiki?curid=2066703", "title": "Moto Guzzi otto cilindri", "text": ""}
{"id": "2066709", "revid": "23076", "url": "https://it.wikipedia.org/wiki?curid=2066709", "title": "Ecpyrosis", "text": ""}
{"id": "2066711", "revid": "295103", "url": "https://it.wikipedia.org/wiki?curid=2066711", "title": "Prealpi orientali di Stiria", "text": "Le Prealpi orientali di Stiria (in tedesco \"\u00d6stliches steirisches Randgebirge\") sono una sottosezione delle Prealpi di Stiria (\"Steirisches Randgebirge, Steirische Voralpen\").\nSi trovano in Austria (Stiria e Burgenland) e, parzialmente, in Ungheria.\nClassificazione.\nSecondo la SOIUSA le Prealpi orientali di Stiria sono una sottosezione delle Prealpi di Stiria ed hanno come codice il seguente: \"II/A-20.IV\".\nSecondo l'AVE sono inglobate nelle Prealpi ad est della Mura che costituiscono il gruppo n. 47 di 75 nelle Alpi Orientali.\nSuddivisione.\nSi suddividono in quattro supergruppi e nove gruppi (tra parentesi i codici SOIUSA dei supergruppi, gruppi e sottogruppi):"}
{"id": "2066712", "revid": "709565", "url": "https://it.wikipedia.org/wiki?curid=2066712", "title": "Kull (Stargate)", "text": "I kull, o guerrieri kull, sono una specie immaginaria di alieni dell'universo immaginario della serie televisiva di fantascienza \"Stargate SG-1\".\nFurono creati da Anubis usando una tecnologia degli antichi simile a quella del sarcofago, come specie di soldati a lui fedeli, in modo da sostituire i jaffa, la cui ribellione aveva guadagnato numerosi adepti.\nSono umanoidi e hanno al loro interno un simbionte goa'uld, privo della memoria genetica e per questo facilmente programmabile per essere ubbidiente e fedele. Sono equipaggiati con un'armatura capace di resistere alla maggior parte delle armi in possesso dei terrestri e dei tok'ra, e che gli permette anche di sopravvivere alcuni minuti in assenza di ossigeno. Contro di loro venne creata appositamente un'arma (il distruttore kull), la quale neutralizza il soldato kull colpito in un paio di colpi.\nVennero usati da Anubis per uccidere alcuni goa'uld minori e quindi incorporare il loro esercito nel suo con poche perdite. Compaiono per la prima volta nell'episodio in due parti \"Evoluzione\", della settima stagione di \"Stargate SG-1\"."}
{"id": "2066721", "revid": "116907240", "url": "https://it.wikipedia.org/wiki?curid=2066721", "title": "Money Honey", "text": "Money Honey \u00e8 il 14\u00b0 singolo di Alexia pubblicato nel 2001.\nLa canzone.\n\u00c8 il primo singolo promozionale estratto dall'album \"Mad for Music\" del 2001, che pubblica senza il suo primo produttore, ovvero Roberto Zanetti.\nIl brano \u00e8 molto gettonato nell'estate di quell'anno e partecipa a molte manifestazioni canore come il Festivalbar, dove la cantante si esibisce con un gruppo di ballerini vestiti da uomini d'affari che impazziscono per lei. Ha anche un notevole riscontro radiofonico ed \u00e8 subito inserita nella classifica di MTV.\nQuesto \u00e8 il penultimo singolo che Alexia esegue nella lingua inglese, il successivo \u00e8 \"Summerlovers\", dopodich\u00e9 comincia a cantare nella sua lingua madre ovvero l'italiano.\nDel singolo \u00e8 stata fatta soltanto un'edizione internazionale.\nIl videoclip.\nIl video di questo singolo \u00e8 molto particolare, per la prima volta Alexia diventa un cartone animato e sfreccia con la sua moto per le strade inseguita da macchine della polizia, \u00e8 una ladra che ha appena fatto una rapina in banca. Infine si fermer\u00e0 solo per cantare in un locale."}
{"id": "2066722", "revid": "18323", "url": "https://it.wikipedia.org/wiki?curid=2066722", "title": "Roberto Landi", "text": "Caratteristiche tecniche.\nAllenatore.\nPredilige l'utilizzo del 4-4-2, senza tuttavia rifiutare altri moduli improntati a mantenere il maggior equilibrio possibile tra fase offensiva e difensiva. \u00c8 considerato un abile comunicatore e motivatore dei propri giocatori.\nCarriera.\nGiocatore.\nDopo aver militato nel negli anni Settanta, nel 1979 lascia l'Italia per approdare nella North American Soccer League, su suggerimento di Francesco Morini. Durante la sua esperienza nord-americana, milita nei Vancouver Whitecaps e nei Chicago Sting, prima di passare per un'annata ai sudafricani del Kaizer Chiefs. In seguito torna negli Stati Uniti con i New York Cosmos, di cui diventa anche dirigente dopo la chiusura della NASL. Rientrato in Italia, conclude la carriera nelle serie inferiori, con , Morciano e Ospedaletto.\nAllenatore.\nTerminata la carriera agonistica, intraprende quella di allenatore, inizialmente come preparatore dei portieri della Nazionale di calcio degli Stati Uniti, durante il e il . Tra il 1993 e il 1997 allena la Marignanese, nel campionato di Promozione, e contemporaneamente avvia un'attivit\u00e0 di albergatore.\nNel 1997 viene chiamato dalla federazione calcistica georgiana, inizialmente per ricoprire l'incarico di commissario tecnico della Nazionale caucasica, e in seguito come allenatore della nazionale Under 21. Dopo una breve parentesi sulla panchina del Baracca Lugo, torna ad allenare una nazionale giovanile, in Lituania.\nNel 2003 ottiene la UEFA Pro Licence, e all'inizio del 2005 viene chiamato sulla panchina del National Bucarest: con la formazione della capitale raggiunge il quarto posto nella Divizia A 2004-2005, venendo eletto miglior allenatore del campionato. Riconfermato anche per la stagione successiva, si dimette nel mese di settembre dopo cinque partite di campionato per diventare allenatore della Nazionale di calcio del Qatar impegnata nelle qualificazioni per le Olimpiadi di Pechino, al posto di Philippe Troussier. Con la nazionale del Golfo partecipa anche ai Giochi dell'Asia Occidentale del 2005.\nNel 2006 diventa allenatore del Sopron, nella massima serie ungherese: viene esonerato dopo tre partite, in seguito alla sconfitta contro il Gyor. Dopo essere stato in predicato di allenare il Port Vale, l'11 giugno 2008 venne nominato allenatore dei Livingston F.C., squadra della Scottish First Division controllata da una cordata italiana. Nei primi mesi la squadra offre un buon rendimento, e Landi viene premiato come miglior allenatore della Lega nel mese di agosto 2008; nel prosieguo della stagione le prestazioni peggiorano portando all'esonero nel mese di dicembre, con un ruolino di 11 vittorie, un pareggio e 10 sconfitte tra campionato e coppe.\nNel 2009 allena il Royale Union Saint-Gilloise, club belga di terza divisione: anche in questo caso l'esperienza si conclude con un esonero nel mese di dicembre. Nel gennaio 2011 viene chiamato a sostituire temporaneamente Bertalan Bicskei come commissario tecnico della Nazionale di calcio della Liberia, a causa dei problemi di salute dell'allenatore ungherese, e firma un contratto trimestrale rifiutando un'offerta del Crystal Palace. Nei mesi successivi viene riconfermato definitivamente nell'incarico, dopo la morte di Bicskei, con un contratto triennale. Viene duramente criticato a causa dei risultati negativi ottenuti (due vittorie in 8 partite), delle frequenti assenze dalla Liberia e della mancata convocazione di giocatori militanti nei campionati europei, e nel giugno 2012 viene esonerato dall'incarico. A causa di ci\u00f2 intenta una causa contro la Federazione liberiana, ottenendo un risarcimento di 200.000 dollari nel maggio 2014.\nNell'agosto 2013 viene assunto come allenatore dell'Al Tersana, club di Tripoli partecipante alla massima serie del campionato libico di calcio."}
{"id": "2066724", "revid": "1924342", "url": "https://it.wikipedia.org/wiki?curid=2066724", "title": "Gold Vol. 2", "text": "Gold Vol. 2 \u00e8 l'ottava compilation in lingua francese della cantante canadese C\u00e9line Dion, distribuita in Francia dall'etichetta Versailles il 2 ottobre 1995. \nAntefatti, contenuti e successo commerciale.\nDopo il successo di \"D'eux\", l'etichetta disocgrafica Versailles pubblic\u00f2 \"Gold Vol.1\" e \"Gold Vol. 2,\" il 2 ottobre 1995. Quest'ultima compilation presenta quattordici dei brani pi\u00f9 importanti registrati tra il 1983 e il 1987 e comprende anche l'intero album del 1987, \"Incognito\". L'album ha raggiunto la posizione numero cinquantuno in Belgio Vallonia nel maggio 1996 ed \u00e8 stato certificato disco d'oro in Francia nel 1998 per aver venduto 130.000 copie. Nel 1997, l'album fu ripubblicato con il titolo Les premi\u00e8res chansons vol. 2."}
{"id": "2066726", "revid": "161374", "url": "https://it.wikipedia.org/wiki?curid=2066726", "title": "EEk-A-Mouse", "text": ""}
{"id": "2066727", "revid": "124567512", "url": "https://it.wikipedia.org/wiki?curid=2066727", "title": "Aminta I di Macedonia", "text": "Fu il primo dei re di Macedonia ad avere relazioni con altre nazioni; si alle\u00f2 con Ippia di Atene, e quando questi venne esiliato dalla sua citt\u00e0 gli offr\u00ec il territorio di Anthemous sul golfo Termaico.\nEbbe un figlio, Alessandro I, che gli successe sul trono nel 498 a.C., e una figlia, Gigea, che spos\u00f2 Bubare figlio di Megabazo, uno dei due funzionari persiani responsabili, assieme ad Artachea figlio di Arteo, della costruzione del canale di Serse, secondo la testimonianza di Erodoto."}
{"id": "2066734", "revid": "1924342", "url": "https://it.wikipedia.org/wiki?curid=2066734", "title": "C'est pour vivre", "text": "C'est pour vivre \u00e8 un album in lingua francese della cantante canadese C\u00e9line Dion, distribuito in Europa, Asia, Australia e Sud America nel 1997. Questa \u00e8 la nona compilation di C\u00e9line e presenta quattordici canzoni registrate tra il 1983 e il 1987. Raggiunse la posizione numero trentadue in Belgio Vallonia e la numero quarantanove nel Regno Unito.\nAntefatti e contenuti.\nDopo il successo di \"D'eux\", album in lingua francese pi\u00f9 venduto di tutti i tempi, varie etichette musicali decisero di pubblicare delle compilation con le prime registrazioni in studio di C\u00e9line Dion, degli anni '80. Dopo il 1995, anno di pubblicazione delle compilation \"Gold Vol. 1\" e \"Gold Vol. 2,\" un'altra compilation con altre quattordici canzoni fu pubblicata nel 1997, disponibile in Europa, Asia, Australia e Sud America, sotto molti diversi titoli:\nQuesta compilation, oltre ad essere stata pubblicata con diversi titoli, \u00e8 stata pubblicata con altrettante diverse copertine ed etichette musicali.\nRecensioni della critica e successo commerciale.\nCharlotte Dillon di \"AllMusic\" diede all'album quattro stelle su cinque, scrivendo:\"anche se non riesci a capire le parole, puoi goderti il suono e sentire le emozioni durante questi brani degni di nota come \"Je ne veux pas\", \"En amour\", \"Ne me plaignez pas\" e \"Les chemins de ma maison\"\". Il 3 febbraio 1997, \"C'est pour vivre\" \u00e8 stato pubblicato nel Regno Unito dove raggiunse la posizione numero quarantanove della classifica inglese nel marzo 1997. Nel luglio 1997, debutt\u00f2 anche nella classifica del Belgio, raggiungendo la numero trentadue nel mese successivo."}
{"id": "2066737", "revid": "729019", "url": "https://it.wikipedia.org/wiki?curid=2066737", "title": "Sylvain Charles Val\u00e9e", "text": "Biografia.\nRimasto orfano in tenera et\u00e0, entr\u00f2 all'et\u00e0 di otto anni all\"'\u00c9cole militaire de Brienne\", grazie all'interessamento della famiglia Lom\u00e9nie de Bienne, dove rimase sino al 1792. Fece conoscenza col giovane Napoleone Bonaparte, di quattro anni maggiore, ma ci\u00f2 non ebbe dapprima nessuna influenza sulla sua carriera. Aveva quasi terminato gli studi quando la soppressione della scuola gli fece abbandonare i luoghi dell'infanzia: entr\u00f2 quindi alla scuola di applicazione di artiglieria di Ch\u00e2lons come allievo sottotenente; vi trov\u00f2 fra i compagni Haxo, Marmont, Duroc, un fratello di Napoleone, Paul-Louis Courier, ecc.\nL'anno 1793 non era ancora terminato quando il giovane Val\u00e9e, nominato tenente, si fece notare dai suoi superiori. Nelle campagne del 1793 e 1794 prese parte all'assedio e alla difesa di Quesnoy, Landrecies, Charleroi, Valenciennes, Cond\u00e9 e Maastricht. All'inizio del 1794 ricevette il grado di capitano e fu assegnato all'Armata del Reno, comandata da Moreau.\nVal\u00e9e trascorse diversi anni nell'Armata del Reno, dove comand\u00f2 l'artiglieria del generale Decaen. Fu nominato nel 1797 comandante della 2\u00aa Compagnia del 3\u00ba Reggimento d'artiglieria a cavallo. Sconosciuto personalmente al generale Bonaparte divenuto nel frattempo Primo console, solo nel 1802 arriv\u00f2 al grado di \"chef d'escadron\". Incaricato della formazione dei campi d'artiglieria della riserva, fu nominato maggiore nel 1804, assegnato al parco generale d'artiglieria; partecip\u00f2 quindi alla battaglia di Austerlitz come ispettore generale del treno d'artiglieria, sottocapo di Stato Maggiore del generale Songis, comandante in capo dell'artiglieria dell'esercito. colonnello il 12 gennaio 1807, si distinse alle battaglie di Eylau e di Friedland.\nSubito dopo l'Imperatore lo invi\u00f2 in Spagna dove si mise agli ordini del maresciallo Lannes, che assediava Saragozza. Dopo la resa della citt\u00e0 ebbe il comando dell'artiglieria del III Corpo d'armata, divenuto \"Armata d'Aragona\". generale di brigata nel 1809 comand\u00f2 l'artiglieria del generale Suchet agli assedi di L\u00e9rida, Tortosa, Mequinenza, Sagunto e Tarragona. Dopo la presa di Tarragona, che aveva resistito a cinque assalti, l'Imperatore lo nomin\u00f2 generale di divisione.\nNel 1813 i francesi dovettero evacuare la penisola iberica, e malgrado gli sforzi degli anglo-spagnoli e delle popolazioni in rivolta riuscirono a conservare e riportare al di l\u00e0 dei Pirenei l'immenso quantitativo di materiali dislocati in Spagna. Napoleone, per testimoniargli la propria riconoscenza, lo cre\u00f2 conte dell'Impero, con decreto del 12 marzo 1814. Dopo il ritorno dall'Elba l'Imperatore lo incaric\u00f2 dell'armamento di Parigi, che il generale Haxo doveva mettere in stato di difesa.\nChiamato nel 1818 dal generale Gouvion-Saint-Cyr, ministro della guerra, a far parte di una commissione di difesa, fece adottare un sistema unico d'armamento per tutte le piazzeforti e l'immenso litorale dell'ovest e del sud.\nNel 1822 il governo cre\u00f2 per lui il titolo e le funzioni di ispettore del servizio centrale d'artiglieria. Nel 1827 var\u00f2 un'ampia riforma che abbracciava tutte le branche del servizio, e diede alla Francia un nuovo materiale d'artiglieria da campagna, d'assedio e da fortezza.\nDal 1822 al 1830 Val\u00e9e si dedic\u00f2 all'esecuzione del vasto piano che aveva concepito per la difesa delle piazzeforti e delle coste.\nIl governo, per ricompensare i servizi del generale Val\u00e9e, ristabil\u00ec per lui l'incarico e la dignit\u00e0 di primo ispettore generale, e il re Carlo X lo nomin\u00f2 pari ereditario del reame, con ordinanza del 27 gennaio 1830.\nQuando fu completata la spedizione di Algeria fu completata, una commissione formata dai pi\u00f9 validi ufficiali, fra cui lo stesso Val\u00e9e, fu incaricata di esaminare le difficolt\u00e0 insorte e preparare il piano di campagna.\nNella Rivoluzione di Luglio fu soppresso il ruolo di ispettore generale di artiglieria, e Val\u00e9e si ritir\u00f2 nel Loiret e si dedic\u00f2 all'agricoltura; ma non tard\u00f2 a ritornare in attivit\u00e0: consigliere di Stato nel 1834, membro della commissione incaricata delle questioni relative alla fabbricazione di polvere da sparo e al commercio del nitrato di potassio, fu infine richiamato a Parigi.\nNel 1837, coi preparativi per la seconda spedizione di Costantina, il governo ottenne dal re che l'artiglieria ed il genio militare fossero messi agli ordini di Val\u00e9e. Ma al momento di dare l'assalto a Costantina un proiettile colp\u00ec il generale in capo Damr\u00e9mont; Val\u00e9e ne prese il posto. Al termine della spedizione il re lo nomin\u00f2 governatore d'Algeria e, pochi giorni dopo, maresciallo di Francia.\nLa provincia di Costantina in meno di due anni fu sottomessa, riorganizzata ed amministrata in tale maniera che se ne ricavava regolarmente un'imposta senza la minima resistenza e i viaggiatori potevano percorrerla senza scorta. Giudicando inevitabile e prossima la ripresa delle ostilit\u00e0 con Abd el-Kader, e sentendo la necessit\u00e0 di fortificare le posizioni francesi nelle provincie di Orano ed Algeri, Val\u00e9e propose al governo di occupare le citt\u00e0 di Kol\u00e9ah e Blida.\nL'emiro, a tale notizia, invoc\u00f2 il trattato di Tafna, ma il maresciallo non se ne cur\u00f2, e nel maggio 1838 occup\u00f2 senza incontrare ostacoli le due citt\u00e0, port\u00f2 sulla Chiffa la frontiera dell'ovest. Impieg\u00f2 l'autunno e l'inverno del 1838 ad organizzare la provincia di Bona. All'inizio del 1839, dimessosi il governo, il maresciallo Val\u00e9e, che poco si sentiva considerato dai nuovi ministri, rese le sue dimissioni; ma il re il duca di Dalmazia lo convinsero a ritirarle.\nAll'inizio dell'autunno dello stesso anno Val\u00e9e diede esecuzione al progetto di occupare definitivamente l'altopiano del S\u00e9tif, e di ottenere la sottomissione delle trib\u00f9 che gli emissari di Abd el-Kader cercavano di sollevare. Il 27 ottobre l'esercito francese attravers\u00f2 il passaggio delle \"Porte di ferro\" in Cabilia: tale incursione su un territorio sotto l'amministrazione dell'emiro Abd el-Kader, che la consider\u00f2 giustamente una violazione del trattato di Tafna, diede fuoco alle polveri. Pressato dalle trib\u00f9 a rispondere all'affronto, Abd-el-Kader non aveva altra possibilit\u00e0 che riprendere le ostilit\u00e0.\nIl vecchio Maresciallo voleva condurre contro l'Emiro una guerra metodica e paziente, distruggendone i principali insediamenti, portando le truppe e le autorit\u00e0 francesi nei centri militari e commerciali, su una linea parallela da Costantina a Tlemcen, riunire in ogni centro una guarnigione abbastanza forte per formare una colonna di marcia da tre a quattromila uomini. La 1\u00aa Divisione doveva essere comandata dal duca d'Orl\u00e9ans; alla fine di febbraio il Maresciallo fece occupare Cherchell. Abd el-Kader aveva occupato la posizione inespugnabile del colle di Mouza\u00efa, che fortific\u00f2 ulteriormente; ma il nuovo governo in carica prescrisse al generale di inviare nella provincia di Orano una parte delle truppe tenute di stanza ad Algeri. La campagna fu un successo; il 27 maggio il maresciallo riprese l'offensiva e quando rientr\u00f2 ad Algeri il 5 luglio, aveva respinto l'Emiro al di l\u00e0 dell'Atlante, occupato Cesarea, M\u00e9d\u00e9ah, Milianah, e ricacciato nei propri territori le turbolente trib\u00f9 che circondavano la Mitidja. Fond\u00f2 allora tre nuovi insediamenti a Blidah, Cherchell e Col\u00e9ah.\nMa il trattato di Londra del 15 luglio aveva cambiato in Europa la posizione della Francia. In presenza delle incertezze che l'avvenire presentava, Val\u00e9e dovette rinunciare ai progetti di espansione in Africa per occuparsi di conservare i possedimenti acquisiti. Fece redigere il progetto di una nuova cinta muraria per Algeri e una serie di fortificazioni staccate destinate a difenderne gli approcci. Incaric\u00f2 una commissione di esaminare il sistema di dighe frangiflutti progettato dagli ingegneri marittimi, e indic\u00f2 lui stesso i lavori da eseguire per la difesa della rada d'Algeri e la creazione di una batteria di difesa costiera. Nell'ipotesi di uno sbarco a Sidi-Ferruch e del blocco della capitale, il maresciallo volle fare di M\u00e9d\u00e9ah la capitale militare dell'Algeria.\nMa un nuovo cambio del governo gli revoc\u00f2 l'incarico di governatore d'Algeria (18 gennaio 1841) e gli affid\u00f2 la presidenza della commissione per l'armamento di Parigi.\nMor\u00ec a Parigi il 16 agosto 1846, all'et\u00e0 di 73 anni. I suoi resti furono deposti all'H\u00f4tel des Invalides, e il re fece sistemare a Versailles una statua in suo onore."}
{"id": "2066747", "revid": "767487", "url": "https://it.wikipedia.org/wiki?curid=2066747", "title": "Biagio Bellotti", "text": "Fu indubbiamente una tra le pi\u00f9 vivaci personalit\u00e0 nell'ambito della societ\u00e0 bustese del XVIII secolo. Scrittore di testi teatrali, poeta e musicista, eccelse soprattutto nel campo delle arti figurative. La maggior parte delle sue opere sono affreschi, architetture e decorazioni di carattere religioso, anche se esegu\u00ec alcuni affreschi di carattere mitologico, come nella sala da ballo di Palazzo Sormani a Milano (distrutta dai bombardamenti dell'agosto 1943) e nella sala di rappresentanza di Palazzo Lucini Arborio Mella a San Giorgio su Legnano a lui attribuita.\nNei suoi dipinti \u00e8 possibile riconoscere l'influenza del pittore italiano Giambattista Tiepolo, visto che essi presentano innumerevoli e violenti contrasti di colore e sono notevolmente brillanti.\nBiografia.\nFiglio della gallaratese Aurelia Ballarati e di Lepoldo Bellotti, personaggio della media borghesia bustocca, intraprese gli studi ginnasiali sotto la guida di Padre Paolo Gallazzi e coltiv\u00f2 i suoi talenti artistici sin da giovane, seguendo le orme del nonno Biagio, del padre e degli zii Matteo e Paolo, entrambi pittori, e di Giuseppe Tosi, organista.\nIl 4 marzo 1732, all'et\u00e0 di diciotto anni, ricevette la tonsura dal vescovo Casimiro de' Rossi. Inizi\u00f2 a predicare a partire dall'anno successivo, quando inizi\u00f2 anche la sua produzione artistica su commissione. Il 16 marzo 1734 ricevette i primi due ordini minori (Ostiariato e Lettorato). Il 13 febbraio 1738 ricevette gli ultimi due ordini minori (Esorcistato e Accolitato) dopo aver sostenuto otto giorni di esercizi spirituali presso i padri oblati di Rho; nello stesso anno fu ordinato diacono, mentre il 15 marzo 1742 divenne presbitero dopo aver intrapreso gli studi ginnasiali.\nNel 1744, all'et\u00e0 di trent'anni, fu nominato canonico della basilica di San Giovanni Battista di Busto Arsizio.\nNel 1745 ampli\u00f2 e affresc\u00f2 la chiesa di San Gregorio Magno in Camposanto. Fu questa la prima di una serie di importanti realizzazioni artistiche del pittore e architetto Bellotti.\nA met\u00e0 degli anni '50 del Settecento conobbe l'incisore Giacomo Marcori di Cremona, con il quale inizi\u00f2 una collaborazione decennale, incentrata soprattutto sulla figura della beata Giuliana Puricelli. Il 6 settembre 1756 fu tra i giudici della Veneranda Fabbrica del Duomo di Milano per esaminare il miglior modello presentato della statua di San Giovanni Bruno.\nIl 15 gennaio 1757 fu incaricato del rifacimento del nuovo altare e dei sedili della basilica di San Giovanni Battista. Pochi anni dopo, nel 1761, Bellotti present\u00f2 un progetto per il mortorio della chiesa di San Michele Arcangelo, accettato il 12 maggio dello stesso anno. La realizzazione del mortorio inizi\u00f2 nel 1764 e, dopo varie interruzioni e riprese, termin\u00f2 nel 1769. In questi stessi anni si occup\u00f2 delle decorazioni del presbiterio della basilica di San Giovanni Battista e continu\u00f2 a ricoprire l'incarico di organista.\nNel 1770 circa realizz\u00f2 i quindici misteri del rosario nella cappella dell'Assunzione all'interno della Certosa di Garegnano a Milano. Nel 1773-1774 si apport\u00f2 importanti modifiche all'assetto architettonico della chiesa di Madonna in Prato a Busto Arsizio, nella quale affresc\u00f2 la volta e i pennacchi e ridipinse l'affresco della \"Madonna col Bambino\" sopra a quello preesistente. Nel 1775 gli venne commissionata la realizzazione delle bussole della basilica di San Giovanni Battista. In questo periodo visse solo occasionalmente nella sua terra natale e rinunci\u00f2 al canonicato: al suo posto subentr\u00f2 il nipote Leopoldo Candiani.\nQuesto \u00e8 il periodo in cui d\u00e0 vita alla coreografia per la funzione dell'Entierro (sepoltura), una processione per le strade di Busto che ricorda la passione e morte di Cristo. L'origine \u00e8 in Spagna e viene mutuata in Piemonte nella seconda met\u00e0 del XVIII secolo. Per la circostanza Bellotti realizz\u00f2 numerose tavole da portare in processione e consegn\u00f2 a pi\u00f9 di 100 comparse le indicazioni di come vestirsi e di cosa portare per la drammatizzazione cittadina che si tenne verosimilmente in piazza Santa Maria e in piazza san Giovanni.\nAlla fine degli anni '70 del Settecento torn\u00f2 a vivere a Busto Arsizio, dove realizz\u00f2 il suo \"Autoritratto\" su tela, successivamente donato dal nipote all'ospedale di Busto Arsizio, del quale fu un importante benefattore, per dare avvio alla Quadreria dei Benefattori (dove \u00e8 tuttora conservato). All'et\u00e0 di 71 anni realizz\u00f2 e affresc\u00f2 la cappella del Santissimo Rosario della chiesa dei Santi Stefano e Lorenzo a Olgiate Olona.\nTra le opere esposte nel Museo delle Civiche Raccolte d'Arte di Palazzo Marliani-Cicogna a Busto Arsizio sono presenti due affreschi strappati: la \"Deposizione\" e la \"Vergine col Bambino dormiente\" e il \"Progetto per basamento di pala di altare\", disegno a china.\nAlbero genealogico.\nBiagio Bellotti apparteneva ad una famiglia di artisti. Nello schema, i pittori sono indicati in grassetto.\nOpere pittoriche, architettoniche e scultoree.\nBiagio Bellotti realizz\u00f2 numerose opere pittoriche, architettoniche e scultoree nella sua citt\u00e0, Busto Arsizio, ma anche in altre localit\u00e0 dell'Altomilanese e del Seprio e a Milano.\nTra le pi\u00f9 importanti si ricordano gli interventi all'interno della basilica di San Giovanni Battista a Busto Arsizio e il suo \"Autoritratto\", all'interno del quale la figura del pittore viene mostrata tre volte, datato 1784."}
{"id": "2066748", "revid": "1776051", "url": "https://it.wikipedia.org/wiki?curid=2066748", "title": "Uguccione Caqualoro", "text": "Biografia.\nUguccione Caqualoro, indicato anche con i nomi di Ugo, Ugone o Uguccio, secondo alcuni storici come l'Ughelli sarebbe appartenuto alla nobile casata vercellese dei Cagnola.\nCanonico della cattedrale, venne nominato vescovo di Torino agli inizi del mese di luglio dell'anno 1231 e venne eletto senza l'approvazione del potente Prevosto di Oulx (o Ulzio) che risultava essere uno dei pi\u00f9 importanti elettori.\nAnch'egli, come alcuni suoi predecessori, ebbe delle contese con i Savoia a proposito del possesso di alcuni castelli che egli rivendicava come propriet\u00e0 della diocesi di Torino.\nCirca la sua data di morte, il luogo fu certamente la sede episcopale di Torino, ma il giorno preciso sembra essere databile a dopo il 18 aprile 1243, data a cui risale l'ultima lettera da lui scritta di cui ci sia rimasta traccia."}
{"id": "2066752", "revid": "1305772", "url": "https://it.wikipedia.org/wiki?curid=2066752", "title": "Al-Qurna", "text": "Al-Qurna o al-Q\u016brna (, ossia \"corno\"), \u00e8 un paese di 13.237 abitanti nel sud dell'Iraq, nel Governatorato di Bassora, a circa 74 km a NO di Bassora, situato nel punto in cui i fiumi Tigri ed Eufrate si congiungono per formare lo Shatt al-'Arab.\nNei suoi pressi si trova l'antica citt\u00e0 di Charax Spasinu, anche nota come Alessandria o Antiochia in Susiana. Contraddittorie e probabilmente errate le voci che identificano Korna con l'antica citt\u00e0 di Apamea, il cui sito esatto \u00e8 tuttora sconosciuto, ma che comunque non doveva trovarsi molto lontano.\nPrecedentemente, al-Qurna attraeva numerosi turisti e pellegrini di religioni abramitiche, in quanto considerato il possibile sito in cui sarebbe sorto il mitico Giardino dell'Eden. Un albero che si erge presso la sponda del corso d'acqua viene conservato come albero della Vita (noto anche come \"Albero di Adamo\")."}
{"id": "2066753", "revid": "767487", "url": "https://it.wikipedia.org/wiki?curid=2066753", "title": "Attacco a Rommel", "text": "Attacco a Rommel (\"Raid on Rommel\") \u00e8 un film di guerra del 1971, diretto da Henry Hathaway, con Richard Burton e Wolfgang Preiss.\nIl film \u00e8 \"liberamente\" ispirato all\"'Operazione Daffodil\", un audace, ma disastrosamente fallito colpo di mano contro la base navale italo-tedesca di Tobruk, nel settembre 1942.\nTrama.\nNel 1942, il capitano Alex Foster, del servizio segreto britannico, viene incaricato di distruggere le fortificazioni allestite da Rommel nel porto di Tobruk, per facilitare le operazioni di sbarco della flotta alleata. Raggiunto il deserto libico, Forster libera un gruppo di prigionieri, con i quali, impadronitosi di alcuni mezzi blindati nemici e indossate le divise tedesche, inizia la marcia verso Tobruk. Superati diversi posti di blocco nemici, Foster e i suoi compagni giungono in vista del quartiere generale di Rommel, presso il quale sostano due divisioni di Panzer, sconosciute agli Inglesi. Venuto a conoscenza di grossi depositi di carburante, Foster riesce a distruggerli, immobilizzando cos\u00ec i carri armati. Non pago, Foster guida i suoi uomini all'assalto delle batterie costiere, difese da soldati italiani. L'operazione, nonostante gravissime perdite, riesce dopo che all'inizio sembrasse del tutto fallire (difatti le navi inglesi avevano invertito la rotta). L'eliminazione delle batterie costiere era essenziale per il bombardamento prima e lo sbarco poi delle truppe alleate. Il medico e il capitano Foster (quest'ultimo ferito ad una gamba) cadono prigionieri dei tedeschi, mentre gli altri compagni riescono a salvarsi sulle navi da sbarco inviate dalle navi al largo.\nProduzione.\nIl film \u00e8 stato girato negli Stati Uniti, ed in particolare nel deserto dell'Arizona.\nAlcune scene sono state riutilizzate dal precedente \"Tobruk\", che ha una trama simile.\nI carri armati utilizzati sono carri americani M41 Walker Bulldog e M48 Patton."}
{"id": "2066758", "revid": "767487", "url": "https://it.wikipedia.org/wiki?curid=2066758", "title": "Shanghai (film 2010)", "text": "Shanghai \u00e8 un film del 2010, diretto da Mikael H\u00e5fstr\u00f6m su sceneggiatura di Hossein Amini. Tra i principali interpreti figurano John Cusack, Li Gong, Ken Watanabe, Rinko Kikuchi e Chow Yun-Fat.\n\u00c8 il rifacimento del film \"Shanghai\" (1935) con Loretta Young e Charles Boyer.\nTrama.\nA quattro mesi dall'attacco di Pearl Harbor, Paul Soames, un uomo americano, giunge a Shanghai alla ricerca di un caro e vecchio amico. \nLe sorprese sono molte, la citt\u00e0 \u00e8 sotto assedio da parte del Giappone, e dopo alcune ricerche, Paul scopre che il suo amico \u00e8 stato assassinato, inizia quindi a indagare sulle cause della sua morte.\nAlla storia si aggiungono la principessa Anna Lan-Ting, che dopo aver conosciuto Paul si fidanzer\u00e0 con lui facendo nascere una intensa storia d'amore, e l'ispettore capo della polizia Anthony Lan-Ting.\nProduzione.\n\"Shanghai\" nacque da un'idea di Mike Medavoy, che nacque a Shanghai nel 1941, il quale si occup\u00f2 di sviluppare il suo lavoro per il grande schermo attraverso la propria piccola compagnia Phoenix Pictures. Dopo diversi anni di sviluppo, il progetto fu acquistato da Harvey Weinstein e affidato alla Miramax, per un totale di otto anni tra sviluppo e preparazione.\nIn un primo tempo si era fatto anche il nome di Johnny Depp come possibile figurante nel cast artistico, dopo che l'attore mostr\u00f2 un certo interesse al film.\nRiprese.\nLe riprese si sono svolte nel 2008, per un periodo di tre mesi circa, dal 5 maggio al 12 agosto.\nLe riprese erano inizialmente previste per svolgersi a Shanghai a inizio 2008 su un set costato oltre 3 milioni di dollari per la costruzione, tuttavia, a causa della controversa ambientazione temporale nella quale veniva presentato il film, la The Weinstein Company si vide portare via i permessi concernenti la possibilit\u00e0 di girare dalle autorit\u00e0 cinesi una settimana prima della data d'inizio riprese. Alla ricerca di una nuova location, la troupe fu ospitata a Bangkok (Thailandia), dove fu rilocato il set con un elaborato costrutto di due blocchi.\nComunque, nonostante si fosse pensato a un possibile danno per l'intera produzione lo spostamento del set, l'attrice cinese Gong Li spieg\u00f2 come invece il nuovo set fosse \u00ab\"pi\u00f9 grande e pi\u00f9 bello\"\u00bb di quello allestito in Cina, e che \u00ab\"ogni cosa ha superato la nostra immaginazione... tutti i film ambientati a Shanghai in futuro potrebbero essere girati qui\"\u00bb.\nDopo che l'attrice Franka Potente fu oggetto di alcune minacce da parte di un molestatore prima e durante la lavorazione, per tutelare la sicurezza della sua persona le fu assegnato uno pseudonimo da utilizzare nel corso della produzione.\nPromozione.\nIl 27 maggio 2010 ha debuttato in rete il trailer internazionale del film, a circa due anni di distanza dal termine delle riprese, seguito alcuni giorni dopo da una elegante locandina .\nDistribuzione.\nDopo la presentazione in anteprima al Shanghai International Film Festival, il film \u00e8 stato distribuito in Cina il 17 giugno 2010, successivamente \u00e8 uscito in altri Paesi del continente asiatico. L'edizione asiatica \u00e8 stata completamente doppiata in mandarino, sia per quanto riguarda i dialoghi degli attori americani, sia per quelli riguardanti gli attori giapponesi.\nLe date di uscita internazionali sono :\nNegli Stati Uniti d'America il film era previsto per uscire pochi mesi dopo il debutto cinematografico cinese, verso il settembre 2010, tale data \u00e8 stata posticipata prima al 2011 ed, infine, al 2015.\nAccoglienza.\nCritica.\nSecondo la nota rivista di cinema \"The Hollywood Reporter\" , il film \u00e8 un \u00abthriller romantico che cerca di mordere pi\u00f9 di quanto si possa masticare, strozzando le sue ambizioni\u00bb che prende elementi da opere come \"Purple Butterfly\", \"Lussuria - Seduzione e tradimento\", \"Witness - Il testimone\" e, in maniera minore, da \"Una strada, un amore\". Pur elogiando il lavoro svolto dallo scenografo Jim Clay, dalla costumista Julie Weiss e dal direttore della fotografia Beno\u00eet Delhomme con il quale hanno approcciato alla qualit\u00e0 visiva dell'opera, viene criticata la regia poco espressiva di Mikael H\u00e5fstr\u00f6m e la sceneggiatura superficiale di Hossein Amini basata su archetipi e stereotipi.\nIncassi.\n\"Shanghai\" \u00e8 stato distribuito nel circuito cinematografico cinese il 17 giugno 2010 , incassando 46ml CNY entro il 4 luglio (pari a 6,8ml di dollari americani) . Nell'insieme, includendo i dati relativi agli incassi di Thailandia, Singapore, Malesia, Hong Kong e Taiwan, al 15 agosto il film ha incassato un totale di 9,199,466 $ ."}
{"id": "2066774", "revid": "1776051", "url": "https://it.wikipedia.org/wiki?curid=2066774", "title": "Giacomo II (vescovo di Torino)", "text": "Biografia.\nGiacomo II, vescovo di Torino, apparteneva probabilmente alla casata dei Mosso anche se non si hanno dati certi per convalidare questa affermazione.\nAlcuni storici come il Semeria, sostengono che prima di essere eletto alla cattedra episcopale, egli avrebbe potuto appartenere o al clero di Vercelli o a quello di Torino, ma anche in questo caso non vi sono informazioni sufficienti sull'argomento.\nDi certo, relativamente al suo episcopato, si sa che intervenne alla consacrazione della chiesa e del cimitero di San Siro di Genova assieme al vescovo di quella citt\u00e0, Ottone, dimostrando quale influenza gi\u00e0 dal medioevo esercitasse la diocesi torinese sulla Liguria.\nMor\u00ec a Torino sul finire del giugno del 1231."}
{"id": "2066775", "revid": "287204", "url": "https://it.wikipedia.org/wiki?curid=2066775", "title": "Giovanni Francesco R\u00e9gis", "text": "Biografia.\nJean-Fran\u00e7ois R\u00e9gis fu un gesuita che dal 1633 si dedic\u00f2 alle missioni popolari nelle regioni del Vivarese e del Velay, dove convert\u00ec diversi calvinisti.\nCulto.\nFu beatificato da papa Clemente XI il 24 maggio 1716 e canonizzato da Clemente XII il 16 giugno 1737.\nIl suo elogio si legge nel \"Martirologio Romano\" al 31 dicembre: \"Nel territorio di La Louvesc sui monti presso Puy-en-V\u00e9lay in Francia, san Giovanni Francesco R\u00e9gis, sacerdote della Compagnia di Ges\u00f9, che, predicando il Vangelo e amministrando il sacramento della penitenza, per monti e per villaggi si adoper\u00f2 senza sosta per rinnovare la fede cattolica nell'animo degli abitanti. \".\nLa sua tomba a Lalouvesc \u00e8 meta di numerosi pellegrinaggi."}
{"id": "2066783", "revid": "167080", "url": "https://it.wikipedia.org/wiki?curid=2066783", "title": "Australoidi", "text": ""}
{"id": "2066791", "revid": "600229", "url": "https://it.wikipedia.org/wiki?curid=2066791", "title": "Quintetto per archi n. 3 (Spohr)", "text": "Il Quintetto per archi n. 3 op.69 in si minore di Louis Spohr fu composto a Kassel nell'aprile del 1826, un periodo felice al quale risalgono l'opera \"Jessonda\" (1823), il primo doppio quartetto (1823) e l'oratorio \"Die letzen Dinge\" (1826). A Kassel Spohr era il primo violino di un quartetto d'archi composto anche da Adolf Viele (1794-1845), secondo violino, dal fratello Ferdinand (1792-1831) alla viola e dall'eccellente violoncellista Nikolaus Hasemann (1788-1842). Molte composizioni da camera del periodo furono scritte da Spohr per questo complesso.\nL'allegro iniziale in si minore riecheggia il clima dell'ouverture dell'opera \"Macbeth\" del 1825 ed \u00e8 anche accostabile al primo tempo del contemporaneo quartetto n. 13 (detto quartetto \"Rosamunde\") in la minore di Schubert, tuttavia Spohr inserisce anche passaggi molto virtuosistici sia per il primo violino sia per la parte del violoncello, scritta su misura per Hasemann.\nIl secondo movimento \u00e8 uno scherzo in re maggiore dal carattere pi\u00f9 deciso, mentre il si minore iniziale ritorna nel trio in 6/4, quasi in forma di una ballata.\nIl terzo movimento \u00e8 un adagio in sol maggiore nel quale prosegue lo spirito ottimistico dello scherzo.\nIl finale \u00e8 un rondo nuovamente in si minore e si presenta come una barcarola dal carattere romantico."}
{"id": "2066793", "revid": "125929549", "url": "https://it.wikipedia.org/wiki?curid=2066793", "title": "Passaggio a Nord Ovest (programma televisivo)", "text": "Passaggio a Nord Ovest \u00e8 un programma televisivo di Rai 1 trasmesso a partire dal 16 gennaio 1997, condotto e ideato da Alberto Angela.\nDescrizione.\nIl programma affronta nei suoi servizi principalmente tematiche riguardanti l'antropologia, l'archeologia, i viaggi, le scoperte, l'avventura, gli sport avventurosi estremi, le esplorazioni, la storia, la cultura e la scienza.\nIl 6 giugno 2015 \u00e8 stato creato uno spin-off, \"Passaggio a Nord-Ovest DOC\", che viene mandato in onda d'estate di sabato o domenica alle 8:25. Nel 2020 questa versione va in onda il venerd\u00ec in seconda serata.\nNarratore.\nTiziana Amico \u00e8 l'attuale narratrice ufficiale del programma. Altre voci sono quelle dei doppiatori Antonella Giannini, Valerio Sacco, Mario Cordova, Claudia Razzi, Alessandra Korompay, Mino Caprio, Fabrizio Pucci, Dario Oppido, Stefano Mondini, Christian Iansante, Roberto Pedicini, Massimo De Ambrosis e Gianni Bersanetti. Dei doppiatori di Passaggio a Nord Ovest DOC sono Francesco Prando e Cristina Boraschi."}
{"id": "2066794", "revid": "83531", "url": "https://it.wikipedia.org/wiki?curid=2066794", "title": "Rudersdorf", "text": ""}
{"id": "2066796", "revid": "1543377", "url": "https://it.wikipedia.org/wiki?curid=2066796", "title": "Mih\u00e1ly V\u00f6r\u00f6s", "text": "Carriera.\nGiocatore.\nClub ungheresi.\nComincia a giocare a calcio nella formazione giovanile del Ferencv\u00e1rosi T. C. di Budapest per poi trasferirsi, all'et\u00e0 di diciotto anni nel Fovtekor, squadra militante nella serie B ungherese. Nel 1941 viene acquistato dal Szeged, in massima divisione e vi gioca per sei anni. Nella stagione 1945-1946 segna 35 reti, al pari di Ferenc Pusk\u00e1s.\nBari.\nNel gennaio del 1948 si reca a Roma per dei provini con il Vicenza ma le consultazioni non avvengono per il giorno di ritardo accumulato dal suo treno. Casualmente si trova nella capitale il suo connazionale Andras Kuttik, momentaneamente sospeso dalla panchina del Bari, che appena reintegrato dal club biancorosso lo prova e poi tessera coi pugliesi. Voros milita quindi per 6 stagioni con il Bari, esordendo a Livorno il 1\u00ba febbraio \u201948 e disputa 3 campionati di Serie A (dal 1948 al 1950). Coi biancorossi realizza in totale 54 reti in 142 presenze ed ha due grossi infortuni, il primo in un'amichevole con il Campobasso (frattura del malleolo interno della gamba destra), il secondo in Bari- 1-3 del 27 aprile 1952 (menisco). Finita la carriera da calciatore rimane a vivere nel capoluogo pugliese.\nAllenatore.\nTerminata la carriera da calciatore nel 1953, ha poi intrapreso quella di allenatore, guidando le squadre calcistiche di Bitonto, Altamura, Castrovillari, Vigor Nicastro (oggi Vigor Lamezia), Caserta, Bisceglie, Bovalinese, Locri e Acquaviva delle Fonti. Negli anni 1974-1976 allena anche le giovanili della .\nAlla guida della Bovalinese ottiene le maggiori soddisfazioni da allenatore. Nel 1958-59, alla sua prima stagione, vince il massimo campionato regionale calabrese (allora denominato Campionato Dilettanti), portando la squadra in IV Serie, cui poi tuttavia la societ\u00e0 rinuncia. Al ritorno a Bovalino, nella prima stagione 1971-72 vince il Campionato di Prima Categoria, portando la squadra in Promozione e guidandola poi fino al 1973-74, quando arriva alla finale di Coppa Italia Dilettanti, persa 0-1 con la veneta Miranese a Montecatini."}
{"id": "2066797", "revid": "1728", "url": "https://it.wikipedia.org/wiki?curid=2066797", "title": "Giorgios Chalkokondyles", "text": "Nel 1435 si rec\u00f2 presso il sultano Murad II per ottenere il riconoscimento di Atene come vassalla dell'Impero Ottomano, sotto il governo di Maria Melissena, vedova di Antonio I Acciaiuoli. Mentre era in viaggio tuttavia oppositori a questo piano cacciarono Maria e la sua famiglia da Atene ed egli stesso di ritorno dal Sultano venne arrestato e condotto dal Sultano che lo imprigion\u00f2 (essendosi accordato con l'altra fazione, capeggiata dal Duca di Atene). Rilasciato e rifugiatosi in Morea, venne nuovamente imprigionato dal Sultano dopo una missione analoga condotta per conto del Duca di Morea Costantino Paleologo."}
{"id": "2066798", "revid": "590", "url": "https://it.wikipedia.org/wiki?curid=2066798", "title": "Stazione ferroviaria Porta Nuova", "text": ""}
{"id": "2066805", "revid": "599013", "url": "https://it.wikipedia.org/wiki?curid=2066805", "title": "Julie Parisien", "text": "Biografia.\nJulie Parisien, nata in Canada ma cresciuta ad Auburn e poi residente a Sugarloaf negli Stati Uniti, \u00e8 sorella di Anne-Lise e Rob, a loro volta sciatori alpini.\nStagioni 1988-1993.\nDebutt\u00f2 in campo internazionale in occasione dei Mondiali juniores di Madonna di Campiglio 1988; l'anno dopo nella rassegna iridata giovanile di Aleyska vinse la medaglia di bronzo nel supergigante. In Coppa del Mondo ottenne il primo piazzamento di rilievo l'11 marzo 1991, quando fu 15\u00aa nello slalom speciale di Lake Louise; pochi giorni dopo, il 22 marzo, conquist\u00f2 la sua prima vittoria e primo podio nella manifestazione, in slalom gigante.\nEsord\u00ec ai Giochi olimpici invernali ad , dove si piazz\u00f2 5\u00aa nello slalom gigante, 4\u00aa nello slalom speciale e non concluse il supergigante. Nella stagione successiva colse l'ultima vittoria, nonch\u00e9 ultimo podio, in Coppa del Mondo, nello slalom speciale di Park City del 29 novembre, e partecip\u00f2 ai Mondiali di Morioka, sua unica presenza iridata, conquistando la medaglia d'argento nello slalom speciale con 21 centesimi di distacco dalla vincitrice Karin Buder e 78 di vantaggio sulla terza classificata Elfi Eder. Fu inoltre 25\u00aa nel supergigante e 17\u00aa nello slalom gigante.\nStagioni 1994-1999.\nAi XVII Giochi olimpici invernali di non concluse n\u00e9 lo slalom speciale n\u00e9 la combinata, mentre quattro anni dopo ai XVIII Giochi olimpici invernali di , sua ultima presenza olimpica, fu 28\u00aa nello slalom gigante e 13\u00aa nello slalom speciale; sempre nel 1998, il 30 marzo a Sun Peaks, conquist\u00f2 in slalom gigante l'ultima vittoria (nonch\u00e9 ultimo podio) in Nor-Am Cup.\nPrese per l'ultima volta il via a una gara di Coppa del Mondo in occasione dello slalom speciale di Saalbach-Hinterglemm del 1\u00ba marzo 1998, quando usc\u00ec nella prima manche; continu\u00f2 a prendere parte a gare minori (Nor-Am Cup, Campionati statunitensi, gare FIS) fino al definitivo ritiro, avvenuto nell'aprile del 1999.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nSL = slalom speciale\nNor-Am Cup.\nNor-Am Cup - vittorie.\nLegenda:\nGS = slalom gigante\nSL = slalom speciale"}
{"id": "2066807", "revid": "183976", "url": "https://it.wikipedia.org/wiki?curid=2066807", "title": "Julie M. J. Parisien", "text": ""}
{"id": "2066808", "revid": "183976", "url": "https://it.wikipedia.org/wiki?curid=2066808", "title": "Julie M.J. Parisien", "text": ""}
{"id": "2066809", "revid": "287204", "url": "https://it.wikipedia.org/wiki?curid=2066809", "title": "Juventus Italia Football Club", "text": "La Football Club Juventus Italia, meglio nota come Juventus Italia, \u00e8 stata una storica squadra italiana di calcio con sede a Milano.\nOttenne il suo miglior risultato nel 1914-1915, quando si guadagn\u00f2 il rango di squadra di Categoria \"A\".\nStoria.\nLa Juventus Italia F.C. e lo Sport Club Italia, entrambe di Milano, erano le uniche societ\u00e0 italiane ad avere la maglia tricolore. Per tale motivo, il club milanese veniva distinto colloquialmente dalla Juventus di Torino con l'appellativo \"i tricolori\". La maglia era verde con risvolti rossi e colletto bianco.\nNel 1910 mossero i primi passi due societ\u00e0 giovanili distinte: la Juventus Studenti e l'Enotria F.C.. Entrambe giocavano in \"Piazza d'Armi\", ovvero sull'attuale area del \"Portello\" su cui per pi\u00f9 di 80 anni si svolse la \"Fiera Campionaria di Milano\", ai tempi estrema periferia nord del comune di Milano.\nAl gruppo dei giovani scapestrati in seguito si aggiunsero alcuni soci anziani, tra i quali Leopoldo Paltenghi (che ne divenne il presidente) ed il giovane figlio Cesare, centromediano e capitano. Il gruppo cambi\u00f2 nome in Juventus Nova e, rafforzato dall'ingresso di diversi soci finanziatori, acquist\u00f2 un terreno incolto attaccato al \"Vecchio Bersaglio\", sempre al Portello.\nAnche l'Enotria cambi\u00f2 nome e divent\u00f2 Italia F.C., prendendo un campo decente in viale Umbria angolo Calvairate, alla periferia sud-est di Milano. Fra le due squadre si accese una forte voglia di competere e rivalit\u00e0 che port\u00f2 ad alternate vittorie dell'una o dell'altra, ma mai ad una netta prevalenza.\nL'Italia F.C. vinse la \"Coppa Giovine Italia\" superando la Juventus Nova, ma fu l'ultimo incontro ufficiale. La Juventus Nova si aggiudic\u00f2 nel 1910-1911 la \"Coppa Magenta\", mentre l'Italia biss\u00f2 il successo aggiudicandosi la \"Coppa Giovine Italia\", la \"Coppa Crema\" ed una \"Coppa Lambro\" alla quale si era iscritto un bel gruppetto di squadre tutte milanesi.\nLa fusione.\nUn socio molto intraprendente di entrambe le societ\u00e0 pens\u00f2 bene di proporre la fusione dei due sodalizi. Mancava poco all'inizio dei campionati lombardi di 3.a Categoria 1911-1912 ed una vittoria avrebbe spalancato la porta alla Prima Categoria, anche se questo non era previsto dal regolamento campionati, ma guadagnandosi il successo sul campo avrebbe fatto lievitare la considerazione presso le squadre maggiori verso i tricolori.\nLa proposta fu approvata, ma non fu accettata all'unanimit\u00e0; dall'ex Italia si stacc\u00f2 un gruppetto di giovani che conserv\u00f2 la denominazione ed in seguito si trasform\u00f2 nell'A.C. Enotria.\nLa societ\u00e0 sorgente dalla fusione, la Juventus Italia F.C., fu di molto rinvigorita e, dopo aver vinto a Busto Arsizio il \"Trofeo Aurora\" messo in palio dalla Aurora di Busto Arsizio, disput\u00f2 diversi tornei che la posero in evidenza quale pi\u00f9 giovane compagine emergente nel panorama calcistico milanese. Fu inclusa nel lotto per l'ammissione al nuovo campionato di Promozione 1912-1913 in cui fece di tutto per rendere dura la vita al Nazionale Lombardia, ottenendo un significativo secondo posto invece di una vittoria sfuggita di mano a poche giornate dal termine, che comunque valse l'ingresso nell'olimpo delle \"grandi\".\nIn Prima Categoria.\nAffront\u00f2 il campionato 1913-1914 con una squadra giovanissima, in media circa 19 anni, ed ottenne un significativo 8\u00ba posto in classifica, malgrado avesse disputato incompleta diverse partite importanti. Utilizz\u00f2 i seguenti giocatori:\nNella stagione 1914-1915 il club disput\u00f2 la sua migliore stagione agonistica, qualificandosi con un ottimo 2\u00ba posto nel girone eliminatorio D (dietro solo al Milan) alle semifinali Nord. In semifinale i milanesi giunsero per\u00f2 solo quarti e ultimi dietro a Internazionale, Andrea Doria e Vicenza e non passarono il turno.\nDopo la guerra il club non riusc\u00ec a eguagliare la straordinaria stagione 1914-1915: nel 1919-1920 arrivarono solo terzi, mancando dunque la qualificazione alla fase successiva, e l'anno dopo non riuscirono a qualificarsi neanche al girone finale lombardo, venendo eliminati dalla Trevigliese.\nIl club stava ormai attraversando una fase di declino e, nonostante al Campionato Italiano successivo non avessero partecipato le 24 maggiori squadre del Nord, avendo aderito alla C.C.I., i tricolori, rimasti fedeli alla F.I.G.C., non riuscirono ad approfittare dell'assenza delle \"grandi\", ottenendo un mediocre terzo posto nelle eliminatorie lombarde.\nIn Seconda Divisione.\nA peggiorare la situazione ci pens\u00f2 il Compromesso Colombo, la riforma dei campionati attuata nell'estate del 1922, che decret\u00f2 la retrocessione del club lombardo in Seconda Divisione. La Juventus Italia sfior\u00f2 la promozione in massima serie nella stagione 1923-1924, arrivando quinta nel girone di finale (le prime due venivano promosse direttamente, mentre la terza e la quarta giocarono gli spareggi promozione contro due squadre di massima serie). Nella stagione successiva 1925-1926 la Juventus Italia manc\u00f2 di un punto la salvezza e neppure la contestuale riforma dei campionati le fu di giovamento: la squadra perse la cadetteria e fu iscritta al nuovo torneo di \"Seconda Divisione Nord\" (l'odierna Serie C) organizzato dal Direttorio di Genova.\nInattiva a fine del campionato 1927-1928, la societ\u00e0 abbandon\u00f2 l'attivit\u00e0 ufficiale per motivi non conosciuti.\nRicostitu\u00ec la squadra di calcio a livello regionale, riaffiliandosi alla Lega Regionale Lombarda all'inizio della stagione 1947-1948, ma chiuse definitivamente col calcio a stagione terminata."}
{"id": "2066810", "revid": "183483", "url": "https://it.wikipedia.org/wiki?curid=2066810", "title": "Stella azzurra", "text": ""}
{"id": "2066811", "revid": "767487", "url": "https://it.wikipedia.org/wiki?curid=2066811", "title": "Harden My Heart", "text": "Harden My Heart \u00e8 un singolo del gruppo musicale statunitense Quarterflash, pubblicato il 25 settembre 1981 come primo estratto dal primo album in studio \"Quarterflash\".\nVideo musicale.\nPubblicato nello stesso anno delle prime trasmissioni di MTV (1981), il videoclip \u00e8 ambientato in un ufficio mobile prefabbricato dentro un rimorchio/container. Nell'interno, corridoi bui e stanze con inquietanti lampadine intermittenti oscillanti dal soffitto. All'esterno, una ruspa spiana il prefabbricato distruggendolo e un uomo ne incendia i resti con un lanciafiamme.\nIn questo contesto sono inserite scene che non hanno alcuna attinenza con la canzone, tra cui giocolieri, nani, una console per trucco, usata nei camerini teatrali, posizionata su una duna desertica, ragazzi ben vestiti in moto ed anche un assolo di sax sotto la pioggia. Era infatti consuetudine, agli inizi degli anni '80, inserire nei video immagini casuali, non correlate con l'argomento trattato, relative ad altri eventi sensazionali, per creare situazioni ad effetto.\nSuccesso commerciale.\nIl brano ebbe un grandissimo successo locale e negli USA, raggiungendo il terzo posto nella Billboard Hot 100 nel novembre dello stesso anno.\nOttenne notevoli piazzamenti in Europa e altrove, ma, curiosamente, nelle classifiche di Germania e Regno Unito non riusc\u00ec quasi ad entrare nei primi 50.\nTracce.\nTesti e musiche di Marv Ross."}
{"id": "2066812", "revid": "1543377", "url": "https://it.wikipedia.org/wiki?curid=2066812", "title": "Super Ape", "text": "Super Ape \u00e8 un album dub/roots reggae del gruppo giamaicano The Upsetters.\n\u00c8 prodotto da lee \"Scratch\" Perry e pubblicato nel 1976 dalla Island Records in tutto il mondo e dalla Upsetter Records in Giamaica, con il titolo \"Scratch, the Super Ape\".\nL'album fu registrato negli studi di registrazione Black Ark di Kingston; \u00e8 considerato uno dei primi album dub e una sorta di manifesto del \"suono Black Ark\"."}
{"id": "2066816", "revid": "767487", "url": "https://it.wikipedia.org/wiki?curid=2066816", "title": "Piroska d'Ungheria", "text": "Biografia.\nPiroska nacque nel 1088 a Esztergom, figlia di Ladislao I d'Ungheria e Adelaide di Svevia. I suoi nonni materni erano Rodolfo di Rheinfelden e la sua seconda moglie Adelaide di Savoia. Sua madre mor\u00ec nel 1090, quando Piroska aveva solo due anni e il padre mor\u00ec il 29 luglio 1095. Il nipote di Ladislao, Coloman d'Ungheria che sal\u00ec al trono d'Ungheria, si prese cura di Piroska.\nPer migliorare le relazioni con l'imperatore bizantino Alessio I Comneno (1081\u20131118), Coloman negozi\u00f2 il matrimonio di Piroska con l'erede al trono, Giovanni II Comneno. Giovanni era stato nominato il 1\u00ba settembre 1192 co-imperatore dal padre, e ci\u00f2 significava che sarebbe stato il suo successore. I negoziati di Coloman ebbero esito positivo e Piroska si spos\u00f2 con Giovanni nel 1104 e si convert\u00ec alla religione ortodossa, visto che doveva essere la futura imperatrice bizantina e cambi\u00f2 in nome in Irene. Divenne imperatrice consorte il 15 agosto 1118, giorno in cui Giovanni sal\u00ec al trono, dopo la morte del padre. Fond\u00f2 il monastero Pantocrator e si dedic\u00f2 alla piet\u00e0 soprattutto ai bambini poveri o orfani. Irene mor\u00ec a Costantinopoli il 13 agosto 1134, fu successivamente venerata dalla chiesa ortodossa, come santa Irene.\nFamiglia.\nDal matrimonio con Giovanni II Comneno, Irene ebbe otto figli:\nCollegamenti esterni.\nSanti e Beati"}
{"id": "2066818", "revid": "519435", "url": "https://it.wikipedia.org/wiki?curid=2066818", "title": "Duomo di Treviso", "text": "La cattedrale di San Pietro Apostolo, conosciuta meglio come \"il duomo\", \u00e8 il principale luogo di culto della citt\u00e0 di Treviso e sede della diocesi omonima. Consacrata a San Pietro, si affaccia su piazza del Duomo.\nStoria.\nLe sue origini risalgono all'et\u00e0 paleocristiana (VI secolo) e fu costruito in un'area centralissima della citt\u00e0 dove, come testimoniano i reperti, sorgevano un tempio, un teatro e, forse, delle terme.\nTra l'XI e il XII secolo, per iniziativa del vescovo Rotario, l'area assunse l'impianto attuale e lo stesso duomo fu modificato secondo lo stile romanico (di questo periodo \u00e8 la cripta).\nL'edificio odierno.\nNel 1760-82 l'edificio fu ricostruito in stile neoclassico da Giannantonio Selva, seguendo e modificando in parte il progetto dell'architetto castellano Giordano Riccati. La facciata con il pronao neoclassico e la scalinata risale al 1836, opera di Francesco Bomben e Gaspare Petrovich.\nSul finire del XX secolo si pose mano all'adeguamento liturgico che comport\u00f2 la modifica degli ambienti presbiteriali e la costruzione di un nuovo grande organo. Il tutto fu inaugurato per il Giubileo del 2000. Successivamente fu anche ricostruito, verso l'interno, l'antico portale quattrocentesco smontato con la costruzione dell'odierna facciata.\nDescrizione.\nEsterno.\nIl duomo \u00e8 caratterizzato da sette cupole, cinque poste nella navata centrale ed altre due che chiudono le cappelle nel transetto. La facciata attuale, progettata e completata nel 1836 da Francesco Bomben e dall'ingegnere comunale Gaspare Petrovich, \u00e8 costituita da un'ampia scalinata coronata da un imponente pronao a sei colonne ioniche.\nAi lati della scalinata sono posti i due leoni stilofori in marmo Rosso di Verona che reggevano il protiro dell'edificio romanico. Un altro reperto della fase romanica ancora esistente \u00e8 l'antico portale, ritrovato nella corte delle Canoniche Vecchie e ricostruito all'interno, addossato alla contro facciata, nel 2005. Sul lato destro dell'edificio, verso Calmaggiore, si pu\u00f2 notare un bassorilievo romano raffigurante una baccante inglobato nella muratura.\nInterno.\nIl maestoso interno si presenta a tre navate, con cappelle laterali e tre absidi finali; sotto di essi si trova l'antica cripta con le tombe dei vescovi della citt\u00e0. Nel tempio sono sepolti i santi martiri Teonisto, Tabra e Tabrata, San Fiorenzo, San Vendemiano e san Liberale, patrono della citt\u00e0. Nell'altare prossimo alla cappella del Santissimo Sacramento, dedicato a Santa Giustina si conservano le spoglie del vescovo della citt\u00e0 beato Andrea Giacinto Longhin, trasferitovi dalla cripta in occasione della beatificazione, mentre presso nel primo altare \"in cornu Epistulae\" dall'ingresso si trova il corpo del beato Arrigo da Bolzano, morto a Treviso nel 1315. Nello stesso altare dov'\u00e8 sepolto il beato Longhin, sono poste le spoglie di san Parisio, monaco camaldolese morto a Treviso nel 1267.\nCappella della Madonna\n Altare dei Santi della Diocesi di Treviso tra Ottocento e Novecento\nCappella dell'Annunziata o del Malchiostro.\nAl termine della navata destra e sulla sinistra dell'altare maggiore, accanto alla sacrestia, si trova la cappella Malchiostro, preceduta da un piccolo vestibolo, rialzato rispetto al livello della chiesa. Nel vestibolo, degne di nota anche l\"Adorazione dei pastori\" e la \"Pala di San Lorenzo\" di Paris Bordone, la \"Madonna del fiore\" di Girolamo da Treviso il Vecchio (1487) e l\"Assunzione della Vergine\" di Domenico Capriolo.\nSulla parete destra del vestibolo si pu\u00f2 vedere l\"Arca sepolcrale del vescovo Castellano Salomone\", risalente al 1322 ed opera di un artista veneziano con importanti influssi toscani.\nLa cappella del Malchiostro risale al 1520 e fu commissionata da Broccardo Malchiostro, segretario del vescovo-umanista Bernardo de Rossi. Progettata da Tullio e Antonio Lombardo, la cappella ha una struttura quadrata con cupola, in perfetto stile rinascimentale; fu concepita in tale modo proprio in funzione delle pitture che si volevano realizzare, che, infatti, vennero affidate ai due pi\u00f9 moderni pittori veneti dell'inizio del XVI secolo: il Pordenone e Tiziano, ed il risultato finale \u00e8 uno dei principali complessi della pittura rinascimentale veneta.\nTiziano, che da pochissimo tempo era diventato il pittore ufficiale della Serenissima Repubblica, dipinse per primo la \"Pala dell'Annunziata\", ponendo in primo piano la figura della Madonna, mentre l'Angelo giunge dal fondo, da dove le nubi sono squarciate per lasciar passare la luce solare. In fondo, seminascosto, vi \u00e8 la figura del canonico, committente dell'opera, che sembra spiare l'intera scena.\nIl Pordenone affresc\u00f2, invece, le pareti e la cupola; sono presenti:\nGli affreschi del Pordenone furono realizzati subito dopo il suo soggiorno romano e, secondo alcuni storici dell'arte , sono influenzati dalle grandi opere romane contemporanee, come la cappella Sistina michelangiolesca o la cappella Chigi di Santa Maria del Popolo. In ogni caso questi affreschi rappresentano il risultato del primo contatto tra la pittura veneta e i capolavori del primo Rinascimento romano.\nIn una nicchia del tamburo della cupola \u00e8 collocato il \"busto in terracotta\" del vescovo Bernardo de Rossi, lavoro attribuito ad Andrea Briosco detto il Riccio e risalente al 1520 circa. La cappella \u00e8 completata da balaustre in pietra traforata e da alcuni stalli in legno intagliato.\nAltare maggiore.\nIl complesso absidale si deve all'intervento di Pietro Lombardo e figli, autori del vecchio altare maggiore, conservante le spoglie dei martiri Teonisto, Tabra e Tabrata e anche del monumento del vescovo Giovanni Dacre noto anche come Zanetto (1486), posto sulla parete di sinistra. Di fronte a quest'ultimo, il monumento a papa Alessandro VIII Ottoboni, opera barocca di Giovanni Bonazza realizzato tra il 1689 e il 1693.\nCappella del Santissimo Sacramento.\nAl termine della navata sinistra, a destra dell'altare maggiore, la cappella del Santissimo Sacramento (XVI secolo) ospita la tomba del vescovo Niccol\u00f2 Franco (XV secolo), il quale, con l'ausilio dei francescani, fond\u00f2 a Treviso il Monte di Piet\u00e0; viene attribuita ad Antonio Maria da Milano.\nNel vestibolo campeggiano le armi del vescovo Bernardo de' Rossi, che la commission\u00f2 ai \"M. Antonio e Pietro tajapria\", come di legge nella lapide posta sotto lo stemma, tra il 1501 e il 1514. Notevole per le decorazioni di gusto rinascimentale \u00e8 il \"monumento funebre del vescovo Nicol\u00f2 Franco\", scolpito nel 1501 da un artista di scuola lombarda. Nell'abside l'affresco del \"Pantocratore\" di Pier Maria Pennacchi realizzato nel 1511, mentre nei pennacchi della cupola le effigi dei quattro evangelisti a bassorilievo realizzate da Lorenzo Bregno.\nNavate.\nMolte le opere poste nelle navate. Tre queste, nell'altare di santa Giustina una pala del 1530 di Francesco Bissolo raffigurante \"Santa Giustina tra i santi Giovanni Battista e Caterina d'Alessandria e un donatore\", in una nicchia nel secondo pilastro della navata sinistra la statua della \"Madonna col Bambino\" di Tommaso Lombardo e, posto simmetricamente rispetto alla precedente, un bassorilievo di Lorenzo Bregno che rappresenta la scena della \"Visitazione\".\nCripta.\n\u00c8 l'ambiente pi\u00f9 antico della cattedrale, suddiviso in tre navate, irregolari a causa degli interventi quattrocenteschi, da 68 colonne sovrastate da capitelli di diversa foggia. Il sovrastante presbiterio \u00e8 sorretto da quattro grossi pilastri in muratura. La cappella principale \u00e8 introdotta da due pilastri monoliti in marmo rosso di Verona di base ottagonale di epoca longobarda.\nNell'abside \u00e8 collocata l\"Arca di San Liberale\", soldato romano originario della vicina Altino, convertito al cristianesimo e fattosi eremita, \u00e8 ora il patrono di Treviso. L'arca poggia su di un prezioso pavimento in maiolica policroma con motivi vegetali. Si tratta probabilmente di un lavoro di una bottega veneziana e risale alla met\u00e0 del XVI secolo.\nFrammenti di affreschi si riscontrano ancora nei soffitti e nelle pareti e sono databili tra il XIII e il XIV secolo, mentre nella cappella in fondo alla navata \"in cornu Evangelii\", quella in cui riposano gli ultimi vescovi diocesani, si trovano elengantissime grottesche risalenti all'epoca del vescovo Francesco Corner.\nOrgani a canne.\nStoria.\nPer quanto riguarda la storia degli organi del duomo di Treviso, vi sono documenti che ne attestano l'esistenza risalenti al 1364.\nIl primo organo, collocato presso l'attuale altare di Pio X, fu costruito da tale \"Mastro Lorenzo dai Organi\". Rifatto pressoch\u00e9 completamente nel 1436 da frate Nicolao de Alemania e nel 1481 da fra Urbano da Venezia, fu definitivamente sostituito nel 1769 per opera del grande organaro Gaetano Callido.\nQuesto strumento, rimodernato da Giacomo Locatelli nel 1876, fu rimpiazzato nel 1915 da un nuovo grande organo di Giovanni Tamburini (posto nel fondo dell'altare maggiore), a sua volta dismesso e trasferito presso l'arcipretale di Trebaseleghe in favore dello strumento attuale.\nOrgano maggiore.\nDi notevole importanza \u00e8 l'organo monumentale, costruito dalle ditte Kuhn e Hradetzky nel 2000 e voluto dall'allora vescovo mons. Paolo Magnani in occasione dell'Anno giubilare; a trasmissione meccanica, \u00e8 dotato di tre manuali di 58 note ciascuno e di una pedaliera dritta di 30 note, per un totale di 51 registri sonori (49 reali).\nLo strumento \u00e8 collocato nella nicchia laterale sinistra ed \u00e8 caratterizzato da un prospetto ispirato a quello degli antichi organi di scuola italiana.\nOrgano della Cripta.\nNella cripta \u00e8 anche presente anche un organo positivo di scuola napoletana costruito attorno al 1850. A trasmissione meccanica, \u00e8 ad unica tastiera di 45 note con prima ottava scavezza.\nCampanile.\nLa tozza mole del campanile, contiguo al romanico battistero di San Giovanni (XIII secolo) deve la sua incompletezza, secondo la tradizione, all'opposizione dei Dogi di Venezia onde impedire che potesse superare in altezza quello della basilica di San Marco.\nAlla base del campanile, in una nicchia, \u00e8 esposto, in rovina, un affresco figurativo del Tiziano.\nIl campanile \u00e8 dotato di un concerto di 5 campane in Si2 calante fuse dalla fonderia Pietro Colbachini di Bassano del Grappa (VI), le 3 grandi nel 1869 e le 2 minori nel 1892. Inoltre, al concerto campanario si aggiungono due \"sonelli\" antichi fusi uno dalla ditta De Poli di Udine nel 1867, l'altro da Giovanni Battista e figli Soletti nel 1834.\nCanoniche.\nNotevole accanto al tempio il complesso delle case canoniche: le Canoniche Vecchie, un tempo sede dei canonici della cattedrale, attualmente ospitano il Museo diocesano di arte sacra, che conserva il prezioso affresco del \"Cristo Passo\" di Tommaso da Modena e il tesoro del duomo. Nelle Canoniche Nuove trova posto la Biblioteca Capitolare, gravemente danneggiata dal bombardamento alleato del 1944, ma ancora ricca di antichissime pergamene e incunaboli di pregio.\nBattistero di San Giovanni Battista.\nL'attuale battistero di San Giovanni, di epoca poco precedente a quella dell'antico Duomo romanico, si presume fosse in origine una chiesa: i battisteri coevi sono infatti in genere caratterizzati da una pianta rotonda o comunque centrale mentre l'edificio \u00e8 a pianta rettangolare ad una navata. La chiesa, che gi\u00e0 dopo il 1222 in seguito ad un terremoto subiva un primo restauro, venne a pi\u00f9 riprese rimaneggiata: nel 1531-32 dal canonico Francesco Oliva, verso il 1561 e nel XIX secolo. Nel XIV o XV secolo alla chiesa furono addossati degli edifici sul fianco e sulla facciata. La casa sul davanti, come ricordava un'iscrizione dipinta sulla facciata, fu demolita nel 1815; gli edifici sul fianco settentrionale sono stati demoliti nel 1935La chiesa fu restaurata fra il 1911 e il 1913 a cura dell'Associazione per il patrimonio artistico trevigiano, nel 1935 con fondi del municipio e nel secondo dopoguerra."}
{"id": "2066821", "revid": "287204", "url": "https://it.wikipedia.org/wiki?curid=2066821", "title": "The collection 1982-1988", "text": "The Collection 1982-1988 \u00e8 la decima compilation in lingua francese della cantante canadese C\u00e9line Dion, distribuita in Europa nel 1997. Presenta ventotto canzoni registrate tra il 1982 e il 1988 su un cofanetto di due CD. L'album \u00e8 salito nelle classifiche di molti paesi europei raggiungendo la posizione numero 11 in Danimarca, la numero venti in Belgio Vallonia, la numero ventisette in Svezia e la numero trentasette nei Paesi Bassi.\nAntefatti e contenuti.\nGrazie al successo di \"D'eux\", diventato l'album in lingua francese pi\u00f9 venduto di tutti i tempi, varie etichette musicali di tutto il mondo pubblicarono diverse compilation con le prime registrazioni in studio di C\u00e9line Dion degli anni '80. Dopo \"Gold Vol. 1, Gold Vol. 2 e C'est pour vivre\", fu pubblicata una compilation di due CD con canzoni di entrambi questi album, nel 1997 e nel 1998 in Europa. Anch'esso fu pubblicato sotto vari titoli diversi: \nLe compilation sono state pubblicate anche con diverse copertine ed etichette musicali.\nRecensioni della critica e successo commerciale.\nJose F. Promis di \"AllMusic\" diede all'album due stelle e mezzo su cinque e scrisse che questo album \"raccoglie la maggior parte delle registrazioni essenziali della Dion dai suoi anni pre-superstar, quando era una giovanissima cantante francese, molto popolare in Canada e Francia\". Promis not\u00f2 che \"l'Europop fortemente sintetizzato della canzone vincitrice dell\"'Eurovision Song Contest 1988\", \"Ne partez pas sans moi\", che \u00e8 stata la canzone che ha presentato C\u00e9line Dion al pubblico internazionale, \u00e8 una pietra miliare della sua carriera\". Secondo lui, molte delle canzoni su questo set \"sono giuste, e si differenziano dal pop teen elaborato della fine degli anni '90 a causa della sincerit\u00e0 sempre presente nella voce di C\u00e9line... i momenti salienti sono le eleganti ballate \"Tellement j'ai d'amour pour toi, Benjamin\" e \"La voix du bon Dieu,\" il luccicante \"Avec toi\" e \"Du soleil au c\u0153ur;\" e l'inno \"C'est pour vivre... a\"ltre canzoni quasi lasciano il segno, come il drammatico \"La religieuse\", ma sono segnate da produzioni a volte bizzarre e, in questo caso, da un ponte davvero sconclusionato. Altre sono canzoni cantate, materiale da filastrocche, in particolare \"Hymne \u00e0 l'amiti\u00e9\" e l'incredibile suono anni '80 di \"Hello Mister Sam\".\n\"The Collection 1982\u20131988\" raggiunse la Top 40 di diversi paesi europei: posizione numero 11 in Danimarca (nel luglio 1998), ventesima posizione in Belgio Vallonia (nell'agosto del 1997), numero ventisette in Svezia (nel marzo 1998) e la numero trentasette nei Paesi Bassi (nel marzo 1998)."}
{"id": "2066823", "revid": "1442080", "url": "https://it.wikipedia.org/wiki?curid=2066823", "title": "Campionato del mondo di scacchi 1985", "text": "Il campionato del mondo di scacchi 1985 fu conteso tra il campione del mondo Anatoly Karpov e lo sfidante Garry Kasparov, in seguito all'annullamento del mondiale 1984. Fu disputato a Mosca tra il 3 settembre e il 9 novembre, e vide l'affermazione di Kasparov per 13-11.\nStoria.\nQuesto campionato del mondo fu anomalo rispetto agli altri: infatti nel 1984 il campionato del mondo, svoltosi al meglio delle sei vittorie (quindi senza contare le patte) era durato ben 5 mesi (con 48 partite giocate), ed era stato interrotto prematuramente, senza un vincitore, dal presidente della FIDE Florencio Campomanes, che aveva motivato la decisione con le cattive condizioni di salute dei due giocatori. Di conseguenza fu deciso, in un congresso FIDE tenutosi in Tunisia nel luglio, di abbandonare il formato dei match illimitati, ritornando ai match al meglio delle 24 partite, con il campione riconfermato in caso di 12 pari.\nPer risarcire Karpov dei due punti di vantaggio persi con l'annullamento del match precedente (che conduceva 5-3), fu deciso che in caso di sua sconfitta avrebbe avuto diritto a cercare di riguadagnare il titolo perduto. Poich\u00e9 il campionato del 1985 fu vinto da Kasparov, tale match \"di rivincita\" fu il campionato del mondo 1986.\nL'arbitraggio del match fu inizialmente assegnato dalla FIDE a Svetozar Gligori\u0107, che per\u00f2 non accett\u00f2 l'incarico. Furono quindi nominati arbitri il lituano Vladas Mik\u0117nas e il bulgaro A. Malchev, che si alternarono arbitrando singolarmente una partita ciascuno."}
{"id": "2066825", "revid": "767487", "url": "https://it.wikipedia.org/wiki?curid=2066825", "title": "Elena di Troia (film)", "text": "Elena di Troia \u00e8 un film epico di genere \"peplum\" italo-statunitense del 1956 diretto da Robert Wise.\nTrama.\nIl principe Paride, figlio viziato del re di Troia Priamo, venendo a sapere della bellezza e della virt\u00f9 della regina Elena di Sparta, moglie di Menelao, fratello del re di Micene Agamennone, decide di partire per la Grecia con la scusa di una semplice ambasciata, accompagnato dal fratello maggiore Ettore. Giunto di notte a Sparta, dopo un grande banchetto a cui Menelao non \u00e8 presente, Paride rapisce Elena e la conduce nella sua patria, incurante delle terribili conseguenze che comporter\u00e0 il suo gesto.\nInfatti Menelao, accordatosi con Agamennone, raduna il pi\u00f9 grande esercito mai visto fino ad allora dal mondo occidentale e attacca spietatamente Troia. Tra i molti guerrieri alleati di Menelao vi sono Achille, Ulisse, Palamede, Patroclo, Aiace Telamonio e il suo omonimo figlio di Oileo, Diomede, il vile gobbo Tersite e molti altri valorosi pronti a dare la vita pur di salvare l'onore del re di Sparta. Tuttavia la guerra di Troia si protrae inaspettatamente per ben 10 anni e durante i vari scontri accadranno mille eventi, tra i quali il sacrificio di Patroclo ed Ettore, la morte di Achille per tradimento, l'inganno di Ulisse ed infine la distruzione finale di Troia mediante il famoso espediente del cavallo di legno.\nProduzione.\nIl film venne girato negli studi cinematografici di Cinecitt\u00e0, a Punta Ala (Grosseto) e in altre localit\u00e0 del Lazio, a partire dall'estate del 1954 e distribuito dal gennaio 1956. Nella versione USA la sua durata \u00e8 di 118 minuti.\nFinanziato dalla Warner Bros., questo \"kolossal\" \u00e8 basato sull\"'Iliade\" di Omero ed in particolare sulla figura di Elena e sulla guerra di Troia, viste secondo l'ottica dei troiani.\nLa pellicola fu diretta da Robert Wise (con Sergio Leone alla seconda unit\u00e0 di regia) e si basa sulla sceneggiatura di Hugh Gray e John Twist, adattata dallo stesso Gray e da N. Richard Nash. La colonna sonora \u00e8 di Max Steiner, mentre la fotografia \u00e8 di Harry Stradling Sr.\nI principali attori del film sono: Rossana Podest\u00e0, nel ruolo principale di Elena, Stanley Baker, Sir Cedric Hardwicke e Jacques Sernas.\nDel nutrito \"cast\" hanno fatto parte anche Niall MacGinnis, Nora Swinburne, Robert Douglas, Torin Thatcher, Harry Andrews, Janette Scott, Ronald Lewis, Eduardo Ciannelli, Esmond Knight, nonch\u00e9 una giovane Brigitte Bardot nel ruolo di Andraste, ancella di Elena, e Daniela Rocca, peraltro non accreditata nei titoli."}
{"id": "2066827", "revid": "547992", "url": "https://it.wikipedia.org/wiki?curid=2066827", "title": "Marco Rossinelli", "text": "Caratteristiche tecniche.\nGiocatore.\nEra utilizzato principalmente come terzino sinistro, libero o mediano.\nCarriera.\nGiocatore.\nCresciuto nella squadra della sua citt\u00e0, lo , dopo tre anni coi liguri in Serie C nell'estate 1970 viene prelevato dalla . In maglia blucerchiata, dopo due anni disputati prevalentemente come rincalzo (6 presenze sia nella stagione 1970-71 sia nella stagione 1971-72), si impone come titolare a partire dalla stagione 1972-73, rivelandosi un laterale molto generoso e propostitivo in fase offensiva.\nDopo tre stagioni da terzino sinistro nell'annata 1975-76 il nuovo allenatore blucerchiato Eugenio Bersellini lo sposta nel ruolo di libero che ricopre con buoni risultati, andando a segno due volte in campionato e due volte in Coppa Italia.\nFinito nel mirino di formazioni pi\u00f9 ambiziose, nell'estate 1976 si trasferisce alla , con cui, riportato all'originale ruolo di terzino sinistro da Carlo Mazzone ottiene, alla prima stagione un ottimo terzo posto finale, a cui contribuisce con 3 reti. Nella stagione 1977-78, tuttavia, perde progressivamente il posto da titolare a vantaggio del pi\u00f9 giovane Alessio Tendi, e nella sessione autunnale del calciomercato 1978 viene ceduto al in Serie B.\nIn Abruzzo, anche a causa di un lungo infortunio, viene schierato solo in 11 incontri di camnpionato, ma con 3 reti contribuisce alla promozione in A dei biancocelesti, quindi fa ritorno allo Spezia, militante in C2, uscendo momentaneamente del calcio ad alto livello.\nDopo l'annata 1979-80 coi liguri, conclusa con la promozione in Serie C1, passa alla , con cui conquista la terza promozione consecutiva, stavolta in Serie B. Disputa le sue due ultime stagioni con i marchigiani in B, per poi lasciare l'attivit\u00e0 agonistica nel 1983.\nHa totalizzato complessivamente 163 presenze e 9 reti in Serie A, e 68 presenze e 9 reti in Serie B."}
{"id": "2066829", "revid": "120585777", "url": "https://it.wikipedia.org/wiki?curid=2066829", "title": "Tecniche istologiche", "text": "Le tecniche istologiche rappresentano quell'insieme di tecniche e operazioni che permettono la preparazione di un tessuto biologico per l'esame al microscopio.\nIntroduzione.\nL'istologia studia la morfologia dei tessuti, e le cellule che li compongono, sia da un punto di vista morfologico sia funzionale. Strumento essenziale per l'istologia \u00e8 il microscopio, che permette l'osservazione diretta dei tessuti che si vogliono studiare. Perch\u00e9 tale osservazione sia possibile, tuttavia, questi devono essere lavorati e trattati in vari modi: devono essere tagliati in strisce sottilissime, cos\u00ec da poter essere osservati in controluce, devono essere colorati in vari modi, cos\u00ec da poter essere pi\u00f9 facilmente riconoscibili e distinguibili, e devono infine essere trattati in modo da prevenirne la decomposizione e permetterne la conservazione per analisi successive. Un tessuto che sia stato in questo modo trattato prende il nome di preparato istologico.\nFissazione e inclusione.\nPer prevenirne la decomposizione, i tessuti destinati all'analisi microscopica vengono trattati tramite un processo chiamato fissazione. La fissazione \u00e8 resa necessaria dal fatto che, una volta asportati dall'organismo di appartenenza, i tessuti perdono rapidamente le loro propriet\u00e0 chimiche e fisiche, sia a causa della variazione di temperatura e di pH, sia per l'azione dei microrganismi che, una volta asportato il tessuto, immediatamente attaccano e invadono il materiale biologico. Tramite la fissazione si riesce a ritardare, quando non a impedire, questi processi, e a questo scopo i tessuti appena prelevati vengono trattati con composti chimici quali alcoli e aldeidi, i quali, appunto, fissano le molecole presenti nel tessuto nello stato chimico e nella posizione in cui si trovano \"in vivo\". \nUn altro processo molto importante ai fini dello studio cellulare \u00e8 l'inclusione: i tessuti biologici, infatti, perdono la consistenza necessaria al loro mantenimento. Vengono perci\u00f2 inseriti (inclusi) in materiali pi\u00f9 resistenti, che possano fungere da sostegno. Esistono diversi materiali adatti allo scopo: la paraffina, un composto ceroso di natura lipidica, usato nell'allestimento di preparati istologici per la microscopia ottica (fette di 1-10 micron di spessore). Poich\u00e9, per\u00f2, nella microscopia elettronica lo spessore deve essere dell'ordine degli Angstrom e dipendendo quest'ultimo dalla durezza del campione, a tal fine si usano delle resine acriliche, fluide a temperatura ambiente e solidificate per mezzo di un agente polimerizzante (calore o raggi UV).\nDisidratazione.\nL'inclusione, pertanto, richiede la penetrazione all'interno della cellula di sostanze apolari. Essa per\u00f2 \u00e8 costituita prevalentemente da acqua (polare). Prima di procedere all'inclusione \u00e8 dunque necessario allontanare la componente acquosa utilizzando dell'alcol, che \u00e8 anch'esso insolubile in paraffina: una volta allontanata l'acqua, si procede alla rimozione dell'alcol attraverso sostanze quali benzene o xilene (erroneamente chiamati benzolo e xilolo non avendo gruppi idrossilici). Quest'ultimo processo \u00e8 chiamato diafanizzazione, in quanto il tessuto immerso in xilene diventa trasparente. Queste due sostanze, il benzene e lo xilene, sono solubili in paraffina e quindi si pu\u00f2 procedere alla inclusione.\nSezionamento.\nPerch\u00e9 un tessuto possa essere osservato al microscopio ottico, deve essere sufficientemente sottile da permettere alla luce di attraversarlo. Per ottenere questo risultato, prima dell'esame microscopico i tessuti vengono suddivisi in sezioni sottilissime, tramite uno strumento chiamato microtomo o ultramicrotomo per sezioni da microscopia elettronica. I moderni microtomi sono in grado di ottenere sezioni di spessore non superiore ai 20-30\u00a0\u00b5m (1 micrometro = 10\u22126metri); poich\u00e9 queste sono anche, all'incirca, le misure di una cellula, \u00e8 possibile con un microtomo ottenere sezioni che contengono uno strato unico di cellule, evitando cos\u00ec che la sovrapposizione di pi\u00f9 strati cellulari possa disturbare la visione.\nColorazione.\nUn altro passaggio fondamentale per permettere lo studio dei tessuti al microscopio \u00e8 la colorazione. I tessuti animali, infatti, sono nella maggior parte dei casi incolori (perch\u00e9 costituite in gran parte di acqua e prive di pigmenti) e trasparenti, tanto da risultare pressoch\u00e9 invisibili al microscopio ottico. Sono state perci\u00f2 scoperte o realizzate, fin dalla nascita dell'istologia scientifica, una serie di sostanze coloranti, capaci appunto di colorare le cellule, o le diverse parti di una cellula, in modo da renderle immediatamente visibili e distinguibili. Al giorno d'oggi sono note moltissime sostanze di questo tipo, che possono essere divise in due grandi gruppi in base ai meccanismi con cui si legano ai diversi componenti cellulari:\nnelle analisi istologiche vengono normalmente utilizzate coppie di coloranti basici/acidi, che colorano in modo diverso le diverse parti cellulari: un classico esempio \u00e8 la colorazione con ematossilina/eosina, una delle pi\u00f9 comuni in laboratorio: l'ematossilina, basica, colora il nucleo in blu, l'eosina, acida, colora il citoplasma in rosa. Esistono comunque molti altri composti, in grado di colorare organelli cellulari anche molto specifici.\nOltre ai coloranti tradizionali, negli ultimi anni hanno preso piede anche le tecniche della immunoistochimica per individuare e distinguere i diversi componenti cellulari: queste tecniche, che risultano molto utili per evidenziare singole classi di molecole all'interno della cellula, prevedono l'uso di anticorpi opportunamente trattati, in grado di legare e visualizzare specifiche proteine, lipidi o carboidrati.\nAltre tecniche.\nCongelamento.\nUna tecnica alternativa alla fissazione e all'inclusione \u00e8 il congelamento (freezing); con questo metodo, le cellule vengono appunto congelate, tramite varie tecniche, divenendo al contempo sia resistenti alla decomposizione, sia sufficientemente consistenti per essere analizzate. Le cellule congelate possono poi essere scongelate al momento dell'analisi, o possono essere tagliate mentre sono congelate (criomicrotomia) o dopo eliminazione dell'acqua (freeze-drying o freeze-substitution).\nLa tecnica pi\u00f9 usata per effettuare il congelamento \u00e8 l'esposizione all'azoto liquido, in grado di portare istantaneamente le cellule alla temperatura di -196 \u00b0C. Questa tecnica permette anche di congelare cellule vive le quali, una volta scongelate con gli opportuni metodi, sono ancora vitali.\nQuesta tecnica presenta tanto dei vantaggi quanto degli svantaggi. \u00c8 svantaggiosa poich\u00e9 il congelamento rischia di produrre dei danni strutturali. Infatti, se esso avviene lentamente, la componente acquosa si organizza in cristalli che possono falsare la struttura originaria; \u00e8 come dimenticare una bottiglia di plastica contenente acqua nel refrigeratore: il congelamento altera, modificandola, la sagoma della bottiglia. Per evitare ci\u00f2, \u00e8 allora necessario ricorrere a un processo di congelamento istantaneo quale quello dell'azoto liquido. Tra i vantaggi \u00e8 presente il fatto che si tratta di una tecnica di natura fisica: non sono in gioco sostanze chimiche (come i fissativi) che possono reagire modificando il contesto strutturale della cellula: i fissativi chimici, infatti, reagiscono in varie maniere legandosi o modificando i composti chimici cellulari (in particolare carboidrati e proteine) e possono snaturarli impedendone una corretta identificazione successiva. \nQuesta tecnica consente inoltre un accorciamento dei tempi di allestimento di preparati istologici, in quanto evita la procedura di inclusione in paraffina che porta spesso alla perdita di buona parte della componente lipidica del tessuto, a causa dei trattamenti di disidratazione per mezzo di alcoli. \nTale accorciamento di tempi pu\u00f2 addirittura essere utilizzato durante un'operazione: qualora il chirurgo abbia dei dubbi sulla diagnosi o voglia avere ulteriori certezze su di essa, pu\u00f2 far disporre degli esami istologici.\nIl campione da analizzare preventivamente congelato \u00e8 poi sezionato con un particolare tipo di criostato utilizzato in combinazione con un microtomo, nella fase di taglio del preparato istologico.\nMicroscopio ottico.\nConsentendo un potere di risoluzione pari a 0,25\u00a0\u00b5m, il suo principio di funzionamento si basa sull'attraversamento di un preparato istologico da parte di un fascio di luce. Perch\u00e9 ci\u00f2 avvenga in modo nitido e chiaro, lo spessore del campione deve essere di 4-10\u00a0\u00b5m.\nSono presenti tre apparati fondamentali: una base d'appoggio, un apparato di illuminazione e un sistema di lenti costituito da: condensatore, obiettivo e oculare. Il condensatore collima il fascio di luce sul campione; l'obiettivo \u00e8 in prossimit\u00e0 del campione da osservare e permette un ingrandimento generalmente compreso tra 4 e 100 X; l'oculare \u00e8 usato per osservare e consente l'ulteriore ingrandimento (generalmente da 5 a 15X) dell'immagine prodotta dall'obiettivo. L'ingrandimento che permette un microscopio \u00e8 dato dal prodotto tra quello dell'obiettivo e quello dell'oculare.\nMicroscopio elettronico.\nUna tecnica alternativa all'analisi al microscopio ottico \u00e8 invece quella consentita dal microscopio elettronico, indispensabile per studiare l'ultrastruttura cellulare, in quanto ha potere di risoluzione pari a circa 0,4\u00a0nm (1 nanometro = 10\u22129metri), e in grado di risolvere anche grandi molecole e complessi molecolari. Nella parte superiore \u00e8 presente una lamina di tungsteno (catodo) dalla quale si dipartono degli elettroni accelerati verso un anodo (che si trova nella parte inferiore) da una differenza di potenziale tra gli 80 e i 100 kV. Lungo il loro percorso gli elettroni passano attraverso delle lenti, le quali sono delle bobine che creano dei campi magnetici che deflettono e collimano gli elettroni sul campione da osservare (il cui spessore deve essere tra i 600 e i 700 \u00c5).\nL'immagine che si ottiene all'elettronico \u00e8 rigorosamente in bianco e nero: \u00e8 costituita da una serie di punti bianchi e neri (che si originano su uno schermo fluorescente) e che viene fotografata, poich\u00e9 una eccessiva esposizione del campione biologico agli elettroni lo danneggerebbe. I punti bianchi corrispondono a zone cellulari che si lasciano attraversare dagli elettroni (dette \"elettronchiare\"), mentre i punti neri corrispondono a regioni cellulari che riflettono gli elettroni (dette \"elettrondense\"). \nPoich\u00e9 l'immagine \u00e8 in bianco e nero e risultando vana ogni colorazione del preparato istologico, per sottolineare determinate strutture cellulari si procede alla \"colorazione elettronica\": facendo precipitare dell'acetato di uranile sul nucleo, gli elettroni vengono riflessi e il nucleo appare come una regione elettrondensa.\nCi sono due tipologie di microscopio elettronico: il microscopio elettronico a trasmissione (TEM) e il microscopio elettronico a scansione (SEM). Il primo fornisce informazioni sulla struttura interna o ultrastruttura della cellula; il SEM fornisce immagini della superficie della cellula. Insomma, il SEM sta al TEM come di una persona la sua fotografia sta alla sua radiografia."}
{"id": "2066832", "revid": "238718", "url": "https://it.wikipedia.org/wiki?curid=2066832", "title": "Vallette-Lucento", "text": ""}
{"id": "2066838", "revid": "1924342", "url": "https://it.wikipedia.org/wiki?curid=2066838", "title": "Les indispensables", "text": "Les indispensables \u00e8 una raccolta dei primi successi francofoni della cantante canadese C\u00e9line Dion. Pubblicata in Francia l'11 dicembre 2001, \u00e8 il ventiquattresimo album in lingua francese ed il trentacinquesimo in totale.\nDescrizione.\nL'album \u00e8 stato pubblicato senza alcuna promozione, su CD in formato digipack, contiene, come molti altri greatest hits, brani della Dion del periodo 1982-1988, dai 14 ai 20 anni, prima del cambio di look e di stile."}
{"id": "2066841", "revid": "785863", "url": "https://it.wikipedia.org/wiki?curid=2066841", "title": "Italia 7", "text": "Italia 7 \u00e8 stato un circuito televisivo privato nazionale italiano attivo tra il 1987 e il 1998.\nParziale erede della syndication Euro TV, visse il suo periodo di maggior popolarit\u00e0 a cavallo tra gli anni ottanta e gli anni novanta, sotto la gestione Fininvest. Programma simbolo del canale era \"Colpo grosso\".\nStoria.\nLa nascita e la gestione della Fininvest (1987-1994).\nItalia 7 nasce il 4 ottobre 1987 sulle emittenti transfughe da Euro TV che non hanno aderito al nuovo circuito Odeon TV. All'inizio, il circuito era gestito dalla Fininvest, che ne aveva favorito la nascita per contrastare l'ascesa di Odeon TV e che le assicurava, oltre alla raccolta pubblicitaria, la produzione di programmi televisivi e la possibilit\u00e0 di attingere al proprio magazzino.\nLa programmazione, coordinata ai palinsesti delle tre reti Fininvest, comprendeva il contenitore \"Super 7\", una sorta di \"Bim bum bam\" ambientato su un'astronave e condotto da Carlo Sacchetti, con il pupazzo Frittella e il robot Mic Mac, doppiati da Paola Tovaglia, con cartoni animati principalmente di target maschile come \"I cinque samurai\", \"Tartarughe Ninja alla riscossa\", \"Il ritorno dei Cavalieri dello Zodiaco\", \"Robotech\", \"BraveStarr\" e \"Ken il guerriero\", molti dei quali in prima visione assoluta per l'Italia, film e telefilm in prima visione, le ultime stagioni della serie \"Falcon Crest\", soap opera e telenovelas al primo passaggio (\"I Ryan\", \"Il tempo della nostra vita\", \"Amandoti\"), eventi sportivi all'interno del settimanale \"Italia 7 Sport\" e, soprattutto, il celebre sexy-quiz \"Colpo grosso\", condotto da Umberto Smaila, in onda in seconda serata.\nIn quegli anni circolavano molte voci sull'intenzione di Silvio Berlusconi di acquisire completamente il circuito, come gi\u00e0 aveva fatto con Italia 1 e Rete 4, facendone il quarto canale Fininvest, in modo che se Canale 5 era la rete dedicata a tutte le famiglie, Italia 1 quella dedicata ad un pubblico giovanile e Rete 4 a quello femminile, Italia 7 si sarebbe rivolta al pubblico maschile, in modo da poter disporre di un canale per ogni tipo di pubblico, ma l'approvazione della Legge Mamm\u00ec nel 1991, che fissa a tre il numero massimo di reti nazionali per ogni operatore radiotelevisivo privato, costringe la Fininvest a rinunciare al progetto e nel 1994, quando comunque la rivale Odeon TV, dopo il fallimento di ben due gestioni, nel 1991 e nel 1994, \u00e8 ormai diventata 'innocua', la cede ad un altro gestore.\nLa gestione D.A.P.S. (1994-1996).\nDopo la fase Fininvest, nel marzo 1994 Italia 7 passa dunque nelle mani della D.A.P.S., una societ\u00e0 diretta dall'editore Giampiero Ades, che stringe accordi con la Warner Bros. per garantirsi in esclusiva per cinque anni l'archivio di film e telefilm della major statunitense, ma gli scarsi riscontri di pubblico e la scelta di puntare su programmi gi\u00e0 visti, come ad esempio il sexy show in seconda serata \"Notte italiana\", condotto da Ric e Carmen Russo, un vero e proprio epigono di \"Colpo grosso\", o il quiz \"Quanto mi ami?\", riedizione dello storico \"M'ama non m'ama\" condotto nuovamente da Marco Predolin e Ramona Dell'Abate, fanno rescindere alla Warner Bros. il contratto stipulato gi\u00e0 nel gennaio del 1995, dopo la sola messa in onda in prima visione del telefilm \"Lois &amp; Clark - Le nuove avventure di Superman\", che passer\u00e0 poi su Rai 3, e di una manciata di film minori di scarso richiamo. Venuto meno l'accordo con la major statunitense, la D.A.P.S. si trova a non avere pi\u00f9 mezzi sufficienti per gestire una syndication televisiva di livello nazionale e fallisce poco tempo dopo, nel 1996.\nTra le altre trasmissioni in onda in questa nuova fase erano presenti anche i contenitori \"Usa Today\", precedentemente in onda sulla rivale Odeon TV, condotto da Giorgio Mastrota e Stefano Gallarini, \"7 in Allegria\", lo sport estremo di \"Action\", presentato da Guido Bagatta, anch'egli in precedenza volto del circuito concorrente, la sitcom \"Punta alle 8\", con Paolo Calissano, per la regia di Giancarlo Nicotra, i variet\u00e0 comici \"Le cose buone della vita\", con Andrea Roncato e Gigi Sammarchi, e \"Seven Show\", condotto dagli allora esordienti Alessandro Greco e Teo Mammucari.\nLa gestione Telecity/TVR Voxson (1996-1999) e la scissione in Europa 7 e 7 Gold.\nDopo il fallimento della D.A.P.S, Italia 7 passa nelle mani di Giorgio Tacchino e Francesco Di Stefano, gi\u00e0 proprietari rispettivamente di due delle reti affiliate al circuito, la milanese Telecity e la romana TVR Voxson, entrambe capofile della syndication. Nel 1999 Tacchino e Di Stefano decidono di dividere la rete in due: Italia 7 Gold ed Europa 7. La prima, nizialmente visibile solo nell'Italia settentrionale, che nel 2003 assume il nome di 7 Gold, si diffonde gradualmente su tutto il territorio nazionale.\nEuropa 7, invece, dopo essere stata protagonista di varie vicissitudini politico-giudiziarie protrattesi per oltre un decennio, inizi\u00f2 a trasmettere in via sperimentale come canale nazionale unificato il 28 luglio 2010, per passare ai programmi definitivi, di tipo pay TV, l'11 ottobre successivo; la precedente attivit\u00e0 di syndication, comunque, non aveva mai coperto l'intera penisola, rimanendo visibile fino alla seconda met\u00e0 degli anni 2000 perlopi\u00f9 nelle regioni centro-meridionali.\nItalia 7 Toscana.\nNel luglio del 2018 la societ\u00e0 televisiva concessionaria del canale interregionale Italia 7 Toscana di Firenze, Il Gelsomino Srl, dichiar\u00f2 il fallimento. L'asta fallimentare, svoltasi il 31 luglio dello stesso anno, ha decretato l'acquisto della societ\u00e0 tv da parte del gruppo Gold TV. L'emittente presente in Toscana e in Umbria utilizza il rinnovato logo di \u00abItalia 7\u00bb."}
{"id": "2066843", "revid": "857138", "url": "https://it.wikipedia.org/wiki?curid=2066843", "title": "The Early Singles", "text": ""}
{"id": "2066847", "revid": "287204", "url": "https://it.wikipedia.org/wiki?curid=2066847", "title": "AE Aquarii", "text": "AE Aquarii (V* AE Aqr, nota anche come HIP 101991) \u00e8 una stella variabile del tipo DQ Herculis situata nella costellazione dell'Aquario a 332 anni luce dal sistema solare. \u00c8 una stella binaria interagente, costituita da una nana arancione e da una nana bianca che riceve materia dalla compagna; il gas, sottratto alla stella arancione, precipita, seguendo una traiettoria a spirale, sulla superficie della nana bianca, riscaldandosi ed emettendo una discreta quantit\u00e0 di raggi X a debole frequenza. Di conseguenza, AE Aquarii \u00e8 una variabile cataclismica che sperimenta delle improvvise variazioni nella propria luminosit\u00e0, la quale varia tra le magnitudini +10,40 e +12,56. Il periodo orbitale del sistema \u00e8 di 9,89 ore.\nLe osservazioni condotte nel 2005 e nel 2006 dal satellite giapponese ASTRO-E mostrarono che la nana bianca del sistema di AE Aquarii emette degli impulsi di raggi X molto intensi in direzione del proprio asse di rotazione con una frequenza che coincide con il proprio periodo di rotazione di 33 s.\nTale comportamento \u00e8 simile a quello assunto dalla Pulsar del Granchio e il meccanismo che d\u00e0 origine agli impulsi proviene dall'intenso campo magnetico della stella degenere. Alcune nane bianche, simili ad AE Aquarii, compiono una rotazione sul proprio asse addirittura in tempi ancora pi\u00f9 brevi e possiedono campi magnetici milioni di volte pi\u00f9 intensi del campo magnetico del nostro pianeta. Gli astrofisici ritengono che tali campi magnetici catturino delle particelle cariche e le accelerino sino a velocit\u00e0 prossime a quella della luce; quando le particelle interagiscono con i campi magnetici emettono energia sotto forma di raggi X.\nAE Aquarii costituisce il primo caso in cui una nana bianca si comporta come una stella di neutroni (pulsar). Dato che queste ultime sono conosciute come intense sorgenti di raggi cosmici, il peculiare comportamento di AE Aquarii suggerisce che le nane bianche possano contribuire notevolmente alla formazione dei raggi cosmici a bassa energia nella nostra galassia, la Via Lattea."}
{"id": "2066849", "revid": "1568601", "url": "https://it.wikipedia.org/wiki?curid=2066849", "title": "Monti del Kaiser", "text": "I monti del Kaiser (in tedesco \"Kaisergebirge\") sono una sottosezione delle Alpi Calcaree Nordtirolesi. La vetta pi\u00f9 alta \u00e8 l'Ellmauer Halt che raggiunge i 2.344 .\nSi trovano in Austria (Tirolo).\nCaratteristiche.\nI monti del Kaiser sono composti da due catene principali orientate lungo l'asse est-ovest lunghe una ventina di chilometri. La pi\u00f9 alta, la \"Wilder Kaiser\", si trova a sud; la \"Zahmer Kaiser\" si trova a nord. Le due catene sono separate dalla \"Kaisertal\" (valle del Kaiser) e sono collegate dallo \"Stripsenjoch\" (1.580\u00a0m).\nClassificazione.\nSecondo la Partizione delle Alpi i Monti del Kaiser facevano parte delle Alpi Salisburghesi.\nSecondo la SOIUSA i Monti del Kaiser sono una sottosezione con la seguente classificazione:\nSecondo l'AVE costituiscono il gruppo n. 8 di 75 nelle Alpi Orientali.\nDelimitazioni.\nConfinano:\nSuddivisione.\nSecondo la SOIUSA si suddividono in due supergruppi, tre gruppi e quattro sottogruppi:"}
{"id": "2066850", "revid": "1543377", "url": "https://it.wikipedia.org/wiki?curid=2066850", "title": "Return of the Super Ape", "text": "The Return of the Super Ape \u00e8 l'ultimo album reggae del gruppo musicale giamaicano The Upsetters.\n\u00c8 stato prodotto da Lee \"Scratch\" Perry, registrato negli studi di registrazione Black Ark e pubblicato nel 1977 dalle etichette discografiche Upsetter Records e Lion of Judah.\n\u00c8 l'ultimo album degli Upsetters prima della chiusura degli studi Black Ark da parte di Lee \"Scratch\" Perry.\nRistampe.\nL'album \u00e8 stato ristampato varie volte su etichette diverse: nel 1998 dalla Jet Star con cinque bonus tracks, un titolo differente, \"The Original Super Ape\" e la copertina disegnata da Lloyd Robinson."}
{"id": "2066854", "revid": "1428919", "url": "https://it.wikipedia.org/wiki?curid=2066854", "title": "Enugu", "text": "Enugu (o Enugwu) \u00e8 una citt\u00e0 nigeriana, capitale dello stato federato omonimo. Ha una popolazione di 688.862 (stima 2007). La popolazione di Enugu appartiene in gran parte al gruppo etnico Igbo, che \u00e8 uno dei tre maggiori gruppi etnici della Nigeria.\nIl nome Enugu deriva dall'unione delle due parole in lingua Igbo \"enu Ugwu\", ovvero \"cima della collina\". Fu capitale della Repubblica del Biafra dal 30 maggio alla met\u00e0 di ottobre del 1967, quando fu conquistata dalle truppe nigeriane."}
{"id": "2066855", "revid": "123567", "url": "https://it.wikipedia.org/wiki?curid=2066855", "title": "Stato Enugu", "text": ""}
{"id": "2066856", "revid": "729019", "url": "https://it.wikipedia.org/wiki?curid=2066856", "title": "Mota Lava", "text": "Mota Lava o Motalava \u00e8 la terza isola pi\u00f9 grande delle isole Banks che, a loro volta, fanno parte della repubblica di Vanuatu nell'Oceano Pacifico.\n\u00c8 la principale e la pi\u00f9 elevata (411\u00a0m s.l.m.) delle isole orientali del gruppo, al largo della sua costa meridionale ma raggiungibile a piedi c'\u00e8 il piccolo isolotto di Ra.\nSull'isola si trova un piccolo aeroporto (codice IATA: MTV).\nNei primi resoconti e sulle mappe del XIX secolo l'isola era chiamata \"Saddle Island\" a causa del suo caratteristici profilo visto dal largo.\nI missionari che la raggiunsero in seguito utilizzarono il nome Mota Lava prendendo spunto dal nome della vicina isola di Mota. Gli abitanti dell'isola la chiamano Mwotlap () che \u00e8 anche il nome della lingua parlata sull'isola. La lingua Mwotlap \u00e8 la pi\u00f9 diffusa sulle isole Banks, la parlano circa 1.800 persone.\nMota Lava \u00e8 costituita da almeno 5 stratovulcani, due dei coni vulcanici, Vetman e Tuntog, sono ben visibili. Vetman \u00e8 un cono piroclastico situato nel centro dell'isola con un cratere sommitale, sull'estremo sud-occidentale dell'isola si trova il Tuntog, un cono composito con un cratere largo circa 500 metri."}
{"id": "2066860", "revid": "2020096", "url": "https://it.wikipedia.org/wiki?curid=2066860", "title": "Sistema di punteggio della Formula 1", "text": "Durante le varie stagioni di Formula 1 il sistema di attribuzione dei punti \u00e8 stato modificato varie volte. Dal 1950 al 1959 venivano assegnati punti ai primi 5 classificati, secondo la sequenza 8-6-4-3-2, pi\u00f9 un punto assegnato a chi avesse compiuto il giro pi\u00f9 veloce in gara. Con il trascorrere degli anni \u00e8 cambiato sia il numero dei piloti premiati che il valore dei punti. Dal i primi dieci classificati guadagnano rispettivamente i seguenti punti: 25, 18, 15, 12, 10, 8, 6, 4, 2, 1, mentre dal viene nuovamente assegnato un punto al pilota che fa registrare il giro pi\u00f9 veloce in gara, purch\u00e9 si sia classificato nei primi dieci posti, ossia a punti.\nNella Qualifica Sprint, introdotta in tre Gran Premi nel , furono assegnati tre punti al primo classificato, due al secondo ed uno al terzo. Il format, il cui nome viene cambiato in Sprint nel , assegna punti ai primi otto classificati, nell'ordine 8, 7, 6, 5, 4, 3, 2, 1.\nRegole sul punteggio.\nNel corso degli anni, sono state in vigore altre regole che influenzavano la determinazione del punteggio per la classifica finale. Nelle prime cinque stagioni della categoria era permesso che pi\u00f9 piloti gareggiassero con la stessa vettura a turno. In questo caso il regolamento stabiliva la suddivisione dei punti conseguiti tra di essi, indipendentemente dal numero di giri che ciascuno avesse percorso. Tale opportunit\u00e0 era sfruttata nel caso un pilota in lotta per il mondiale fosse stato costretto al ritiro: in quel caso era usuale far fermare un compagno di squadra per far racimolare qualche punto e limitare i danni.\nUn'altra regola che influenzava la classifica era quella degli \"scarti\": fino al 1966, ciascun pilota poteva sommare solo un certo numero di piazzamenti, superato il quale era costretto a scartare i propri \"peggiori risultati\". L'obiettivo era quello di premiare i piloti vincitori delle singole gare, penalizzando i \"piazzati\".\nSuccessivamente la regola degli \"scarti\" si fece pi\u00f9 complicata, perch\u00e9 si divideva la stagione in due parti, e si scartavano un certo numero di risultati per ciascuna, premiando in questo modo anche la costanza dei risultati nell'arco del campionato. Gli anni dal 1981 al 1984 furono i primi nei quali tutti i risultati conseguiti concorrevano a determinare la classifica finale. A partire dalla stagione successiva e fino al 1990 erano considerati validi i migliori 11 risultati conseguiti nell'arco dell'intera stagione. A partire dall'anno seguente tale regola fu abbandonata, permettendo ai piloti di conteggiare tutti i risultati ottenuti durante l'anno.\nIn due occasioni la regola degli \"scarti\" fu decisiva per l'assegnazione del titolo piloti: nel 1964, quando Graham Hill dovette scartare un 5\u00ba posto (equivalente a 2 punti), finendo cos\u00ec alle spalle di John Surtees per un punto; e nel 1988, quando Alain Prost consegu\u00ec 11 punti pi\u00f9 di Ayrton Senna, ma ne dovette scartare 18 (corrispondenti a 3 secondi posti), contro i 4 del rivale, che cos\u00ec vinse il suo primo titolo per 90 punti contro 87.\nUn'ultima influenza sul punteggio era data dalle scuderie che iscrivevano solo una macchina ad inizio-campionato: se avessero in qualche gran premio schierato una seconda vettura, essa non avrebbe in ogni caso guadagnato punti (ci\u00f2 accadde, ad esempio, nel Gran Premio d'Italia 1984 per Osella ed ATS e nel Gran Premio d'Australia 1987 per Lola ed AGS).\nGara non portata a termine o interrotta.\nPer risultare classificato, e quindi eventualmente ricevere i punti spettanti, un pilota non \u00e8 tenuto a finire la gara, ma deve completare almeno il 90% della percorrenza totale. Di conseguenza, \u00e8 possibile ricevere alcuni punti anche se \u00e8 avvenuto un ritiro poco prima della fine della corsa. In questo caso il punteggio viene basato sulla distanza completata comparata con gli altri piloti, come avvenuto nel Gran Premio di Monaco 1996, in cui terminarono la gara soltanto quattro vetture, ma furono assegnati punti anche al quinto e al sesto, ritirati cinque giri prima della conclusione. \nInoltre, se vengono classificati meno piloti di quanti avrebbero diritto ai punti, allora i punti corrispondenti alle posizioni rimanenti non vengono assegnati. \nFino al , nel caso in cui la gara, per qualche ragione, fosse stata sospesa prima di raggiungere il 75% della distanza totale, calcolata al rilevamento dell'ultimo passaggio sul traguardo, il punteggio veniva dimezzato, a patto che fossero stati completati almeno due giri. Dopo quanto successo nel Gran Premio del Belgio 2021, condizionato da avverse condizioni meteorologiche, viene implementato un nuovo sistema di assegnazione del punteggio in base alla distanza di gara percorsa:\nLe classifiche.\nI punti vengono assegnati ai piloti e costruttori, dove per questi ultimi viene effettuata la somma dei punti ottenuti dai due piloti della scuderia. Al termine della stagione, chi totalizza pi\u00f9 punti viene dichiarato vincitore dei due campionati annuali piloti e costruttori.\nIn caso di parit\u00e0 di punteggio.\nSe due o pi\u00f9 piloti (o squadre) ottengono lo stesso punteggio, il successivo criterio per determinare la posizione in classifica \u00e8 il numero di vittorie; a parit\u00e0 di questo vengono presi in considerazione i secondi posti e, a seguire, i piazzamenti successivi.\nAd esempio, se al termine della stagione due piloti ottengono entrambi 200 punti, il primo con 4 vittorie e il secondo con 5, viene classificato in posizione migliore il secondo pilota.\nStoria.\nNella storia del Campionato del Mondo non \u00e8 mai accaduto che due o pi\u00f9 piloti abbiano terminato la stagione in prima posizione, con lo stesso punteggio. Lo scarto minore registrato \u00e8 stato di mezzo punto nel 1984. I piloti e le scuderie che non riescono ad ottenere nessun punto durante la stagione, dal 2000 vengono classificati dalla Federazione a zero punti; in precedenza venivano inseriti nella classifica solo piloti e team andati a punti, mentre gli altri non venivano considerati."}
{"id": "2066866", "revid": "1442080", "url": "https://it.wikipedia.org/wiki?curid=2066866", "title": "Marco Calderini", "text": "Biografia.\nNato a Torino da Michelangelo, corriere presso le Poste e la francese Virginia Pernaud, si iscrive alla facolt\u00e0 di lettere dell'Universit\u00e0 di Torino e nel contempo consegue il diploma di insegnante di francese, storia e geografia.\nIndirizzato all'arte da alcuni amici si iscrive all'Accademia Albertina di Torino, dove dal 1867 al 1873 frequenta le lezioni di Enrico Gamba, Andrea Gastaldi e del romanticista Antonio Fontanesi, ottenendo una\nmedaglia d'oro nel 1872 a conclusione del corso di paesaggio.\nViene presto avviato alla riproduzione di soggetti dal vero dallo stesso Fontanesi, che lo accompagna a dipingere nelle campagne torinesi; a conclusione degli studi accademici, Calderini apre uno studio con l'amico e collega Francesco Mosso, geniale artista genovese prematuramente scomparso.\nSi presenta alle mostre annuali della Societ\u00e0 Promotrice di Belle Arti di Torino quasi ininterrottamente dal 1870, quando esordisce con \"Le rive del Po a Torino\" e \"Le statue solitarie\", al 1898: nel 1871 \"Sul giardino dei ripari\" viene venduto al Principe di Savoia Carignano, nel 1873 \"Giardino reale\" viene acquistato dalla stessa Societ\u00e0 Promotrice.\nAll'Esposizione del 1880 presenta nove tele e si aggiudica il premio della giuria per \"Mattino di luglio\", l'anno seguente viene premiato con una medaglia in bronzo all'Esposizione Colombiana di Genova.\nNel 1883 ripresenta all'Esposizione Internazionale di Belle Arti di Roma \"Le statue solitarie\", che viene acquistato dal Governo per la neonata Galleria d'Arte Moderna e partecipa alla mostra di Nizza.\nL'anno successivo \u00e8 all'Esposizione Generale Italiana di Torino (nella quale \u00e8 membro del comitato di accettazione e allestimento) con diverse opere, fra le quali \"Tristezza invernale\", acquistata dal Governo e presentata anche all'Italian Exhibition di Earls Court del 1888, anno \nnel quale partecipa all'Esposizione Internazionale di Barcellona (ripetuta nel 1907, quando si aggiudica un riconoscimento). La stessa opera viene premiata nel 1893 al Salon de Paris.\nNel 1888 viene premiato con una medaglia d'argento all'Esposizione Internazionale di Barcellona, nel 1889 \u00e8 presidente della sezione di pittura del circolo degli artisti di Torino, consigliere della Societ\u00e0 Promotrice di Torino e viene premiato con diploma d'onore e stella d'oro all'Esposizione Internazionale di Colonia.\nNel 1891 viene scelto dal ministro Pasquale Villari come membro della Commissione permanente di Belle Arti.\nNel 1898 partecipa all'Esposizione di Torino con decine di opere, tra le quali \"Piogge di Marzo\", \"Caduta delle foglie\" e \"Il giardino del palazzo Principe a Genova\".\nNel contempo, si dedica con assiduit\u00e0 alla scrittura e alla critica d'arte, collaborando per numerose riviste come L'Illustrazione italiana, La Rassegna nazionale e la Gazzetta letteraria di Torino; nel 1884 pubblica le \"Memorie postume di F. Mosso, pittore\", in seguito le monografie dedicate ad artisti contemporanei, come il maestro Antonio Fontanesi (1925), Giovanni Battista Quadrone, Alberto Pasini, lo scultore Vincenzo Vela e Carlo Marocchetti (1928).\nCollabora alla pubblicazione di tre volumi su Leonardo da Vinci, finanziata dal mecenate russo Sabachnikoff, suo grande estimatore che lo vuole come compagno per una serie di viaggi in Scozia e Irlanda e opera come consulente di importanti famiglie per l'allestimento delle proprie raccolte d'arte (Collezione Guagno Poma di Biella, Galleria Ricci Oddi di Piacenza, dove non a caso \u00e8 presente una ricca raccolta delle opere del maestro Fontanesi).\nNel 1902 la Societ\u00e0 Promotrice di Torino gli dedica una mostra personale, l'anno dopo espone a Venezia \"Estate di San Martino\", presentata anche in due occasioni al Salon di Parigi.\nSempre nel 1903 partecipa a Brera con \"Sole e nebbie in montagna (Valle d\u2019Aosta)\" e \"Pascoli abbandonati sotto il ghiacciaio del Ruitor\",\nnel 1906 con \"Boschetti in autunno\", \"Dopo la pioggia in montagna\" e \"Giornata chiara di novembre. Giardino Reale di Torino\", nel 1907 con \"Autunno in Val di Susa\" e \"Villa del 1700\", nel 1911 con \"Sera di novembre sul Po\" e \"Strada del Piccolo San Bernardo\".\nNel 1912 viene insignito del premio principe Umberto per il dipinto \"Nell'alto Canavese. Prealpi di Piemonte\", l'anno successivo \u00e8 all'Esposizione Belle Arti di Roma con \"Sera di autunno\" acquistata dal Comune di Roma, nel 1914 espone a Brera \"Alpi e Morene di Valchiusella\", l'anno successivo \"Il monte Rosa veduto dalle basi del Gran Paradiso\", nel 1918 \"In Valtournanche\" e \"Dopo la pioggia. Lago Maggiore\".\nTra i suoi allievi, il figlio Luigi, nato dal matrimonio con Jeanne Bourgeois (come il primogenito Marco) e Camillo Cabutti.\nMuore a Torino il 26 febbraio 1941.\nL\u2019Archivio Marco Calderini, allestito presso l'Archivio di Stato di Torino, contiene una raccolta di documenti che riguardano la vita privata dell'artista, monografie di pittori oltre a lettere scambiate con familiari, colleghi, come Mos\u00e8 Bianchi, Giovanni Boldini, Carlo Ademollo e Nicol\u00f2 Barabino e intellettuali, come Cesare Lombroso e Felice Cavallotti.\nStile.\nUno dei principali esponenti del paesismo piemontese dell'Ottocento, uomo di ampia cultura e statura morale, focalizza la quasi totalit\u00e0 della sua lunga attivit\u00e0 pittorica sul tema centrale e costante del paesaggio riprodotto dal vero tra le campagne e le montagne piemontesi e valdostane.\nLa decisa influenza artistica e morale del maestro Antonio Fontanesi compare nelle sue opere di giovent\u00f9, dalle quali si distingue in seguito con l'avvicinamento alla corrente verista della Scuola di Rivara e personalizza le sue opere con un rigoroso realismo naturalistico che va ad accentuare un senso di immobilit\u00e0, totalmente opposto a quello del maestro.\nIl soggetto viene reso con estrema precisione, calcolo geometrico e prospettico."}
{"id": "2066871", "revid": "1522738", "url": "https://it.wikipedia.org/wiki?curid=2066871", "title": "Historiarum demonstrationes", "text": "Historiarum demonstrationes () \u00e8 un'opera storica compilata da Laonikos Chalkokondyles dopo la presa di Costantinopoli (1453) e si compone in 10 libri. Costituisce una delle fonti pi\u00f9 importanti sulla storia del tardo periodo bizantino.\nLa trattazione copre un periodo di circa 150 anni, andando dal 1298 al 1463. Il blocco centrale della narrazione verte sulla crisi dell'Impero Bizantino e la parallela ascesa dell'Impero Ottomano con dissertazioni sulle vicine realt\u00e0 politiche quali la Repubblica di Venezia e il Regno di Ungheria. Il fulcro della narrazione \u00e8 la presa di Costantinopoli, considerata un evento epocale, paragonabile alla stessa caduta di Troia. Come spesso accade nelle fonti storiche antiche la cronologia degli eventi presenta delle incongruenze. Un elemento di interesse del libro \u00e8 rappresentato dalle dissertazioni antropologiche sulle popolazioni di Francia, Germania e Inghilterra, descritte nei loro usi e costumi da un punto di vista greco-orientale. Nella trattazione degli eventi pi\u00f9 lontani nel tempo l'autore si avvalse della collaborazione del padre, Giorgios Chalkokondyles, uomo politico e diplomatico.\nL'indiscusso modello di riferimento stilistico \u00e8 Tucidide, sebbene secondo alcuni critici, come August Immanuel Bekker, sia avvertibile un'influenza di Erodoto. Il linguaggio si presenta piano e comprensibile. Difficolt\u00e0 maggiori nell'interpretazione sono derivate semmai dallo stato di conservazione dei testi originali, molto carente. Ulteriori difficolt\u00e0 alla comprensione del testo derivano dall'utilizzo di arcaismi e nomi propri presi dal greco antico (\u0393\u03b5\u03c4\u03b1\u03af, \u0394\u03ac\u03ba\u03b5\u03c2, \u039b\u03af\u03b3\u03c5\u03c1\u03b5\u03c2, \u039c\u03c5\u03c3\u03bf\u03af, \u03a0\u03b1\u03af\u03bf\u03bd\u03b5\u03c2 etc). Lo sforzo di coniugare la realt\u00e0 classica dell'Ellade con i \"Romaioi\" contemporanei traspare anche dall'utilizzo reiterato dell'espressione \"Hellenes\" (\u0388\u03bb\u03bb\u03b7\u03bd\u03b5\u03c2), per designare i sudditi dell'Impero Bizantino.\nBibliografia.\nLe opere storiografiche di Laonikos Chalkokondyles furono pubblicate per la prima volta in forma stampata nel 1615 da J. B. Baumbach.\nLe migliori edizioni esistenti attualmente sono: \"Historiarum Libri Decem\", ed. A.I. Bekker, \"Corpus Scriptorum Historiae Byzantinae\" (Bonn 1843) e \"Historiae Demonstrationes\", 2 vols., ed. E. Darko, (Budapest 1922-7). Il testo dell'opera \u00e8 contenuto anche in \"Patrologia Graeca\", volume 159 di J.-P. Migne.\nIl testo fu tradotto in francese da Blaise de Vigen\u00e8re nel 1577 e successivamente pubblicato da Arthur Thomas con allegate illustrazioni di pregio rappresentanti i costumi Turchi.\nUna traduzione in inglese dei libri I-III \u00e8 presente in \"Laonikos Chalkokondyles. A Translation and Commentary of the Demonstrations of Histories\", trad. Nikolaos Nikoloudis (Atene 1996); del libro VIII in J. R. Melville Jones, \"The Siege of Constantinople: Seven Contemporary Accounts\" (Amsterdam 1972), pp.\u00a042\u201355.\nKarl Hopf, \"Chroniques Gr\u00e9co-romanes\" (Parigi 1873), pp.\u00a0243\u20135. contiene informazioni biografiche su Laonikos e sul fratello Demetrio scritte dall'autore Antonius Calosynas da Toledo nel XVI secolo."}
{"id": "2066874", "revid": "287204", "url": "https://it.wikipedia.org/wiki?curid=2066874", "title": "Cratere Hertz", "text": "Hertz \u00e8 un cratere lunare intitolato al fisico Heinrich Rudolf Hertz. Si trova sulla faccia nascosta della Luna appena oltre il margine orientale e, a causa della librazione, \u00e8 talvolta visibile anche dalla Terra.\nSi trova ad ovest-sudovest del pi\u00f9 grande cratere Fleming e a nord-nordest del pi\u00f9 piccolo cratere Moiseev. I crateri Moiseev ed Hertz sono connessi dal cratere \"Moiseev Z\", satellite del primo; i tre formano una catena di crateri.\nIl cratere \u00e8 caratterizzato da larghe pareti interne segnate nella parte settentrionale da un cratere a forma di pera. Il fondo non presenta particolari elementi di rilievo con l'eccezione di un piccolo rialzo in direzione sud-ovest rispetto al centro del cratere."}
{"id": "2066879", "revid": "1457847", "url": "https://it.wikipedia.org/wiki?curid=2066879", "title": "Campionato del mondo di scacchi 1986", "text": "Il campionato del mondo di scacchi 1986 fu conteso tra il campione in carica Garry Kasparov e Anatoly Karpov, tra il 28 luglio e l'8 ottobre. Kasparov vinse 12,5-11,5, conservando cos\u00ec il titolo.\nStoria.\nQuesto match rappresent\u00f2 il terzo campionato del mondo conteso tra Kasparov e Karpov: essi infatti si erano scontrati una prima volta nel campionato mondiale 1984, il quale fu per\u00f2 interrotto dal presidente della FIDE dopo cinque mesi e 48 partite giocate sul 5-3 per Karpov, adducendo come motivo le condizioni di salute dei due giocatori. Come ripetizione del match fu quindi organizzato il mondiale 1985, al meglio delle 24 partite, con la condizione che se Karpov avesse perso avrebbe avuto la possibilit\u00e0 di ridisputare il titolo mondiale l'anno successivo. Il mondiale del 1986 fu appunto questo match \"di rivincita\".\nOrganizzazione.\nOriginariamente il campionato mondiale avrebbe dovuto giocarsi, su richiesta di Karpov, a febbraio, quindi appena tre mesi dopo la fine del mondiale del 1985 (che si era concluso il 9 novembre). Kasparov rifiut\u00f2 questi termini, nonostante la minaccia del presidente della FIDE Campomanes di assegnare d'ufficio il titolo a Karpov. La federazione sovietica di scacchi medi\u00f2 tra i due giocatori, che si accordarono per iniziare il nuovo match alla fine di luglio, e che il perdente sarebbe stato inserito nella finale dei match dei candidati per decidere lo sfidante del campione del mondo nel mondiale 1987, che si sarebbe tenuto in luglio o in agosto.\nLa scelta della sede di gioco fu inusuale: le prime dodici partite si svolsero infatti a Londra, che celebr\u00f2 il centenario del primo campionato del mondo (anch'esso svoltosi in diverse sedi), mentre le altre dodici si svolsero a San Pietroburgo. Fu il primo campionato del mondo conteso tra due giocatori sovietici ad essere giocato fuori dall'Unione Sovietica.\nL'arbitro fu il Grande maestro Lothar Schmid."}
{"id": "2066881", "revid": "320578", "url": "https://it.wikipedia.org/wiki?curid=2066881", "title": "Sexy-shop", "text": ""}
{"id": "2066888", "revid": "114584316", "url": "https://it.wikipedia.org/wiki?curid=2066888", "title": "Monti di Mieming e del Wetterstein", "text": "I Monti di Mieming e del Wetterstein sono una sottosezione delle Alpi Calcaree Nordtirolesi. Si trovano in Austria (Tirolo) e Germania (Baviera). La vetta pi\u00f9 alta \u00e8 il Zugspitze che raggiunge i 2.962 m s.l.m..\nClassificazione.\nSecondo la SOIUSA i Monti di Mieming e del Wetterstein sono una sottosezione alpina con la seguente classificazione:\nSecondo l'AVE costituiscono il gruppo n. 4 di 75 nelle Alpi Orientali.\nGeografia.\nConfinano:\nSuddivisione.\nSi suddividono in due supergruppi, cinque gruppi e tredici sottogruppi:"}
{"id": "2066898", "revid": "1714743", "url": "https://it.wikipedia.org/wiki?curid=2066898", "title": "Oddone I di Blois", "text": "Origine.\nSecondo il monaco e cronista medievale, del secolo XI. Rodolfo il Glabro, Oddone era figlio del conte di Blois, di Tours, di Chartres e di Ch\u00e2teaudun, Tebaldo I, detto l'ingannatore e della sorella di Erberto III, conte di Omois (una regione che corrisponde all'incirca all'attuale Arrondissement di Ch\u00e2teau-Thierry) e Conte di Champagne, Liutgarda di Vermandois; Liutgarda, secondo il monaco e scrittore normanno, Guglielmo di Jumi\u00e8ges (anche se non la nomina), era la figlia femmina (secondogenita) del conte di Vermandois, di Meaux, di Soissons e di Madrie e di Vexin, signore di Peronne, Senlis e San Quintino e futuro conte di Troyes, Erberto II (880 \u2013 943) e di Adele (ca. 895- ca. 931), l'unica figlia del marchese di Neustria e futuro re di Francia, Roberto I, e di Adele del Maine, come \u00e8 indicato nelle \"Europ\u00e4ische Stammtafeln\", vol II, cap. 10 (non consultate).\nBiografia.\nSuo padre, Tebaldo I di Blois, mor\u00ec tra il 975 ed il 977, come ci conferma il \"Eudes, comte de Blois, de Tours, de Chartres, de Troyes et de Meaux\"; In un documento del maggio 974 il conte Tebaldo I viene citato per l'ultima volta.&lt;br&gt;Verso il 975, alla morte del padre, Oddone gli subentr\u00f2 nei titoli e nel governo dei territori delle contee, come Oddone I, inclusa la contea di Provins, lasciatagli dalla madre, ed inoltre il re dei Franchi Occidentali, Lotario, lo nomin\u00f2 conte palatino, titolo che rester\u00e0 alla sua famiglia per parecchio tempo.\nOddone continu\u00f2 la politica del padre, che pur essendo nominalmente vassallo del duca dei Franchi, Ugo Capeto, aveva un diretto rapporto con il re di Francia, Lotario IV, per cui le contee di Oddone, nel cuore della marca di Neustria, erano diventate praticamente autonome dal suo potente signore, Ugo Capeto, e nella lotta per il potere intrapresa tra carolingi e capetingi, Oddone, al fianco dei cugini della casata di Vermandois, si schier\u00f2 apertamente per i primi.\nNel 977, Oddone controfirm\u00f2 il documento del capitolum n\u00b0 VII delle \"Cartoulaire de l'abbatye de Chartres Saint-P\u00e8re I, Liber Tertius\", col titolo di conte.\nNel 978, Oddone, assieme alla madre Liutgarda, fece una donazione all'abbazia di Chartres Saint-P\u00e8re, in suffragio dell'anima del padre, Tebaldo.\nNel 982, Oddone spos\u00f2 Berta di Borgogna, figlia del re di Arles o delle due Borgogne, Corrado III il Pacifico.\nDopo la morte dello zio materno, Erberto detto il Vecchio, (la madre di Oddone, Liutgarda di Vermandois, era la sorella di Erberto detto il Vecchio), conte di Meaux e di Troyes, Oddone, nel 983, aggiunse ai suoi possedimenti anche le contee di Meaux e di Troyes, che govern\u00f2 assieme agli eredi di Erberto il Vecchio, e si rese indipendente del tutto dal duca dei Franchi.&lt;br&gt;Nella lettera n\u00ba 17 del\"L\u02b9EPISTOLARIO DI GERBERTO DI AURILLAC\" (Gerberto di Aurillac \u00e8 il futuro Papa Silvestro II), del 984, Oddone viene citato come figlio di Tebaldo, avversario dell'arcivescovo di Reims, Adalberone.&lt;br&gt;Con la lettera n\u00ba 59 del\"L\u02b9EPISTOLARIO DI GERBERTO DI AURILLAC\", del 985, Gerberto di Aurillac, chiarisce che Oddone ha trovato un accordo con l'arcivescovo di Reims, Adalberone.\nOddone viene ancora citato nella lettera n\u00ba 97 del\"L\u02b9EPISTOLARIO DI GERBERTO DI AURILLAC\", scritta da Gerberto, a nome della ex regina dei Franchi Occidentali, Emma d'Italia, tra l'ottobre 986 ed il febbraio 987, alla madre, Adelaide, vedova del suo secondo marito, l'imperatore, Ottone I di Sassonia, affinch\u00e9 la aiuti a rientrare nella grazie del figlio, il re Luigi V di Francia, con il supporto anche di Oddone.\nOddone viene citato in un documento del 989, come autore di una donazione: infatti nel documento n\u00b0 XXIV delle Chartes Vend\u00f4moises, compare assieme ai figli, Tebaldo e Oddone. \nDopo che i Capetingi si erano installati sul trono di Francia, con Ugo Capeto, Oddone continu\u00f2 a sostenere la causa dei Carolingi e pare che prendesse parte ad un complotto: il re di Francia, Ugo Capeto ed il figlio Roberto vennero invitati ad un concilio che si teneva in Germania; il piano prevedeva la cattura dei reali francesi da parte delle truppe imperiali e l'incoronazione di Luigi per riportare sul trono un carolingio, il piccolo Luigi, figlio di Carlo I di Lorena, morto da poco, dopo la sconfitta subita a opera di Ugo Capeto. Ma Ugo e Roberto preavvertiti riuscirono a catturare il piccolo Luigi ed il piano fall\u00ec.Un esercito venne inviato dal re di Francia contro Oddone, ma alla fine la cosa si concluse con la consegna di qualche ostaggio da parte di Oddone.\nOddone I mor\u00ec nel 996 ed il figlio primogenito, Tebaldo, gli subentr\u00f2 nei titoli e nel governo dei territori; infatti il documento n\u00b0 VI della raccolta di documenti riguardanti Oddone, \"Eudes, comte de Blois, de Tours, de Chartres, de Troyes et de Meaux\", di quello stesso anno, conferma che i fratelli, Tebaldo e Oddone, definiti conti, assieme alla loro madre, Berta, confermano la donazione fatta dal loro padre, Oddone I, alla abbazia di Bourgueil.&lt;br&gt;Secondo Rodolfo il Glabro, Oddone fu sepolto nell'Abbazia di Marmoutier a Tours, dove fu poi raggiunto dal figlio Oddone.\nMatrimonio e discendenza.\nOddone I di Blois, come ci viene confermato dal \"Hugonis Floriacensis, Liber qui Modernorum Regum Francorum continet Actus\", aveva sposato Berta di Borgogna, figlia secondogenita del Re di Arles o delle due Borgogne, Corrado III, come ci viene confermato sia dal \"Hugonis Floriacensis, Liber qui Modernorum Regum Francorum continet Actus\" (\"Berta filia Conradi regis Burgundi\u00e6\"), che dal monaco e cronista medievale, del secolo XI. Rodolfo il Glabro e della sua seconda moglie (come ci conferma la \"Chronica Albrici Monachi Trium Fontium\"), Matilde di Francia (943-980), che secondo la \"Genealogi\u00e6 Comitum Flandri\u00e6, Witgeri Genealogica Arnulfi Comitis\" era figlia del re dei Franchi occidentali, Luigi IV detto d'Oltremare (920 \u2013 954) e, secondo il continuatore del cronista Flodoardo, di Gerberga di Sassonia(913 circa-984), figlia del re di Germania, Enrico I l'Uccellatore e di Matilde di Ringelheim.&lt;br&gt;Oddone I da Berta ebbe 5 o 6 figli:"}
{"id": "2066904", "revid": "2160814", "url": "https://it.wikipedia.org/wiki?curid=2066904", "title": "August Immanuel Bekker", "text": "Riclassific\u00f2 il corpus delle opere di Aristotele secondo una numerazione che da lui prese il nome (Edizione di Bekker).\nBiografia.\nBekker complet\u00f2 la sua istruzione classica all'Universit\u00e0 di Halle sotto la guida di Friedrich August Wolf che lo consider\u00f2 come il suo allievo pi\u00f9 promettente. Nel 1810 fu nominato professore di filosofia all'Universit\u00e0 di Berlino. Per molti anni, tra il 1810 e il 1821, comp\u00ec numerosi viaggi di studio attraverso la Francia, l'Italia, l'Inghilterra e la Germania, esaminando manoscritti classici e ottenendo materiali per i suoi grandi lavori editoriali successivi.\nI frutti delle sue ricerche furono pubblicati negli \"Anecdota Graeca\" (1814-1821); ma i risultati pi\u00f9 notevoli saranno trovati nell'enorme archivio di autori classici da lui redatto. L'elenco completo dei suoi lavori occuperebbe troppo spazio; la sua attivit\u00e0 pu\u00f2 essere riassunta con l'affermazione che ebbe a tralasciare nessun settore della letteratura greca con l'eccezione dei tragediografi e dei poeti lirici. Le sue edizioni pi\u00f9 conosciute sono quelle di Platone, della \"Suida\", degli Oratori attici, di Aristotele, Aristofane e i venticinqui volumi del \"Corpus Scriptorum Historiae Byzantinae\". Gli unici autori latini oggetto dei suoi studi sono stati Tito Livio (1829-1830) e Publio Cornelio Tacito (1831)."}
{"id": "2066910", "revid": "287204", "url": "https://it.wikipedia.org/wiki?curid=2066910", "title": "Giovanni Maria Benzoni", "text": "Biografia.\nNato a Songavazzo, piccolo borgo montano ai margini dell'altopiano di Clusone, da Giuseppe e Margherita Covelli, non fu avviato agli studi a causa dell'estrazione modesta della propria famiglia.\nLa tradizione difatti racconta che egli coltiv\u00f2 la propria abilit\u00e0 di intagliatore mentre portava a pascolare gli animali, mansione affidatagli dai genitori: in uno di quei momenti si imbatt\u00e9 casualmente nel conte Tadini, noto esponente della nobilt\u00e0 locale e appassionato d'arte. Questi ne ammir\u00f2 l'abilit\u00e0 rimanendone affascinato al punto da volerlo portare con s\u00e9 a Lovere al fine di dargli un'istruzione sia generale che artistica.\nLe cronache riportano invece che il Benzoni, dopo una breve esperienza come pastore dopo la prematura morte del padre (avvenuta nel 1820 per annegamento nel torrente Borlezza), si trasfer\u00ec a Riva di Solto presso la piccola falegnameria dello zio. Qui riusc\u00ec ad acquisire una buona fama nella zona, gi\u00e0 avvezza a grandi intagliatori quali la famiglia Fantoni, eseguendo le sue prime opere in legno: \"Crocefisso con Maria Maddalena\" e \"Papa Pio VII in preghiera\".\nIl suo nome giunse a Giuseppe Fontana, esponente della borghesia locale il quale, volendolo mettere alla prova, gli commission\u00f2 la copia di una statua di San Francesco. L'eccellente risultato, sia in qualit\u00e0 che in velocit\u00e0, spinse l'acquirente a parlarne con il conte Luigi Tadini, fondatore dell'Accademia Tadini di Lovere, che, a sua volta colpito dalla bellezza dell'opera in questione, fece eseguire al Benzoni una copia della Stele Tadini, la scultura eseguita da Antonio Canova in memoria di Faustino, figlio del conte, prematuramente scomparso.\nL'opera soddisfece notevolmente le aspettative del conte, dando cos\u00ec il via ad un rapporto di collaborazione molto proficuo per entrambi. Infatti il Tadini fece trasferire il Benzoni prima a Lovere, iscrivendolo al locale collegio, e dal 1828 a Roma presso la bottega di Giuseppe Fabbris al fine di perfezionarne le abilit\u00e0 artistiche e valorizzarne le capacit\u00e0.\nNella capitale pontificia inoltre gli venne offerta la possibilit\u00e0 di frequentare, sempre grazie alle sovvenzioni del conte Tadini, l'Accademia di San Luca, dove segu\u00ec corsi di disegno e anatomia ed espose a 25 anni l\"Amore silenzioso\", meritandosi l'appellativo di \"novello Canova\".\nAlla morte del suo \"tutore\", avvenuta l'anno successivo, ricevette in lascito il finanziamento per l'iscrizione alla stessa accademia per altri tre anni, venendo in seguito preso sotto l'ala protettrice dei nobili cremaschi Jacovelli, Ponticelli e Sanseverino.\nNel frattempo il Benzoni, dopo aver vinto tre concorsi sempre presso l'Accademia romana di San Luca, cominciava ad acquisire una crescente fama e con essa i primi guadagni che gli permisero sia una certa indipendenza economica che la possibilit\u00e0 di aprire un proprio studio a Sant'Isidoro in Roma nel 1832.\nLa grande quantit\u00e0 di opere commissionate lo costrinsero a trasferirsi in uno studio pi\u00f9 grande in via del Borghetto e pi\u00f9 tardi in via del Babuino, tanto da essere annoverato tra i bergamaschi pi\u00f9 famosi del tempo, al pari di Gaetano Donizetti, Francesco Coghetti ed Angelo Maj (del cui ultimo ha scolpito la tomba monumentale nella Basilica di Sant'Anastasia al Palatino), tutti residenti a Roma.\nNel corso del 1838 spos\u00f2 Lucia Ricci, di famiglia nobile romana, da cui ebbe sei figli.\nLe sue sculture, inizialmente limitate ad un ambito profano (busti, allegorie, ritratti e monumenti funebri), cominciarono sia ad interessare anche la sfera religiosa, considerato l'elevato numero di commesse ricevute dai prelati del Vaticano, che a varcare i confini nazionali andando ad interessare le pi\u00f9 alte personalit\u00e0 del tempo, cos\u00ec come riportato nelle sue parole:\nNella sua carriera artistica rappresent\u00f2 la propria nazione all'esposizione di Londra del 1851 (insieme a Giuseppe Fraccaroli e Gaetano Monti), mentre a quella di Anversa del 1861 rappresent\u00f2 il governo pontificio; realizz\u00f2 anche numerose sculture per monumenti funerari: tra tutti svettano, per imponenza quella del cardinale Angelo Maj, e per sentimento e intensit\u00e0 quelle per i propri genitori e per il conte Tadini.\nVisse sempre a Roma, anche se sovente ritornava nella \"sua\" Bergamo, dove amava frequentare l'ateneo, diventandone membro e donandovi numerosi busti di illustri concittadini. \nLa sua produzione, nell'arco di circa quarant'anni, \u00e8 stimata in 277 opere originali ripetute e copiate pi\u00f9 volte, per un totale 705 pezzi.\nMor\u00ec a Roma il 28 aprile 1873 e fu sepolto nel cimitero del Verano, in una tomba che lui stesso si era preparato."}
{"id": "2066913", "revid": "2208709", "url": "https://it.wikipedia.org/wiki?curid=2066913", "title": "Rebbie Jackson", "text": "\u00c8 la primogenita della celebre famiglia Jackson. Debutt\u00f2 come cantante nel 1984 con il brano \"Centipede\", scritto da suo fratello, Michael Jackson.\nBiografia.\nMaureen Reillette \"Rebbie\" Jackson nacque a Gary, Indiana, il 29 maggio 1950 da Joseph Jackson, all'epoca metalmeccanico e da Katherine Jackson, commessa. Primogenita di dieci figli, per alcuni anni aiut\u00f2 la madre come baby sitter dei suoi numerosi fratelli e sorelle e, nel 1968, fu la prima dei fratelli ad abbandonare la casa natale quando si spos\u00f2 con Nathaniel Brown.\nL'esordio.\nRebbie mosse i primi passi nella musica nel 1974 esibendosi con i fratelli maschi, che all'epoca facevano parte del gi\u00e0 affermato gruppo musicale The Jackson 5, rinominatosi due anni dopo \"The Jacksons\", all'MGM Grand Hotel e Casin\u00f2 di Las Vegas. Nel giugno 1976 la band debutt\u00f2 anche in un variet\u00e0 per la CBS chiamato \"The Jacksons\", al quale prese parte insieme a tutti i fratelli e le sorelle tranne Jermaine. Grazie ai buoni ascolti, altri episodi andarono in onda nel mese di gennaio 1977.\nNello stesso periodo, lavor\u00f2 anche come corista per The Emotions, Sonny Bono e Betty Wright.\n\"Centipede\".\nDopo anni di preparazione, la cantante pubblic\u00f2 il suo primo album, \"Centipede\", distribuito nel mese di ottobre 1984 dalla CBS Records, diventando l'ultima della famiglia Jackson ad intraprendere una carriera discografica.\nL'album conteneva cover di canzoni di Prince (\"I Feel for You\"), di Smokey Robinson e di The Miracles (\"A Fork in the Road\") oltre che degli inediti.\nAlla sua creazione parteciparono anche alcuni dei suoi familiari: il marito Nathaniel Brown scrisse per lei il brano \"Come Alive Saturday Night\" insieme a due dei fratelli di lei, Randy e Tito; il fratello Michael, invece, le scrisse, arrangi\u00f2 e produsse la title track \"Centipede\", che divenne il suo singolo di maggiore successo.\nL'album raggiunse la posizione numero 13 della classifica album Rhythm &amp; Blues/Hip Hop di \"Billboard\" e la 63 della \"Top 200\". Il singolo \"Centipede\" conquist\u00f2 il 4\u00ba posto nella classifica dei singoli e fu successivamente certificato disco d'oro dalla RIAA.\n\"Reaction\".\nIl suo secondo lavoro, \"Reaction\", fu registrato presso gli studi di Tito Ponderosa a Los Angeles e usc\u00ec nell'ottobre 1986. Conteneva molti duetti, tra i quali uno con Isaac Hayes, \"Tonight I'm Yours\", e uno con Robin Zander, \"You Send the Rain Away\", che fu estratto come singolo e si piazz\u00f2 al 50\u00ba posto tra i singoli Rhythm &amp; Blues. La title track \"Reaction\" fu il brano che guadagn\u00f2 maggiore popolarit\u00e0, collocandosi al 16\u00ba posto.\n\"R U Tuff Enuff\".\nLa cantante decise di partecipare pi\u00f9 attivamente alla creazione del disco successivo, al quale volle dare un'impronta molto diversa dai precedenti. Il risultato fu \"R U Tuff Enuff\", che fu distribuito nel mese di luglio del 1988, e dal quale furono estratti due singoli: \"Plaything\", che sal\u00ec tra i primi dieci posti in classifica, e la title track \"R U Tuff Enuff\", che arriv\u00f2 al 78\u00ba.\nNel 1989 partecip\u00f2 con quasi tutti i fratelli e le sorelle al brano \"2300 Jackson Street\", nell'omonimo album dei The Jacksons.\nNel 1996 i suoi maggiori successi furono raccolti nella \"The Rebbie Jackson Collection\".\n\"Yours Faithfully\".\nDopo dieci anni di pausa come solista, firm\u00f2 un contratto con la casa discografica del fratello Michael, la MJJ Music e torn\u00f2 sulle scene con l'album \"Yours Faithfully\" il 31 marzo 1998. Questa volta contribuirono alla realizzazione anche i suoi figli. Il CD ospitava i Men of Vizion nella traccia \"I Don't Want to Lose You\" e produsse il singolo omonimo \"Yours Faithfully\".\nVita privata.\nAll'et\u00e0 di 18 anni si spos\u00f2 con Nathaniel Brown, dal quale ebbe tre figli: Stacey (1971), Yashi (1977) e Austin (1985). Nel 2005 Rebbie divent\u00f2 nonna di London Blue, figlio di Stacey.\nIl 6 gennaio 2013 suo marito mor\u00ec di cancro."}
{"id": "2066916", "revid": "1869494", "url": "https://it.wikipedia.org/wiki?curid=2066916", "title": "Alpi del Wallgau", "text": "Le Alpi del Wallgau (in tedesco \"Wallgauer Alpen\") sono una sottosezione delle Alpi Bavaresi. La vetta pi\u00f9 alta \u00e8 il Krottenkopf che raggiunge i 2.086 .\nSi trovano in Germania (Baviera). Prendono il nome da Wallgau, comune dalla Baviera.\nClassificazione.\nSecondo la SOIUSA le Alpi del Wallgau sono una sottosezione alpina con la seguente classificazione:\nSecondo l'AVE, insieme con le Alpi del Mangfall, prendono il nome di \"Bayerischen Voralpen\" (Prealpi Bavaresi) e costituiscono il gruppo n. 7b di 75 nelle Alpi Orientali.\nDelimitazioni.\nLe Alpi del Wallgau:\nSuddivisione.\nSi suddividono in due supergruppi e quattro gruppi (tra parentesi i codici SOIUSA di supergruppi, gruppi e sottogruppi):"}
{"id": "2066924", "revid": "287204", "url": "https://it.wikipedia.org/wiki?curid=2066924", "title": "David Henriquez", "text": ""}
{"id": "2066926", "revid": "287204", "url": "https://it.wikipedia.org/wiki?curid=2066926", "title": "Alpi del Mangfall", "text": "Le Alpi del Mangfall (in tedesco \"Mangfallgebirge\") sono una sottosezione delle Alpi Bavaresi.\nSi trovano in Germania (Baviera) e, marginalmente in Austria (Tirolo). Prendono il nome dal Mangfall, fiume dalla Baviera.\nClassificazione.\nSecondo la SOIUSA le Alpi del Mangfall sono una sottosezione alpina con la seguente classificazione:\nSecondo l'AVE, insieme con le Alpi del Wallgau, prendono il nome di \"Bayerischen Voralpen\" (Prealpi Bavaresi) e costituiscono il gruppo n. 7b di 75 nelle Alpi Orientali.\nDelimitazioni.\nLe Alpi del Mangfall:\nSuddivisione.\nSi suddividono in due supergruppi e cinque gruppi (tra parentesi i codici SOIUSA dei supergruppi, gruppi e sottogruppi):"}
{"id": "2066929", "revid": "1873140", "url": "https://it.wikipedia.org/wiki?curid=2066929", "title": "Monumento dei Quattro Angoli", "text": "Il monumento dei Quattro Angoli (in inglese: \"Four Corners Monument\") \u00e8 un'installazione situata negli Stati Uniti nel punto in cui si toccano i confini degli stati di Utah, Colorado, Arizona e Nuovo Messico, per l'appunto al centro della regione denominata \"Four Corners\". Si tratta dell'unico punto del territorio degli Stati Uniti in cui quattro stati si toccano. \u00c8 situato nei pressi della montagna di \"Ute\", nella nazione Navajo.\nIl luogo \u00e8 raggiungibile via auto dal solo Nuovo Messico attraverso la \"Four Corners Monument Road\", una diramazione dell'interstate 160 che collega l'Arizona al Colorado.\nInizialmente il punto fu collocato in un luogo diverso dall'attuale, successivamente la Corte Suprema corresse la prima misurazione ponendolo nella posizione attuale.\nLa struttura fu collocata una prima volta nel 1868, rifatta nel 1912 e poi ancora nel 1992 quando fu posto un disco di bronzo incassato in un piedistallo di cemento dove sono visibili i nomi, gli stemmi e le bandiere dei quattro stati affiancate da quelle navajo e statunitense.\nL'accesso al luogo \u00e8 a pagamento e nelle immediate vicinanze \u00e8 possibile trovare prodotti dell'artigianato dei nativi americani; il monumento \u00e8 molto frequentato nonostante la lontananza da centri abitati."}
{"id": "2066931", "revid": "709565", "url": "https://it.wikipedia.org/wiki?curid=2066931", "title": "Shazzan", "text": "Shazzan \u00e8 una serie televisiva a cartoni animati realizzato a partire dal 1967 dalla casa di produzione Hanna-Barbera e trasmessa dalla CBS.\nProduzione e trasmissione.\nLa serie venne disegnata da Alex Toth. La serie \u00e8 divisa in due stagioni, per un totale di 36 episodi che in Italia sono andati in onda nei primi anni ottanta su alcune emittenti televisive locali.\nTrama.\nLa trama ricalca a grandi linee \"Le avventure di Aladino\". Personaggi principali del cartone sono infatti due fratelli gemelli, Chuck e sua sorella Nancy, i quali, nel tentativo di ripararsi da un improvviso temporale, si rifugiano in una grotta nella quale sono nascosti favolosi tesori.\nTra questi, due anelli attirano l'attenzione dei giovani. Congiungendo i due anelli compare un gigantesco genio che li trasporter\u00e0 in un mondo favoloso dentro il quale rimarranno prigionieri fino a che gli anelli non verranno riconsegnati al legittimo proprietario. I due fratelli saranno soggetti a numerose avventure, durante le quali dovranno combattere con il malvagio di turno che verr\u00e0 inesorabilmente sconfitto invocando il grande genio Shazzan dopo aver congiunto i due anelli.\nCompagno d'avventure \u00e8 il cammello volante Kabubi.\nEpisodi.\nCi fu una sola serie di Shazzan contenente 36 episodi (due per episodio)."}
{"id": "2066934", "revid": "767487", "url": "https://it.wikipedia.org/wiki?curid=2066934", "title": "Buckcherry (album)", "text": "Buckcherry \u00e8 il primo album dell'omonimo gruppo musicale pubblicato il 6 aprile 1999."}
{"id": "2066935", "revid": "307634", "url": "https://it.wikipedia.org/wiki?curid=2066935", "title": "Arvicola terrestris", "text": ""}
{"id": "2066936", "revid": "1924342", "url": "https://it.wikipedia.org/wiki?curid=2066936", "title": "The Early Singles (C\u00e9line Dion)", "text": "The Early Singles \u00e8 una compilation in lingua francese della cantante canadese C\u00e9line Dion, distribuita in alcuni paesi europei nel febbraio 2000. Contiene diciannove brani registrati tra il 1981 e il 1988, tra cui titoli provenienti dall'album di debutto della Dion, \"Ce n'\u00e9tait qu'un r\u00eave\" e \"L'amour viendra\". \"The Early Singles\" include anche la canzone vincitrice dell\"'Eurovision Songcontest 1988,\" \"Ne partez pas sans moi\" e la sua versione strumentale.\nAntefatti e contenuti.\n\"The Early Singles\" include tutti i singoli e i loro B-side pubblicati in Francia negli anni '80, con l'eccezione di \"Incognito\" e la versione 12\" di \"Je ne veux pas\". Dopo molte compilation delle prime canzoni della Dion in lingua francese , \"The Early Singles\" \u00e8 il primo album che include \"Ce n'\u00e9tait qu'un r\u00eave\", \"L'amour viendra\" e la versione strumentale di \"Ne partez pas sans moi\". Pi\u00f9 tardi, l'album fu ri-pubblicato come \"Les Hits. AllMusic\" diede all'album due stelle e mezzo su cinque."}
{"id": "2066939", "revid": "827882", "url": "https://it.wikipedia.org/wiki?curid=2066939", "title": "Grana - Mellea", "text": "Il Grana - Mellea \u00e8 un torrente della Provincia di Cuneo.\nPercorso.\nNasce nel comune di Castelmagno presso la Fonte Negra (circa a 2.300\u00a0m), a valle del colle di Esischie. Con il nome di \"Grana\" prosegue attraverso i centri abitati di Pradleves, Monterosso Grana e Valgrana, entrando nella pianura a Caraglio. Dopo il passaggio nel territorio di Cuneo, poco oltre Centallo cambia nome in \"Mellea \"(nome dell'omonima frazione di Fossano) e attraversa da sud a nord tutto il territorio saviglianese, costeggiando la zona est della citt\u00e0, e sempre verso nord, giunge nel comune di Cavallermaggiore, dove sfocia nel torrente Maira.\nLe sue acque vengono captate presso Chiappi di Castelmagno per scopi idroelettrici fino alla centralina di fraz. Einaudi, dove vengono restituite al torrente."}
{"id": "2066945", "revid": "1924342", "url": "https://it.wikipedia.org/wiki?curid=2066945", "title": "Les plus belles chansons d'amour", "text": "Les plus belles chansons d'amour \u00e8 una raccolta dei primi successi francofoni della cantante canadese C\u00e9line Dion, pubblicata in Giappone il 3 febbraio 2004.\nDescrizione.\n\u00c8 stato distribuito senza alcuna promozione con brani della Dion del periodo 1982-88 (prima del cambio di look e stile) gi\u00e0 presenti in molti altri greatest hits.\nSuccesso.\nHa venduto circa 100,000 copie nel mondo."}
{"id": "2066947", "revid": "122792486", "url": "https://it.wikipedia.org/wiki?curid=2066947", "title": "Sarde in saor", "text": "Le sarde in saor (\"sard\u00e8e in sa\u00f3r\") sono un antipasto a base di sarde fritte, condite con cipolle in agrodolce, pinoli e uvetta (\"saor\" sta per \"sapore\"), tipico della cucina veneziana.\nVengono spesso servite come spuntini nei bacari veneziani.\nOrigini.\nParticolare era il metodo di conservazione che usavano i pescatori veneziani i quali avevano l'esigenza di tenere il cibo a bordo per molto tempo o comunque il pi\u00f9 a lungo possibile.\nUna volta cotte le cipolle con aceto e olio, si posavano a strati inframezzati da sarde fritte in contenitori di terracotta.\nCol passare del tempo la ricetta ha acquisito tonalit\u00e0 gustative pi\u00f9 \"aristocratiche\"; fu aggiunta infatti l'uva sultanina che serviva a favorire la digestione e ad addolcire bocca e alito dei suoi degustatori, con risvolti relazionali comprensibili.\nLa ricetta moderna prevede anche i pinoli.\nVisto che i pescatori mangiavano le sarde in saor dopo che era passato molto tempo dal momento della loro preparazione, assaporavano le tonalit\u00e0 di gusto e aroma del prodotto non pi\u00f9 fresco; quello rimase per\u00f2 il loro colore gustativo \"vero\".\nPer questo motivo, ancora oggi, quando si preparano le sarde in saor, \u00e8 buona norma consumarle almeno dopo un giorno di assestamento."}
{"id": "2066950", "revid": "88740", "url": "https://it.wikipedia.org/wiki?curid=2066950", "title": "Snake (fiume)", "text": "Il fiume Snake () \u00e8 un importante corso d'acqua localizzato nel Nord-ovest Pacifico degli Stati Uniti. Lungo 1.735 km, costituisce il maggiore affluente del Columbia, a sua volta il pi\u00f9 grande fiume nordamericano a sfociare nell'Oceano Pacifico. Il fiume Snake nasce nel Wyoming occidentale e procede poi nella piana omonima dell'Idaho meridionale, oltre che nel ripido canyon Hells sul confine tra Oregon e Idaho e nelle ondulate colline di Palouse, nel Washington. Le sue acque fluiscono infine nel fiume Columbia all'altezza delle cosiddetto triangolo delle \"Tri-Cities\".\nIl bacino idrografico dello Snake comprende porzioni di sei stati (ovvero Idaho, Washington, Oregon, Utah, Nevada e Wyoming) ed \u00e8 noto per la sua complicata storia geologica. La pianura del fiume Snake \u00e8 stata creata da un punto caldo vulcanico che ora si trova sotto le sorgenti nel parco nazionale di Yellowstone. Giganteschi episodi di inondazione del ritiro glaciale che si sono verificati durante l'ultima era glaciale hanno scavato canyon, pendii e cascate lungo il corso del fiume Snake medio e inferiore. Due di queste catastrofiche inondazioni, quelle del Missoula e di Bonneville, hanno interessato in modo significativo il fiume e i suoi dintorni.\nI nativi americani si stanziarono lungo il Snake gi\u00e0 pi\u00f9 di 11.000 anni fa. I salmoni provenienti dall'Oceano Pacifico erano una preziosa fonte di cibo per le trib\u00f9 che vivevano sullo Snake a valle delle cascate di Shoshone. Quando Lewis e Clark esplorarono l'area, i Nasi Forati e gli Scioscioni erano i gruppi dominanti nella regione: in seguito, esploratori e cacciatori di pelli frequentarono con maggiore costanza la regione e utilizzarono le risorse del bacino del fiume Snake per lungo tempo. In un certo momento storico nel corso dell'Ottocento, il simbolo usato dagli Scioscioni per indicare la risalita delle acque da parte dei salmoni (una sorta di \"S\") venne interpretato erroneamente come il richiamo di un serpente, termine che conferisce il nome al corso d'acqua.\nVerso la met\u00e0 del XIX secolo, la pista dell'Oregon risultava un cammino ben conosciuto e fin\u00ec per attrarre numerosi coloni nella regione del fiume Snake. I battelli a vapore e le ferrovie consentirono il transito di prodotti agricoli e minerali lungo il fiume per tutto il XIX e l'inizio del XX secolo. A partire dal 1890, sul fiume Snake sono state costruite quindici grandi dighe per generare energia idroelettrica, migliorare la navigazione e fornire acqua per l'irrigazione. Tuttavia, queste dighe hanno bloccato la migrazione dei salmoni al di sopra del canyon Hells, hanno generato problemi ambientali e creato carenze in merito alla qualit\u00e0 dell'acqua. Di recente \u00e8 stata proposta la rimozione di diverse dighe sul fiume Snake inferiore, al fine di ripristinare alcuni dei percorsi compiuti un tempo dai salmoni.\nGeografia fisica.\nPercorso.\nOriginato dalla confluenza di tre minuscoli ruscelli sul fianco sud-ovest dell'altopiano di Two Oceans nel parco nazionale di Yellowstone, nel Wyoming occidentale, lo Snake comincia il suo cammino e verso sud, nel lago Jackson. I suoi primi 80 km attraversano il Jackson Hole, un'ampia valle tra la catena di Teton e quella di Gros Ventre. Sotto la citt\u00e0 turistica di Jackson, il fiume vira a ovest e scorre attraverso un canyon che poi taglia un gruppo montuoso al confine con l'Idaho. \u00c8 in quel momento che riceve come affluenti l'Hoback e il Greys prima di entrare nella riserva di Palisades, dove il fiume Salt si unisce al culmine della valle di Star. Oltre la diga di Palisades, il fiume Snake scorre attraverso la piana omonima, una vasta provincia fisiografica arida che si estende nell'Idaho meridionale a sud-ovest delle Montagne Rocciose e sostenuta dalla \"Snake River Aquifer\", una delle falde acquifere pi\u00f9 produttive degli Stati Uniti.\nA sud-ovest di Rexburg, lo Snake si unisce da nord con l'Henrys Fork, dopodich\u00e9 gira a sud attraversando il centro di Idaho Falls, poi la riserva indiana di Fort Hall e la riserva di American Falls: \u00e8 dopo quel punto che si trova la confluenza con il fiume Portneuf. La valle del fiume Portneuf \u00e8 un canale di straripamento che nell'ultima era glaciale port\u00f2 le acque alluvionali dal lago pluviale di Bonneville nel fiume Snake, alterando significativamente il paesaggio della pianura del fiume Snake attraverso una massiccia erosione. Da l\u00ec il corso riprende il suo viaggio verso ovest, entrando in un canyon dell'Idaho. \u00c8 interrotto da diverse cascate, la maggiore delle quali, quella di Shoshone, \u00e8 alta 65 m. Storicamente, tale localit\u00e0 corrispondeva al punto massimo di allontanamento dall'oceano raggiunto dai salmoni durante il loro periodo migratorio. Poco pi\u00f9 a valle, avviene il caratteristico passaggio sotto il ponte Perrine, lungo 457 m. Vicino a Twin Falls, lo Snake si avvicina al punto pi\u00f9 meridionale del suo intero corso, dopodich\u00e9 inizia a procedere verso ovest-nordovest.\nSi prosegue poi attraverso il canyon in cui riceve il Malad da est, vicino a Bliss, e in seguito il Bruneau da sud, nella riserva di C.J. Strike. Passa attraverso una valle agricola a circa 48 km a sud-ovest di Boise e scorre brevemente a ovest nell'Oregon, prima di virare a nord definendo il confine tra Idaho e Oregon. In quella fase il fiume Snake raddoppia in termini di dimensioni poich\u00e9 riceve diversi affluenti principali: l'Owyhee da sud-ovest, poi il Boise e il Payette da est e, pi\u00f9 a valle, il Malheur da ovest e il Weiser da est. A nord di Boise, lo Snake entra nel canyon Hells, una gola ripida, spettacolare e disseminata di rapide che attraversa i Monti del fiume Salmon e le Blue Mountains dell'Idaho e Oregon. Il canyon Hells \u00e8 uno dei punti pi\u00f9 impervi e insidiosi del corso, rappresentando un grosso ostacolo per gli esploratori americani del XIX secolo. Le dighe di Oxbow e di Brownlee, entrambe comprese nel progetto idroelettrico del canyon Hells, hanno sede proprio una tale punto.\nA met\u00e0 strada nell'Hells, in una delle sezioni pi\u00f9 remote e inaccessibili del suo corso, lo Snake si unisce da est dal suo pi\u00f9 grande affluente, il Salmon. Da l\u00ec, lo Snake comincia a formare il confine tra lo stato di Washington e l'Idaho, ricevendo il Grande Ronde da ovest prima del Clearwater da est a Lewiston, luogo a cui arrivano i trasporti commerciali che avvengono lungo il fiume. Una volta lasciato il canyon Hells, si gira a ovest, snodandosi attraverso le colline di Palouse nel Washington orientale. Le quattro dighe del progetto dello Snake inferiore e le chiuse hanno trasformato questa parte del fiume in una serie di bacini idrici: la confluenza con il Columbia a Burbank ha generato il lago Wallula, frutto del bacino artificiale della diga McNary. Il fiume Columbia scorre per circa 523 km pi\u00f9 a ovest verso l'Oceano Pacifico, vicino ad Astoria.\nBacino.\nLo Snake \u00e8 il tredicesimo fiume pi\u00f9 lungo degli USA. Il suo bacino \u00e8 il decimo pi\u00f9 grande tra i fiumi nordamericani e copre quasi 280.000 km\u00b2 in vari punti di sei stati degli Stati Uniti: Wyoming, Idaho, Nevada, Utah, Oregon e Washington, con la fetta pi\u00f9 grande rientrante in Idaho. Il grosso del bacino del fiume Snake si trova tra le Montagne Rocciose a est e l'altopiano del Columbia a nord-ovest. Il pi\u00f9 grande affluente di quest'ultimo, il bacino del fiume Snake, costituisce circa il 41% del flusso totale del fiume Columbia. La sua portata media alla foce costituisce il 31% del flusso del Columbia in quel punto. Sopra la confluenza, lo Snake \u00e8 leggermente pi\u00f9 lungo del Columbia (1.735 km rispetto ai 1.493 km) Anche il bacino idrografico \u00e8 leggermente pi\u00f9 grande (4% rispetto al Columbia).\nIl clima perlopi\u00f9 steppico e a tratti anche desertico del bacino riceve in media meno di 300 mm di precipitazioni annue. Tuttavia, il dato varia sensibilmente a seconda del punto in cui si registrano le piogge: a Twin Falls, nel centro della piana del fiume Snake, il clima \u00e8 quasi desertico, con precipitazioni annue di appena 235 mm ma tassi di nevicata media di 330 mm. Questo clima desertico occupa la maggior parte del bacino del fiume Snake, quindi sebbene sia pi\u00f9 lungo del fiume Columbia sopra le Tri-Cities, la sua portata media \u00e8 significativamente inferiore. Tuttavia, nelle alte Montagne Rocciose del Wyoming, nell'area superiore di Jackson Hole, le precipitazioni medie sono superiori a 760 mm e le precipitazioni nevose raggiungono in media 6.400 mm. La maggior parte del bacino del fiume Snake \u00e8 costituito da ampie e aride pianure e dolci colline, delimitate da alte montagne. Nelle parti superiori del bacino, invece, il fiume scorre in un'area con un caratteristico clima alpino. Esistono anche tratti in cui il fiume e i suoi affluenti si sviluppano in strette gole. Il bacino del fiume Snake comprende parti del parco nazionale di Yellowstone, quello del Grand Teton, l'area ricreativa del canyon Hells e molte altre zone protette a livello statale o amministrativamente minore.\nGran parte dell'area lungo il fiume, entro pochi chilometri dalle sue sponde, si presenta come terreno agricolo irrigato, in particolare nella parte media e inferiore del corso. Le dighe di irrigazione includono quella delle cascate American Falls, di Minidoka e di C.J. Strike. Oltre all'acqua del fiume, anche le falde contribuiscono a rendere possibile l'irrigazione. Le principali citt\u00e0 lungo il fiume includono Jackson nel Wyoming, Twin Falls, Idaho Falls, Boise e Lewiston nell'Idaho e le Tri-Cities a Washington (Kennewick, Pasco e Richland). Esistono quindici barriere in totale lungo lo Snake che, oltre alla funzione di cui sopra, sopperiscono anche alla domanda di elettricit\u00e0, mantenendo un canale di navigazione lungo parte del percorso rluviale ed effettuando un controllo costante sulle inondazioni. Tuttavia, il passaggio ittico resta limitato al tratto sotto il canyon Hells.\nIl bacino del fiume Snake \u00e8 delimitato da molti altri importanti bacini idrografici nordamericani, che drenano sia nell'Atlantico o nel Pacifico sia nei bacini endoreici. Sul lato sud-ovest, un bacino separa lo Snake dall'Harney dell'Oregon, anch'esso endoreico. A sud, lo Snake confina con quello dell'Humboldt in Nevada e quello del Gran Lago Salato (il Bear, il Jordan e il Weber) a sud.\nIl fiume Snake condivide anche un confine con il Green a sud-est, il quale giunge nel Wyoming e nello Utah ed appare il maggiore affluente del Colorado. All'estremit\u00e0 occidentale, per un breve tratto, il Continental Divide separa lo spartiacque dello Snake dal Bighorn, un affluente dello Yellowstone, vicino al quale il Snake comincia. A nord lo spartiacque del fiume Snake \u00e8 delimitato dal Red Rock, un affluente del Beaverhead che sfocia nel Jefferson e nel Missouri, compreso nel bacino idrografico del Golfo del Messico.\nIl resto del bacino del fiume Snake confina con molti altri importanti affluenti del fiume Columbia, principalmente lo Spokane a nord, ma anche Clark Fork nel Montana a nord-est e il John Day ad ovest. Di questi, il Clark Fork (attraverso il Pend d'Oreille) e lo Spokane si uniscono al Columbia sopra lo Snake, mentre il John Day si unisce a valle dello Snake, nella gola del Columbia. Bisogna notare che la sezione nord-orientale del bacino del fiume Snake forma il confine tra Idaho e Montana, ragion per cui lo spartiacque del fiume Snake non si estende nel Montana.\nLe catene montuose nei dintorni del corso d'acqua includono la catena Teton, i monti Bitterroot, i monti Clearwater, I Seven Devils e l'estremit\u00e0 nordoccidentale della cordigliera di Wind River. Il Grand Teton, ovvero il punto pi\u00f9 elevato nel bacino del fiume Snake (4.199 m s.l.m). L'elevazione del fiume Snake sul livello del mare \u00e8 di 109 m quando si unisce al fiume Columbia.\nGeologia.\nLa maggior parte del Nord America occidentale era sommersa da mari poco profondi tra gli 800 e i 200 milioni di anni fa circa. Durante tale fase, cominciarono a originarsi le montagne composte da rocce per lo pi\u00f9 sedimentarie che andarono ad accumularsi quando il fondo marino si abbass\u00f2. Il bordo occidentale del Nord America era un margine continentale passivo e quindi non era vicino a un confine di placca. 180 milioni di anni fa l'ambiente tettonico del Nord America occidentale divent\u00f2 un margine continentale attivo, in quanto si origin\u00f2 un confine di placche convergenti che accartocci\u00f2 i depositi dalla fase di accumulo in catene montuose frastagliate. La convergenza delle placche diede origine alle catene costiere e poi alle Montagne Rocciose a causa dell'attrito tra la placca Farallon che sprofondava sotto quella nordamericana. Un altro protagonista attivo a livello tettonico \u00e8 il punto caldo di Yellowstone, ovvero un grande pennacchio di materiale parzialmente fuso depositato nel mantello. Quando la placca nordamericana si spost\u00f2 a ovest e sud-ovest sopra il punto caldo, enormi quantit\u00e0 di lava basaltica esplosero dalla crosta. Il totale di questi densi flussi lavici procedette il suo corso anche lungo la crosta immediatamente sottostante e le montagne generatesi in precedenza finirono per creare la depressione orientata in direzione OSO-ENE conosciuta come \"Snake River Plain\". Non risult\u00f2 dunque il fiume responsabile della formazione della piena, ma piuttosto il corso si rivers\u00f2 in loco perch\u00e9 maggiormente agevole il passaggio per poi seguire un altro punto caldo attraverso le Montagne Rocciose. Le prime colate laviche cominciarono a riversarsi in quella che oggi \u00e8 la zona occidentale della piana del fiume Snake e stanno tuttora estrudendone la fetta orientale. Colate laviche ancora maggiori del gruppo basaltico del Columbia si riversarono sopra il Washington orientale, formando l'altopiano del Columbia a sud-est del Columbia e le colline di Palouse nello Snake inferiore. Un'attivit\u00e0 vulcanica separata form\u00f2 la parte nord-occidentale della pianura, un'area lontana dal percorso del punto caldo che ora risiede sotto il parco di Yellowstone. Il calore della roccia fusa sotto il parco avvolge la crosta fino a formare l'altopiano di Yellowstone.\nLa pianura del fiume Snake, unita alla distanza tra la Sierra Nevada e la catena delle Cascate, origin\u00f2 un \"canale di umidit\u00e0\", aprendo la strada alle tempeste del Pacifico per viaggiare per pi\u00f9 di 1.600 km nell'entroterra fino alle sorgenti del fiume Snake. Quando la catena montuosa del Teton si sollev\u00f2 circa 9 milioni di anni fa lungo una faglia di distacco che correva da nord a sud attraverso le Montagne Rocciose centrali, il fiume mantenne il suo corso originale e tagli\u00f2 l'estremit\u00e0 meridionale delle montagne formando il Grand Canyon del Wyoming. Circa 6 milioni di anni fa, le montagne del fiume Salmon e le montagne blu all'estremit\u00e0 opposta della pianura iniziarono a sorgere; il fiume tagliava anche queste montagne, dando vita al canyon Hells. Il lago Idaho, nato durante il Miocene, copriva un'ampia porzione della piana del fiume Snake tra Twin Falls e il canyon Hells: la barriera originata dagli ammassi di lava and\u00f2 infine travalicata circa 2 milioni di anni fa.\nLa lava che scorreva da Cedar Butte nell'attuale Idaho sudorientale blocc\u00f2 il fiume Snake a Eagle Rock circa 42.000 anni fa, vicino all'attuale sito della diga di American Falls: \u00e8 grazie a un lago omonimo largo 64 km che risult\u00f2 possibile realizzare la barriera artificiale. Il lago era stabile ed \u00e8 sopravvissuto per quasi 30.000 anni. Circa 14.500 anni fa, il lago pluviale di Bonneville nell'area del Gran Lago Salato, formatosi nell'ultima era glaciale, si rivers\u00f2 catastroficamente lungo il fiume Portneuf nello Snake in un evento noto come alluvioni di Bonneville. Si tratt\u00f2 di uno dei primi di una serie di catastrofiche inondazioni nel nord-ovest conosciute come le inondazioni dell'era glaciale.\nIl diluvio comport\u00f2 lo sfondamento della barriera naturale di lava del lago American Falls, rapidamente erosa con solo 15 m sopravvissuti della sezione originale. Le acque alluvionali del Bonneville, circa venti volte il flusso del fiume Columbia o 140.000 m\u00b3/s, travolsero il fiume Snake e tutto l'Idaho meridionale. Per chilometri su entrambi i lati del fiume, le acque alluvionali erosero il suolo e perlustrarono il substrato roccioso basaltico sottostante, trasformando la regione in steppe scanalate e dando origine al canyon del fiume Snake e creando le cascate di Shoshone, di Twin, di Crane, di Swan e altre presenti lungo la sezione del fiume Idaho. Le acque delle alluvioni di Bonneville continuarono attraverso il canyon Hells, che per\u00f2 non fu ampliato di dimensione, e alla fine raggiunsero il fiume Columbia.\nMentre le alluvioni di Bonneville si abbatterono lungo il fiume Snake, quelle di Missoula dello stesso periodo ebbero origine pi\u00f9 a nord con un flusso equivalente a dieci volte quelli attuali combinati di tutti i fiumi del pianeta. Il numero esatto delle inondazioni resta avvolto nell'incertezza, ma i geologi ne hanno identificate almeno quaranta e si tende a ritenere che si verificarono tra 19.000 e 13.000 anni circa. Il restringimento in diversi punti ha causato grandi laghi temporanei come nel caso del Lewis, uno specchio d'acqua pieno di sedimenti depositatisi a seguito delle eruzioni. Le profondit\u00e0 massime stimate sono pari a 380 m per quando riguarda il Wallula Gap, 250 m presso la diga di Bonneville e 120 alle porte di Portland. La quantit\u00e0 incalcolabile di acqua riversatasi contribu\u00ec ad ampliare e approfondire la gola del Columbia, una gigantesca chiusa idrica che consente all'acqua dei fiumi Columbia e Snake di giungere direttamente attraverso la catena delle Cascate fino al Pacifico.\nAnche le enormi quantit\u00e0 di sedimenti depositate dalle inondazioni del lago Bonneville nella pianura del fiume Snake ebbero un effetto duraturo sulla maggioranza del fiume Snake centrale. L'elevata conducibilit\u00e0 idraulica delle rocce prevalentemente basalto della pianura ha portato alla formazione della falda acquifera nota come \"Snake River Aquifer\", una delle pi\u00f9 produttive del Nord America. Molti fiumi e torrenti che scorrono dal lato nord della pianura affondano nella falda acquifera invece di sfociare nel fiume Snake, un gruppo di bacini idrografici chiamati Big e Little Lost dell'Idaho. La falda acquifera riusc\u00ec a riempirsi e a ospitare per contenere quasi 120 km\u00b3 d'acqua, sottostante circa 26.000 km\u00b2 in un pennacchio dallo spessore di 400 m. In alcuni punti, l'acqua esce dai fiumi a velocit\u00e0 di quasi 17 m\u00b3/s. Gran parte dell'acqua persa dallo Snake mentre attraversa la pianura ritorna nel fiume alla sua estremit\u00e0 occidentale, attraverso molti pozzi artesiani.\nToponimo.\nL'esploratore canadese David Thompson registr\u00f2 per la prima volta il nome nativo americano del fiume Snake come \"Shawpatin\" quando arriv\u00f2 alla sua foce in barca nel 1800. Quando la spedizione di Lewis e Clark attravers\u00f2 procedendo verso ovest il bacino del fiume Snake nel 1805, fu assegnato per la prima volta il nome \"Lewis River\", \"Lewis Fork\" o \"Lewis's Fork\", in quanto Meriwether Lewis fu il primo del loro gruppo ad avvistare il fiume. Gli esploratori segnalarono inoltre la presenza degli \"Snakes\", ovvero trib\u00f9 di amerindi che vivevano lungo il fiume e che erano in realt\u00e0 Scioscioni. Appresero in seguito che i nativi americani chiamavano il fiume \"Ki- moo-e-nim\" o \"Yam-pah-pa\" in onore di un'erba che cresceva in grandi quantit\u00e0 lungo le sue rive. Pi\u00f9 tardi, degli avventurieri statunitensi, alcuni dei quali fecero parte della spedizione di Lewis e Clark, viaggiarono lungo il bacino del fiume Snake e assegnarono una sorprendente variet\u00e0 di nomi al corso d'acqua. Tra questi, si segnalano quelli conferiti dall'esploratore William Price Hunt della spedizione Astor, ovvero \"Mad River\", \"Shoshone River\" (dal nome della trib\u00f9) e \"Saptin River\". A seguito di un'attenta analisi storiografica, si \u00e8 scoperto che termine \"Snake River\" deriva da una sagoma a forma di \"S\" che la trib\u00f9 degli Scioscioni realizzava per rappresentare il salmone impegnato nel nuoto. Gli esploratori lo interpretarono erroneamente come simbolo riferito a un serpente, attribuendo alla fine al fiume la sua denominazione attuale.\nStoria.\nEpoca antica.\nLa presenza umana nei dintorni del corso d'acqua \u00e8 attestata da almeno 11.000 anni fa. Lo storico Daniel S. Meatte divide la preistoria del bacino del fiume Snake occidentale in tre fasi storiche principali. La prima \u00e8 detta \"Broad Spectrum Foraging\" e varia da 11.500 a 4.200 anni fa: durante questo periodo le persone attingevano a un'ampia variet\u00e0 di risorse alimentari. Il secondo arco temporale, denominato \"Semisedentary Foraging\", risale a 4.200-250 anni fa: si distingue per una maggiore dipendenza dalla pesca, in particolare del salmone, nonch\u00e9 della conservazione del cibo e dello stoccaggio. La terza fase, compresa tra 250 a 100 anni fa, viene denominata \"Equestrian Foragers\": si caratterizza per il sopravvento del cavallo e dello stanziamento in aree in cui si provvedeva al loro foraggiamento per poi recarsi a caccia di bisonti. Nella pianura orientale del fiume Snake si rintracciano alcune prove della Clovis, Folsom e delle grandi pianure risalenti almeno a 10.000 anni fa.\nI primi commercianti di pellicce ed esploratori notarono subito la collocazione di centri commerciali regionali e le prove archeologiche hanno dimostrato che alcuni sono di notevole antichit\u00e0: uno di essi, nell'area di Weiser, esisteva gi\u00e0 4.500 anni fa. La cultura di Fremont potrebbe aver contribuito agli antenati degli Scioscioni, ma si tratta di un'affermazione controversa. Un'altra componente culturale precoce poco compresa \u00e8 chiamata complesso di Midvale. L'introduzione del cavallo nella pianura del fiume Snake intorno al 1700 aiut\u00f2 l'affermazione della cultura degli Scioscioni e dei Paiute settentrionale.\nNel punto dello Snake che procede attraverso il sud-est del Washington hanno sede diversi siti di una certa longevit\u00e0. Uno dei pi\u00f9 conosciuti \u00e8 il Marmes Rockshelter, utilizzato da oltre 11.000 anni fa fino a tempi relativamente recenti. Il sito di interesse storico and\u00f2 allagato nel 1968 dal lago Herbert G. West, affine al bacino idrico della diga di Lower Monumental.\nIn un periodo successivo ma non ben precisato, due grandi gruppi di nativi americani controllavano la maggior parte del fiume Snake: i Nasi Forati, il cui territorio si estendeva dall'altopiano del Columbia sud-orientale nell'Oregon settentrionale e nell'Idaho occidentale, e gli Scioscioni, che occupavano la pianura del fiume Snake sia sopra che sotto le cascate a loro dedicate. Gli stili di vita lungo il fiume Snake variavano ampiamente: sotto le cascate, l'economia si concentrava sulla pesca del salmone, il quale spesso risaliva il fiume in grande quantit\u00e0. Pi\u00f9 verso la sorgente, gli interessi mutavano: la piana del fiume Snake costituiva uno dei pochi percorsi relativamente facili attraverso le Montagne Rocciose per centinaia di chilometri, consentendo ai nativi americani sia a est che a ovest delle montagne di interagire. Di conseguenza, gli Scioscioni si concentrarono sul campo commerciale.\nSecondo una leggenda, la trib\u00f9 dei Nasi Forati fu fondata per la prima volta nella valle del fiume Clearwater, uno dei principali affluenti pi\u00f9 bassi del fiume Snake. Al suo apice, c'erano almeno 27 insediamenti dei Nasi Forati lungo il fiume Clearwater e altri 11 sullo Snake tra la foce del Clearwater e l'Imnaha. Altri villaggi si rintracciavano sul fiume Salmon, sul Grande Ronde, sul Tucannon e sull'area inferiore del canyon Hells. La corsa annuale agli esemplari di salmone lungo lo Snake, i quali a quel tempo dovevano superare i quattro milioni, sostenevano i Nasi Forati, che vivevano in villaggi permanenti e ben definiti, a differenza delle trib\u00f9 nomadi del sud-est lungo il fiume Snake. I Nasi Forati furono anche coinvolti nel commercio con i Salish a nord e altre trib\u00f9 del fiume Columbia centrale. Tuttavia, erano nemici degli Scioscioni e delle altre comunit\u00e0 a monte del fiume Snake.\nGli Scioscioni si distinguevano per essere gruppi nomadi che presentavano legami con la passata cultura Bitterroot e delle trib\u00f9 del Gran Bacino che migrarono a nord attraverso il fiume Owyhee. Si trattava dei gruppi pi\u00f9 potenti nell'area delle Montagne Rocciose, con una discreta fama che raggiungeva anche le Grandi Pianure che li vedeva conosciuti con il nome di \"Serpenti\". Nel XVIII secolo, il territorio degli Scioscioni si estendeva oltre la pianura del fiume Snake, estendendosi oltre il Continental Divide nello spartiacque superiore del fiume Missouri e ancora pi\u00f9 a nord nel Canada. Un'epidemia di vaiolo portata da esploratori europei e cacciatori di pellicce \u00e8 stata responsabile di una grave moria di persone a est delle Montagne Rocciose, ma gli Scioscioni continuarono a popolare la piana del fiume Snake. Alla fine, la cultura di questi si fuse con quella dei Paiute e dei Bannock, che provenivano rispettivamente dall'area del Gran Bacino e del canyon Hells. I Bannock portarono con s\u00e9 l'abilit\u00e0 della caccia al bisonte e la presenza degli equini acquistati dagli europei, cambiando in modo significativo lo stile di vita precedente.\nArrivo degli europei.\nLa spedizione di Lewis e Clark (1804-1806) vide un primo storico gruppo di statunitensi attraversare le Montagne Rocciose e navigare lungo i fiumi Snake e Columbia fino all'Oceano Pacifico. Meriwether Lewis divenne il primo americano ad avvistare il bacino idrografico del fiume Snake dopo aver attraversato le montagne pochi giorni prima della sua festa il 12 agosto 1805 e aver avvistato la valle del fiume Salmon (un importante tributario) dal passo Lemhi, poco distante dall'attuale posizione di Salmon. Il gruppo in seguito viaggi\u00f2 a nord, discese il fiume Lemhi fino a Salmon e tent\u00f2 di discenderlo fino allo Snake, ma lo trov\u00f2 impraticabile a causa delle sue violente rapide. La spedizione chiam\u00f2 il fiume Snake \"Lewis River\", \"Lewis's River\", o \"Lewis Fork\", in suo onore, e viaggiarono verso nord fino al Lochsa, che attraversarono il fiume Clearwater nello Snake inferiore e nel Columbia. Si riferivano inoltre agli Scioscioni nei documenti da loro redatti come agli \"Indiani dello Snake\", che divenne la denominazione odierna del fiume. Il nome \"Lewis Fork\", tuttavia, non sopravvisse.\nPi\u00f9 tardi, esploratori statunitensi viaggiarono in tutta l'area del fiume Snake e dei suoi principali affluenti a partire dal 1806, subito dopo il ritorno di Lewis e Clark. Il primo fu John Ordway nel 1806, che esplor\u00f2 anche il Salmon inferiore: gli segu\u00ec John Colter, nel 1808, che fu il primo ad avvistare le sorgenti del fiume Snake e l'area di Jackson Hole. Nel 1810, Andrew Henry, insieme a un gruppo di commercianti di pellicce, scopr\u00ec una biforcazione del fiume Snake che ora porta il suo nome. Donald Mackenzie navig\u00f2 le acque locali nel 1811: si unirono in seguito esploratori quali Wilson Price Hunt della spedizione Astor (a cui si deve il nome del \"Mad River\"), Ramsay Crooks, Francisco Payelle, John Grey, Thyery Goddin e molti altri dopo il 1830. Molti di questi esploratori successivi erano stati al fianco di Lewis e Clark durante la spedizione originale ed era tornato per mappare ed esplorare l'area in modo pi\u00f9 dettagliato. Anche pi\u00f9 tardi, i cacciatori di pellicce americani esplorarono l'area alla ricerca di flussi di castori, mentre canadesi della britannica Compagnia della Baia di Hudson costituivano ormai un importante concorrente.\nLa Compagnia della Baia di Hudson invi\u00f2 per la prima volta cacciatori di pellicce nello spartiacque del fiume Snake nel 1819. Il gruppo dei tre viaggi\u00f2 nelle sorgenti del fiume Owyhee, un importante affluente meridionale dello Snake essiccatosi. Nel frattempo, mentre i cacciatori di pellicce americani continuavano ad arrivare nella regione, la Compagnia della Baia di Hudson ordin\u00f2 ai cacciatori canadesi di uccidere quanti pi\u00f9 castori possibile, finendo quasi per far estinguere la specie nel bacino dello Snake. Il motivo era il seguente: \"se non ci sono castori, non ci sar\u00e0 motivo per gli yankee ([americani]) di venire\". Il loro obiettivo era quello di ottenere i diritti sul territorio dell'Oregon, una regione che copriva gli odierni Washington, Oregon, Idaho e parti del Montana e del Wyoming (la maggior parte dell'attuale regione era chiamata Nord-ovest Pacifico): tuttavia, la zona rimase in mano agli USA.\nVerso la met\u00e0 del XIX secolo, cominciarono a circolare viaggiatori lungo la pista dell'Oregon, la quale grosso modo seguiva gran parte del fiume Snake. Un attraversamento del sentiero tracciato sul fiume Snake era vicino all'attuale sito di Glenns Ferry. Diversi anni dopo, nel sito fu installato un porticciolo, che sostitu\u00ec il vecchio sistema in cui i pionieri dovevano guadare l'ampio, potente e profondo Snake. Un altro luogo in cui i pionieri attraversarono lo Snake si trovava pi\u00f9 a monte, in un luogo chiamato \"Tree Island Crossing\", vicino alla foce del fiume Boise. Questa zona ha un gruppo di tre isole (da cui il nome) che divise lo Snake in quattro canali ciascuno largo circa 61 m. Alcuni emigranti sceglievano di guadare lo Snake e procedere lungo il lato ovest, riattraversando il corso vicino a Fort Boise nel canyon Hells: lo scopo era quello di raggiungere la pista dell'Oregon e il Three Island Crossing costituiva il migliore punto ad ospitare erbe e accesso all'acqua. Numerosi battelli finirono per fornire traversate dallo Snake superiore all'inizio del canyon Hells fino a Menor, un punto aperto alle imbarcazioni oggi spostato a Moose, in Wyoming. La raffinatezza variava dalle barche di canne trainate da indiani a cavallo a Snake Fort, Fort Boise, come descritto da Narcissa Whitman nel 1836 su un traghetto elettrico, lo Swan Falls Ferry, alla diga di Swan Falls dell'inizio del XX secolo.\nUn autore di diari del tempo intento ad attraversare vicino alle cascate di Salmon si lamentava delle tasse \"esorbitanti\" agli incroci che risultavano un \"continuo salasso\" per la borsa del viaggiatore. Vari dei punti locali erano controllati dai Mormoni che avevano \"costruito ponti dove non erano necessari, spennando senza piet\u00e0 i poveri emigranti\". Lo scrittore esprimeva rammarico per aver compiuto la traversata descrivendo il paesaggio come \"paese desolato\". Un altro contemporaneo osservava allo stesso modo diversi giorni di viaggio attraverso \"un deserto cos\u00ec desolato e roccioso che ci siamo quasi rammaricati di non aver proseguito sul lato sud di quel torrente\".\nAvvento delle imbarcazioni a vapore.\nA differenza del fiume Columbia, per i battelli a vapore era molto pi\u00f9 difficile navigare sullo Snake. Il Columbia River scende di 820 m dalla sorgente alla foce, mentre il secondo scende di oltre 2.600 m in altezza su una lunghezza di oltre 320 km pi\u00f9 corta. Tuttavia, dal 1860 al 1940, i battelli a vapore hanno viaggiato sul fiume Snake dalla sua foce al fiume Columbia fino alla foce del fiume Imnaha nel basso Hells Canyon. Tuttavia, la maggioranza dei battelli a vapore navigava solo dalla foce del fiume a Lewiston, situata alla confluenza dello Snake e del Clearwater. Questo tratto del corso \u00e8 il pi\u00f9 facile da navigare per le moto d'acqua poich\u00e9 ha il minor dislivello, sebbene contenga ancora oltre 60 gruppi di rapide.\nIl servizio passeggeri e merci a valle di Lewiston dur\u00f2 per tutta la fine del XIX secolo e dur\u00f2 fino all'introduzione delle ferrovie nella regione, nei pressi delle quali si coltivava il grano delle colline di Palouse. La costruzione di dighe sul basso Snake facilit\u00f2 il traffico delle chiatte, causando la scomparsa sia dei battelli a vapore che della ferrovia. Lewiston, a 230 km dalla confluenza tra lo Snake e il Columbia, localizzata 748 km dalla foce del Columbia sull'Oceano Pacifico, and\u00f2 collegata con Portland e altri porti del Pacifico tramite un servizio di battelli a vapore dalla foce del Serpente attraverso la gola del Columbia. Una rotta comunemente percorsa prevedeva il passaggio da Wallula, 190 km a valle della foce del fiume Snake, a monte fino a Lewiston. La Oregon Steam Navigation Company lanci\u00f2 il battello di nome Shoshone a Fort Boise nel 1866, il quale forniva servizio passeggeri e merci sulla parte superiore dello Snake per le miniere di Boise e Owyhee.\nNel 1870, la OSN Company, di propriet\u00e0 della Northern Pacific Railway, gestiva sette battelli a vapore per il trasporto di frumento dalla regione produttiva di Palouse lungo lo Snake e la Columbia verso i porti di quest'ultimo. Queste imbarcazioni erano la \"Harvest Queen\", la \"John Gates\", la \"Spokane\", l\u2019\"Annie Faxon\", la \"Mountain Queen\", la \" RR Thompson\" e la \"Wide West\", tutte costruiti in porti del Columbia. Nel 1890 fu scoperto un enorme giacimento di rame a Eureka Bar, nel canyon Hells. Diverse navi furono costruite appositamente per trasportare il minerale da l\u00ec a Lewiston: tra di esse figuravano la \"Imnaha\", la \"Mountain Gem\" e la \"Norma\". Nel 1893 la \"Annie Faxon\" sub\u00ec un'esplosione di una caldaia e affond\u00f2 sullo Snake sotto Lewiston.\nIdrologia.\nPortata.\nLa portata media del fiume Snake \u00e8 di 1.553 m\u00b3/s. La United States Geological Survey (USGS) ha registrato il dato in un periodo compreso tra il 1963 e il 2000 a un idrometro sotto la diga di Ice Harbour. Nell'arco temporale appena menzionato, il pi\u00f9 grande flusso medio annuo registrato era pari a 2.384 m\u00b3/s e il pi\u00f9 basso 770 nel 1992. La portata media giornaliera pi\u00f9 basso registrata ammontava a 76 m\u00b3/s il 4 febbraio 1979. Il 27 agosto 1965 non vi fu temporaneamente alcun flusso a seguito dei test eseguiti presso la diga di Ice Harbor. Uno dei dati maggiori mai registrati appariva pari a 8.800 m\u00b3/s il 19 giugno 1974: il rilevamento avvenne grazie a una postazione della USGS vicino a Clarkston, rimasta attiva dal 1915 alla met\u00e0 degli anni Settanta. Un'impennata meno recente, stimata in 11.600 m\u00b3/s, si verific\u00f2 forse durante l'alluvione del giugno 1894.\nIl flusso del fiume viene misurato anche in diversi altri punti del suo corso. Sopra il lago Jackson, nel Wyoming, la portata \u00e8 di circa 25,1 m\u00b3/s e il bacino risulta vasto 1.260 km\u00b2. A Minidoka, circa a met\u00e0 della pianura del fiume Snake, la portata del fiume sale a 222 m\u00b3/s. Tuttavia, a Buhl, a circa soli 80 km pi\u00f9 avanti, diminuisce a 139 m\u00b3/s a causa di deviazioni agricole e infiltrazioni. Al confine tra Idaho e Oregon, vicino a Weiser e al principio del canyon Hells, la portata dello Snake sale a 503 m\u00b3/s dopo aver ricevuto diversi affluenti importanti come il Payette, l'Owyhee e il Malheur. Il regime aumenta ulteriormente a 553 m\u00b3/s una volta raggiunta la diga del canyon Hells al confine tra Idaho e Oregon. Ad Anatone, nel Washington, a valle della confluenza con il Salmon, uno dei maggiori tributari dello Snake, la portata media \u00e8 di 979 m\u00b3/s.\nPrincipali affluenti.\nSe si eccettua il Clearwater, il Salmon \u00e8 il maggiore affluente. Malgrado quest'ultimo abbia un bacino pi\u00f9 ampio del primo, il Salmon si fa strada in un ambiente molto pi\u00f9 secco, ragion per cui alla confluenza appare ridotto in termini di dimensioni rispetto al Clearwater di circa 9,9 km\u00b3 all'anno rispetto ai circa 14 dell'altro corso d'acqua.\nIl fiume Snake ha oltre 20 grandi affluenti, la maggior parte dei quali si trovano nelle regioni montuose del bacino. Il pi\u00f9 grande in assoluto \u00e8 il fiume Clearwater, che racchiude 23.000 km\u00b2 nell'Idaho centro-settentrionale. Molti dei corsi che scorrono nella piana dello Snake da nord alimentano la falda acquifera del fiume Snake, oltre a riversare parte delle loro acque al fiume. Oltre ai fiumi, lo Snake \u00e8 alimentato da molte sorgenti di una certa dimensione, molte delle quali sorgono dalla falda acquifera sul lato occidentale della piana.\nAmbiente naturale.\nIl World Wide Fund for Nature (WWF) divide lo spartiacque del fiume Snake in due ecoregioni d'acqua dolce: quella del \"Columbia Unglaciated\" e quella dell\u2019\"Upper Snake\". Le cascate di Shoshone segna il confine tra le due aree: il WWF ha posto il limite dell'ecoregione a circa 50 km a valle delle cascate di Shoshone allo scopo di includere il fiume Big Wood, principale affluente del Malad, nell'ecoregione di Upper Snake, in quanto il fiume Wood \u00e8 biologicamente diverso dallo Snake. Le cascate di Shoshone hanno costituito una barriera totale al movimento a monte dei pesci da un periodo di tempo compreso tra i 60.000 e i 30.000 anni. Di conseguenza, solo il 35% della fauna ittica vive al di sopra le cascate e solo il 40% di quanto vive nel fiume Wood \u00e8 condiviso con il corso dello Snake inferiore.\nL'ecoregione d'acqua dolce dell'Upper Snake comprende la maggioranza dell'Idaho sudorientale e si estende in piccole porzioni del Wyoming, dello Utah e del Nevada, compresi i principali habitat di acqua dolce come il lago Jackson. Rispetto allo Snake inferiore e al resto dello spartiacque del Columbia River, la zona pi\u00f9 vicina alle sorgenti vanta un alto livello di endemismo, specialmente per quanto riguarda molluschi d'acqua dolce come lumache e vongole. Esistono almeno 21 specie di lumache e vongole di particolare interesse biologico, di cui 15 che sembrano esistere solo in singoli gruppi. 14 specie di pesci che si trovano nella regione dell'Upper Snake non si rintracciano altrove nel bacino della Columbia, ma a Bonneville nello Utah occidentale e, in parte, nel Gran Bacino: una simile situazione si deve all'ampiezza del preistorico lago Bonneville. Si pensi a titolo di esempio, tra le specie uniche, al salmerino del fiume Wood (\"Cottus leiopomus\") e a quello di Shoshone (\"Cottus greenei\").\nIl fiume Snake sotto le cascate di Shoshone ospita 35 specie ittiche autoctone, di cui 12 localizzate anche nel fiume Columbia e 4 delle quali esclusive dello Snake: il \"Percopsis transmontana\", della famiglia dei Percopsidae, il \"Cottus confusus\", il \"Cottus marginatus\") e il cavedano dell'Oregon (\"Oregonichthys crameri\"). Quest'ultimo si ammira anche nel fiume Umpqua e nei bacini circostanti. Lo Snake inferiore supporta anche sette specie di salmoni e trote del Pacifico (\"Oncorhynchus\"). Ci sono anche alte quantit\u00e0, spesso ben localizzate, di molluschi endemici, specialmente nel canyon Hells e nei bacini fluviali del Clearwater, del Salmon e del corso centrale dello Snake. La sorprendente variet\u00e0 di tali invertebrati si estende dal basso Columbia ad affluenti quali il Deschutes.\nFlora.\nIl bacino del fiume Snake comprende una variet\u00e0 di aree verdi sia passate che presenti. La maggioranza del bacino un tempo era ricoperta da praterie arbustive, pi\u00f9 comuni nella piana e anche l'altopiano del Columbia nel sud-est del Washington. Le zone ripariali, le zone umide e le paludi un tempo si trovavano lungo il tracciato del fiume Snake e dei suoi affluenti. A quote pi\u00f9 elevate, i boschi di conifere, specie composti da pini gialli (\"Pinus ponderosa\"), dominano il paesaggio. Il bacino varia dal semi-desertico a climi alpini e fornisce l'habitat per centinaia di specie di piante. Nella parte pi\u00f9 bassa dello spartiacque, nel sud-est del Washington, lo Snake \u00e8 circondato dall'ecoprovincia della piana del Columbia, ora perlopi\u00f9 occupata da fattorie irrigue. Il resto della zona \u00e8 caratterizzato da basse colline, laghi asciutti e un clima arido, quasi desertico.\nLe sorgenti e le alte montagne in altre parti dello spartiacque erano storicamente ricche di foreste. Queste includono pioppo tremulo (\"Populus tremuloides\"), l'abete di Douglas (\"Pseudotsuga menziesii\") e il peccio di Engelmann (\"Picea engelmannii\"), per un totale di circa il 20% dello spazio verde. Alla base delle montagne e nei dintorni del fiume Lost, gli arbusti sono cos\u00ec predominanti che gli alberi di alto fusto risultano l'eccezione. A causa della deforestazione, fino a un quarto delle foreste era occupato dall'artemisia, che lasciava le foreste rimanenti a coprire circa il 15% del bacino idrografico. Tuttavia, il pino contorto (\"Pinus contorta\") \u00e8 aumentato di numero, prendendo il sopravvento su aree storicamente occupate da altre conifere. Si contano inoltre fino a 118 specie di piante rare o endemiche che proliferano nei dintorni del corso d'acqua.\nFauna.\nA parte le specie acquatiche, gran parte dello spartiacque del fiume Snake supporta animali pi\u00f9 grandi tra cui numerose specie di mammiferi, uccelli, anfibi e rettili. Soprattutto nelle sorgenti e nelle altre zone montuose disseminate in tutto il bacino, sono comuni il lupo grigio (\"Canis lupus\"), l'orso grizzly (\"Ursus arctos horribilis\"), il ghiottone (\"Gulo gulo\"), il puma (\"Puma concolor\") e la lince canadese (\"Lynx canadiensis\"). Si sono scoperte 97 specie di mammiferi nella porzione superiore del fiume Snake, a monte della confluenza della biforcazione di Henrys. Pronghorn e bighorn sono comuni nell'area drenata dai \"ruscelli perduti dell'Idaho\", diversi fiumi e grandi insenature che scorrono a sud dalle Montagne Rocciose e scompaiono nella falda acquifera del fiume Snake. Circa 274 specie ornitologiche, alcune in via di estinzione o minacciate, sopravvivono in zona: tra di esse figurano l'aquila di mare testabianca (\"Haliaeetus leucocephalus\"), il falco pellegrino (\"Falco peregrinus\"), la gru americana (\"Grus americana\"), il gallo della salvia (\"Centrocercus urophasianus\") e il cuculo beccogiallo (\"Coccyzus americanus\"). Il quattrocchi d'Islanda (\"Bucephala islandica\"), invece, predilige la sezione inferiore del fiume Snake.\nDieci anfibi e venti specie di rettili abitano la zona umida e la zona ripariale dello Snake superiore. Diverse specie di rane sono comuni nel bacino dei \"ruscelli perduti\" e nella parte pi\u00f9 nord-orientale dello spartiacque del fiume Snake, tra cui la rana con la coda (\"Ascaphus truei\"), la rana leopardo\n(\"Lithobates pipiens\"), il rospo boreale (\"Anaxyrus boreas\"), la rana maculata (\"Rana luteiventris\"), la salamandra dalle dita lunghe (\"Ambystoma macrodactylum\") e la \"Spea multiplicata\". Tuttavia, nelle sezioni inferiore e centrale del bacino del fiume Snake, diverse specie autoctone sono state gravemente minacciate da quelle non native. Tra queste ultime si annoverano, per quanto riguarda gli uccelli, la starna (\"Perdix perdix\"), il fagiano comune (\"Phasianus colchicus\") e il chukar (\"Alectoris chukar\"), mentre tra gli anfibi la rana toro (\"Lithobates catesbeianus\"), il vaccaro testabruna (\"Molothrus ater\") e lo storno comune (\"Sturnus vulgaris\"), tutti trapiantati dagli abitanti delle citt\u00e0 e dei paesi maggiori.\nSpecie ittiche.\nLo Snake era in passato uno dei pi\u00f9 importanti per la deposizione delle uova di pesci anadromi, cio\u00e8 quelli che nascono nelle sorgenti dei fiumi, vivono nell'oceano per la maggior parte della loro vita e tornano a monte per deporre le uova.\nIl fiume sostentava esemplari di salmoni reali (\"Oncorhynchus tshawytscha\"), salmoni argentati (\"Oncorhynchus kisutch\") e salmoni rossi (\"Oncorhynchus nerka\"), nonch\u00e9 trote iridee (\"Oncorhynchus mykiss\"), storioni bianchi (\"Acipenser transmontanus\") e lamprede del Pacifico (\"Entosphenus tridentatus\"). \u00c8 noto che, prima della costruzione di dighe sul fiume, nelle stagioni della primavera, dell'estate e dell'autunno si contavano circa 120.000 pesci, con un totale massimo in inverno di circa 150.000.\nDall'inizio del XX secolo, quando fu costruita la diga delle cascate Swan sulla sezione centrale del fiume Snake a monte del canyon Hells, le quindici dighe e bacini artificiali sul fiume hanno rappresentato un problema crescente per la migrazione dei salmoni. Anche i terreni agricoli e il conseguente deflusso hanno avuto un impatto significativo sul tasso di successo della migrazione dei pesci. Il salmone pu\u00f2 risalire il fiume Snake fino alla diga dell'Hells, utilizzando le strutture di passaggio per i pesci delle quattro dighe inferiori del fiume Snake, lasciando il fiume Clearwater, Grande Ronde e Salmon per sostenere la riproduzione del salmone. Sia il Clearwater che il Salmon vedono poche specie ittiche nuotare, cos\u00ec come il Grande Ronde, nell'Oregon nord-orientale. La presenza di vari laghi e barriere localizzate lungo il percorso hanno finito per confondere le rotte migratorie compiute dagli animali.\nAlla confluenza dei fiumi Snake e Clearwater, i giovani salmoni che nuotano gi\u00f9 dalle sabbie e dalla ghiaia nelle sorgenti del fiume Clearwater spesso ritardano le loro migrazioni a causa di una significativa differenza di temperatura. Il deflusso agricolo e l'acqua trattenuta in serbatoi pi\u00f9 a monte del Snake riscaldano le sue acque mentre scorre attraverso la pianura del fiume Snake, cos\u00ec quando il Snake incontra il Clearwater, la sua temperatura media \u00e8 molto pi\u00f9 alta. Direttamente sotto la confluenza, il fiume sfocia nel lago Lower Granite, generato dalla diga omonima, ovvero quella localizzata a quota maggiore del Lower Snake River Project. Paradossalmente, la combinazione di questi fattori d\u00e0 ai giovani salmoni pi\u00f9 tempo per crescere e nutrirsi nel lago Lower Granites per questo, quando iniziano la migrazione verso l'Oceano Pacifico, hanno spesso maggiori possibilit\u00e0 di sopravvivenza rispetto a quelli che migrano verso l'oceano prima.\nImpatto antropico.\nNavigazione.\nNegli anni '60 e '70 il Corpo degli Ingegneri dell'Esercito degli Stati Uniti costru\u00ec quattro dighe e chiuse sul fiume Snake inferiore per facilitare la navigazione. Poich\u00e9 tale sistema \u00e8 stato replicato anche presso il Columbia, dall'Oceano Pacifico a Lewiston, nell'Idaho, esiste un profondo canale attraverso chiuse e serbatoi di acqua stagnante per chiatte pesanti. Il grosso del traffico fluviale procede verso i porti di acque profonde sul basso Columbia River, come Portland. Il frumento, principalmente grano, \u00e8 il prodotto principale a circolare sullo Snake e quasi tutto viene esportato a livello internazionale dai porti del basso Columbia.\nIl canale aperto alle imbarcazioni commerciali resta aperto quando la profondit\u00e0 minima \u00e8 superiore a 4 m e ha una larghezza di 76 m. Nei punti in cui il punto pi\u00f9 basso era inferiore a 4 metri, sono avvenute operazioni di dragaggio o ridragaggio, quando necessario, poich\u00e9 le profondit\u00e0 effettive variano nel tempo. Con un canale di circa 1,5 m pi\u00f9 profondo del bacino del Mississippi, i fiumi Columbia e Snake permettono il galleggiamento di chiatte due volte pi\u00f9 pesanti. I prodotti agricoli dell'Idaho e del Washington orientale sono tra le principali merci trasportate su chiatte sui fiumi Snake e Columbia. Il frumento, principalmente il grano, rappresenta oltre l'85% del carico su chiatte sullo Snake inferiore. Altri prodotti imbarcati includono piselli, lenticchie, legname e petrolio.\nDighe.\nUn totale di quindici dighe sono state costruite lungo il fiume Snake per una moltitudine di scopi diversi, dalle sue sorgenti nelle Montagne Rocciose alla sua foce sul lago Wallula, il bacino artificiale formato dietro la barriera McNary sul fiume Columbia. Si possono raggruppare tre categorie principali di costruzioni artificiali:\nIl Minidoka Irrigation Project, supervisionato dal Bureau of Reclamation, prevedeva la deviazione dell'acqua del fiume Snake nella piana a monte delle cascate Shoshone per irrigare circa 4.500 km\u00b2 e immagazzinarne 5,1 km\u00b3. I primi studi sull'irrigazione nella pianura del fiume Snake furono condotti dalla United States Geological Survey (USGS) alla fine del XIX secolo e il progetto fu autorizzato il 23 aprile 1904. La prima diga costruita per il progetto risult\u00f2 la Minidoka nel 1904; la sua centrale elettrica inizi\u00f2 a operare nel 1909, producendo 7 MW di elettricit\u00e0: il dato \u00e8 salito a 20 MW nel 1993.\nLa diga del lago Jackson, molto a monte del parco nazionale del Grand Teton del Wyoming, and\u00f2 ultimata nel 1907 e fin\u00ec per accrescere in termini di profondit\u00e0 lo specchio d'acqua per fornire ulteriori dispense negli anni di siccit\u00e0. Quella delle cascate American, a monte di Minidoka, fu completata nel 1927 e poi ammodernata nel 1978. Poich\u00e9 le barriere furono costruite sopra le cascate di Shoshone, lo storico punto massimo raggiunto dai salmoni nel corso della loro migrazione. Furono costruite anche diverse altre dighe per l'irrigazione, tra cui quella di Twin Falls e di Palisades.\nIl progetto del canyon Hells \u00e8 stato supervisionato e ultimato dall'Idaho Power Company a partire dagli anni '40 ed \u00e8 stato il secondo dei tre principali progetti idrici sul fiume. Le tre incluse nel piano, la Brownlee, la Oxbow Dam e quella del canyon Hells, si trovano nella parte superiore del corso. Tutte e tre le dighe sono principalmente finalizzate alla generazione di energia e al controllo delle inondazioni, ma non vi sono passaggi per pesci o blocchi di navigazione.\nBrownlee, la diga pi\u00f9 a monte, entr\u00f2 in funzione nel 1959 e genera 728 MW; Oxbow, la seconda barriera facente parte del progetto, divenne operativa nel 1961 e genera 220 MW. Il nome della stessa si deve a un'ansa di 4,8 km del fiume Snake a forma di giogo. Hells Canyon Dam \u00e8 stata l'ultima realizzata in termini cronologici ed \u00e8 la pi\u00f9 a valle delle tre: attiva dal 1967, produce 450 MW.\nIl progetto dello Snake inferiore, autorizzato dal Rivers and Harbors Act del 1945 per il Corpo di Ingegneri dell'Esercito degli Stati Uniti, aveva lo scopo di creare un canale navigabile dalla foce del corso d'acqua all'inizio del canyon Hells. La serie di barriere artificiali annoverate dalla proposta legislative comprendeva, da monte a valle: la Lower Granite, la Little Goose, la Lower Monumental e la Ice Harbour. A rendere necessario il dragaggio era altres\u00ec la volont\u00e0 di rendere maggiormente accessibile il passaggio a pi\u00f9 generi di imbarcazioni. Le dighe sopra menzionate formano una cascata di bacini idrici senza che nel mezzo il fiume compia un percorso naturale: immediatamente al di sotto della diga di Ice Harbor, si trova il lago Wallula, generato dalla costruzione della McNary sul fiume Columbia (questa non rientra per\u00f2 nel Lower Snake River Project). Sopra la Lower Granite, il canale fluviale da Lewiston a Johnson Bar, localizzato appena al termine del canyon Hells, \u00e8 reso accessibile a motoscafi e altre navi non superiori a una certa dimensione.\nLa sezione dello Snake compresa nell'Idaho un tempo pullulava di salmone rosso (\"Oncorhynchus nerka\"), ma ad oggi non sopravvive quasi pi\u00f9 nessun esemplare a causa di un insieme di fattori. Nel percorso che compiono nuotando a monte nel fiume devono affrontare in primis predatori e dighe. Il fiume Snake conta quindici strutture e ci\u00f2 rende estremamente difficile per le specie ittiche raggiungere la destinazione. La diga del canyon Hells, ad esempio, blocca il passaggio all'intero corso pi\u00f9 indietro rispetto alla stessa, ma anche la Grand Coulee impedisce ai accedere ai luoghi di riproduzione dei famosi \"June Hogs\" (termine con cui vari statunitensi designavano gli immensi esemplari di salmone reale dal peso superiore a 45 kg).\nTra il 1985 e il 2007, solo una media di 18 salmoni rossi sono tornati in Idaho ogni anno. I seri sforzi di conservazione da parte dei biologi della fauna selvatica e degli allevamenti ittici hanno stimolato la cattura dei pochi salmoni rossi selvatici rimasti per raccogliere il loro sperma e riprodurre le uova in laboratorio. Pertanto, seguendo tale politica, gli avannotti vivevano il primo periodo della loro vita in recipienti finalizzati all'incubazione. In seguito, essi venivano trasportati via nave per aggirare le dighe ed evitare il rischio rappresentato dalle forti correnti. La demolizione della barriera sopraccitata nel 2007 le popolazioni di salmone si sono notevolmente riprese in termini numerici.\nUn altro metodo di recupero utilizzato da ambientalisti e biologi riguarda il trasporto ittico. Poich\u00e9 molti salmoni giovani muoiono in ogni diga mentre nuotano verso l'oceano, le navi filtrano e raccolgono questi piccoli di salmone in base alle dimensioni e li portano al largo, dove la loro presenza \u00e8 garantita in acque salate. Questo metodo solleva controversie sull'efficacia e sui costi, poich\u00e9 il totale ammonta a quasi 15 milioni di dollari. Un'altra possibile soluzione di passaggio a monte risulta il sistema proposto dagli ingegneri della Whooshh Innovations, in quali hanno sviluppato un metodo di transito sicuro e tempestivo dei pesci che prevede l'utilizzo di tubi flessibili percorribili dagli animali.\nNel complesso, questi sforzi combinati hanno ottenuto buoni successi: nell'estate del 2006, secondo quanto riportato, lo Snake contava 3 salmoni rossi tornati ai loro luoghi di riproduzione. Nell'estate del 2013, il numero era pari a pi\u00f9 di 13.000.\nConsiderato l'ingente impatto antropico, varie associazioni ambientaliste e non si sono dimostrate interessate alla rimozione di alcune delle costruzioni. Nel 2007, ebbe luogo la prima rimozione di una diga situata sul sistema fluviale, ovvero la Marmot sul Sandy. Di l\u00ec a poco, segu\u00ec la stessa sorte la diga di Milltown sul Clark Fork. Nel 2021, la medesima proposta di abbattimento \u00e8 stata presentata dal deputato repubblicano Mike Simpson con riferimento a quattro barriere presenti sullo Snake. Tuttavia, la rimozione delle dighe \u00e8 stata ferocemente osteggiata da alcuni gruppi di aziende del nord-ovest del Pacifico. Poich\u00e9 gran parte dell'elettricit\u00e0 locale proviene dalle costruzioni artificiali, la rimozione delle stesse creerebbe un buco nella rete energetica che non sarebbe immediatamente sostituibile. Ne risentirebbe anche la navigazione sullo Snake inferiore, in quanto gli angoli sommersi, le rapide e le isole riemergerebbero se le dighe venissero rimosse. Anche le pompe di irrigazione per i campi nel sud-est di Washington dovrebbero estendersi ulteriormente per accedere all'acqua del corso fluviale. Tuttavia, a parte il ripristino delle piste di salmone, i sostenitori della rimozione delle barriere sostengono che l'energia \u00e8 sostituibile, che il sistema di trasporto del frumento potrebbe essere sostituito da ferrovie e che solo uno dei quattro bacini idrici fornisce acqua per l'irrigazione. Gli irrigatori nella pianura del fiume Snake dovrebbero probabilmente consentire meno acqua nel fiume Snake durante il flusso basso per creare una corrente nei quattro bacini idrici inferiori; affermano infine che le attivit\u00e0 ricreative e il turismo probabilmente ne trarrebbero beneficio.\nInquinamento.\nGli scarichi rilasciati da fattorie e ranch nella piana del fiume Snake e in molte altre aree circostanti ha gravemente danneggiato l'ecologia del fiume nel corso del XX secolo. Dopo che le prime dighe di irrigazione iniziarono a funzionare nel primo decennio del Novecento, gran parte della terra coltivabile in una striscia larga pochi chilometri lungo il fiume Snake fu arata o convertita in zone di pastura, con alcuni flussi che iniziarono a inquinare lo Snake. Il deflusso da diversi foraggi si rivers\u00f2 nelle acque fino a quando le disposizioni normative non hanno reso illegale la pratica. Fertilizzante, letame e altri prodotti chimici e inquinanti discioltisi nel fiume aumentarono con il tempo notevolmente le percentuali di fosforo, di coliformi fecali e azoto. Durante le stagioni calde, si sono verificati talvolta casi di eutrofizzazione che hanno esaurito rapidamente l'ossigeno.\nUna percentuale di quanto riversato ha finito per alimentare pure la falda acquifera sotto la piana del corso d'acqua. Quella deviata dal fiume per l'irrigazione, dopo aver assorbito vari inquinanti superficiali, rientrava nel terreno e tornava ad essere assorbita dalla falda acquifera, generando un circolo vizioso che ha aumentato il numero di sostanze contaminanti. Una parte dell'acqua contenuta nella falda acquifera viaggia inoltre tuttora verso il lato ovest della piana del fiume Snake e si riversa in esso sotto forma di sorgenti. Poich\u00e9 diversi punti della piana e dell'Hells presentavano un eccesso di sedimenti, sono state ideate delle proposte volte ad ovviare all'annosa e ricorrente problematica. Nel dicembre del 2007, l'Agenzia statunitense per la protezione dell'ambiente (EPA) rilasci\u00f2 un permesso che richiedeva ai proprietari di allevamenti ittici lungo le acque di ridurre il loro scarico di fosforo del 40%. I livelli di inquinanti nel canyon Hells a monte della confluenza del fiume Salmon, compresi quelli della temperatura dell'acqua, dei nutrienti disciolti e dei sedimenti sono lievemente calati, ma con costanza, nonostante le proteste di chi sosteneva che per proseguire le attivit\u00e0 agricole fosse necessario preservare certi standard."}
{"id": "2066951", "revid": "405275", "url": "https://it.wikipedia.org/wiki?curid=2066951", "title": "Comballo", "text": "Il comballo (in dialetto lariano cumb\u00e0ll) \u00e8 un'imbarcazione storica a vela di grandi dimensioni adoperata per il trasporto di merci pesanti sul Lago di Como.\nStoria.\nViene citata gi\u00e0 nell'anno 1218:\nNel corso dei secoli la struttura dell'imbarcazione non sub\u00ec sostanziali modifiche, principalmente per la semplicit\u00e0 di costruzione che port\u00f2 alla sua diffusione sulle sponde del lago; i maestri d'ascia locali si trasmisero la tecnica costruttiva attraverso varie generazioni.\nDi questo tipo di barca sono rimasti un paio di esemplari a Bellagio.\nStruttura.\nIl comballo era un'imbarcazione a sezioni quadrate con una lunghezza complessiva tra venti e trenta metri.\nIl fondo era costituito da un'unica parte piatta (da poppa fino a prua) formata da tavole irregolari.\nBarca da trasporto per eccellenza, grossolana nelle finiture, poteva trasportare carichi di merci notevolmente superiori rispetto alle altre imbarcazioni del lago; era principalmente utilizzata per trasporto di materiali pesanti, in particolare per l'edilizia (sassi di Moltrasio, sabbia, calce e legna per fornaci).\nDerivava presumibilmente da imbarcazioni per trasporto fluviale: da Lecco a Milano lungo l'Adda il trasporto avveniva su burchielli. Questo era, di fatto, molto simile al comballo. Le differenze del burchiello rispetto al comballo si possono riassumere in: albero removibile per navigare anche sotto i ponti, fondo pi\u00f9 sottile ed elastico e timone poppiero molto lungo e centrato sullo scafo.\nVelatura.\nEra presente una sola vela quadra su un albero (non abbattibile); altezza e larghezza della vela erano all'incirca equivalenti a lunghezza e a larghezza dello scafo. Veniva utilizzata per sfruttare i venti di poppa.\nRemi.\nIn caso di assenza di vento, erano utilizzati quattro remi (due remi a prua e due a poppa) insieme al \"punt\u00e0al\" (mezzomarinaro di 6 o 7 metri per raggiungere il fondo), in particolare in fase di attracco.\nPer il governo era utilizzata una rudimentale pala fissata all'estremit\u00e0 di un palo (lungo di circa 10 metri) che era posto sul fianco destro dell'imbarcazione.\nStruttura di poppa.\nLa parte a poppa aveva una struttura particolare: era presente una copertura di assi per circa 4 o 5 metri in modo da creare un locale per l'equipaggio (\"t\u00e8m\") dove cucinare, dormire o ripararsi dalle intemperie. Normalmente erano presenti un paio di brande (\"bal\u00e9n\") con il pagliericcio di foglie di granoturco. Era presente anche una \"bras\u00e8ra\", fornello per cuocere la polenta.\nTrasporto di merce.\nLa parte principale dell'imbarcazione in caso di necessit\u00e0 poteva essere coperta da una tenda o un telone; alcune imbarcazioni erano fornite di cerchi in legno che potevano essere montati per sostenere il telone. In caso di trasporto a pieno carico, la fiancata dell'imbarcazione affiorava di poco dalla superficie dell'acqua (era dunque \"carg\u00e0a fina a la f\u00e0sa\"); frequenti naufragi furono dovuti alla tendenza a sfruttarne al massimo le possibilit\u00e0 di carico di queste imbarcazioni."}
{"id": "2066954", "revid": "253096", "url": "https://it.wikipedia.org/wiki?curid=2066954", "title": "Alpi di Berchtesgaden", "text": "Le Alpi di Berchtesgaden (in tedesco \"Berchtesgadener Alpen\") sono una sottosezione delle Alpi Settentrionali Salisburghesi. La vetta pi\u00f9 alta \u00e8 l'Hochk\u00f6nig che raggiunge i 2.941 \nDescrizione.\nSi trovano in Germania (Baviera) ed Austria (Salisburghese).\nIl nome deriva dalla citt\u00e0 di Berchtesgaden che si trova al centro del gruppo montuoso.\nBuona parte delle Alpi di Berchtesgaden che si trovano nel territorio della Baviera sono protette dal Parco Nazionale di Berchtesgaden.\nClassificazione.\nSecondo la SOIUSA le Alpi di Berchtesgaden sono una sottosezione alpina con la seguente classificazione:\nSecondo l'AVE costituiscono il gruppo n. 10 di 75 nelle Alpi Orientali.\nDelimitazioni.\nConfinano:\nSuddivisione.\nSi suddividono in quattro supergruppi, nove gruppi e ventisei sottogruppi:\nI quattro sottogruppi sono collocati nei vari punti cardinali a partire dalla loro denominazione. Tra i quattro gruppi montuosi si stende il K\u00f6nigssee."}
{"id": "2066959", "revid": "327794", "url": "https://it.wikipedia.org/wiki?curid=2066959", "title": "Clickjacking", "text": "Il clickjacking (\"rapimento del clic\") \u00e8 una tecnica informatica fraudolenta. Durante una normale navigazione web, l'utente clicca con il puntatore del mouse su di un oggetto (ad esempio un link), ma in realt\u00e0 il suo clic viene reindirizzato, a sua insaputa, su di un altro oggetto, che pu\u00f2 portare alle pi\u00f9 svariate conseguenze: dal semplice invio di spam, al download di un file, fino all'ordinare prodotti da siti di e-commerce.\nOltre al rapimento del clic, possono essere intercettati i tasti premuti, ad esempio quando si inserisce la password dell'email o del conto bancario. Entrambe queste possibilit\u00e0 (rapimento del clic o dei tasti premuti sulla tastiera) vengono eseguite senza la cognizione dell'utente.\nFunzionamento.\nEsistono due tecniche per fare il clickjacking:\nLa prima \u00e8 possibile a causa di una caratteristica, apparentemente innocua, di HTML, con cui le pagine web possono essere usate per compiere azioni non previste. Si basa su JavaScript, infatti nel momento del clic dell'utente c'\u00e8 un gestore dell'evento che fa eseguire una determinata azione, agli attaccanti basta passare come parametri quello che gli serve.\nEsiste per\u00f2 anche un'altra tecnica, chiamata IFrame (Inner Frame), che consiste nel creare una pagina trasparente ed appogiarla sopra alla pagina reale. In questo modo l'utente crede di consultare una normale pagina con i suoi relativi bottoni, mentre in realt\u00e0 sta navigando sulla pagina invisibile.\nUn utente cade nella trappola del clickjacking solitamente cliccando su un link. L'utente non \u00e8 in grado di riconoscere la differenza tra una pagina sana e una pagina ingannevole, perci\u00f2 pu\u00f2 cadere nella trappola senza cognizione delle proprie azioni. Infatti combinando insieme fogli di stile, pagine trasparenti e box di testo, gli utenti possono essere indotti a credere di inserire informazioni in una normale form compilativa (ad esempio password), quando invece vengono intercettate dagli attaccanti.\nEsempi.\nLe applicazioni di questa tecnica sono le pi\u00f9 varie, possono essere \"innocue\" oppure anche pi\u00f9 pericolose per l'utente che ci casca; quelle per ora conosciute sono le seguenti:\nPrevenzione.\nCi sono delle soluzioni per cercare di limitare questa problematica, possono essere sia client che server side, ovvero rispettivamente da realizzare dall'utente sul proprio browser che dal proprietario del sito.\nClient-Side.\nQueste sono le soluzioni che pu\u00f2 adottare l'utente:\nNoScript.\nLa protezione contro il clickjacking pu\u00f2 essere ottenuta, con un buon grado di sicurezza (secondo quanto riportato ne \"Browser Security Handbook\" del 2008), installando su Mozilla Firefox NoScript. \u00c8 un prodotto di ClearClick, pubblicato il 8 Ottobre 2008, che aiuta gli utenti prevenendo il clic su eventuali pagine trasparenti.\nGuardedID.\nQuesto prodotto include la protezione contro il clickjacking su Internet Explorer e Firefox, forzando le pagine trasparenti a diventare visibili. In questo modo l'utente pu\u00f2 avere la visione completa della pagina ed evitare di premere su bottoni errati.\nGazzelle.\nGazzelle \u00e8 un prodotto di Microsoft Research per IE, che usa una tecnica simile al modello di sicurezza usato per i sistemi operativi.\nUna pagina con un'origine diversa da quella corretta pu\u00f2 figurare i propri contenuti dinamici soltanto se questi sono opachi.\nServer-Side.\nQueste sono le soluzioni che pu\u00f2 adottare il proprietario del sito:\nFramekiller.\nI proprietari del sito possono inserire un framekiller JavaScript nelle pagine in cui non vogliono che vengano inserite pagine da fonti estranee. Essendo una protezione basata su JavaScript non \u00e8 sempre affidabile. Ad esempio su Internet Explorer questa soluzione pu\u00f2 essere aggirata inserendo la pagina-bersaglio all'interno di elemento del tipo:\n&lt;IFRAME SECURITY=restricted&gt;\nX-Frame-Options.\nQuesto \u00e8 un frame introdotto nel 2009 in Internet Explorer. Agisce inserendo nell'header HTTP X-Frame-Options, che offre una parziale protezione contro il clickjacking, in seguito questa soluzione fu adottata anche dagli altri browser.\nL'header stabilisce le impostazioni per i frame, fissando quali sono le fonti dalle quali possono arrivare eventuali pagine esterne. In questo modo si evita che il sito venga attaccato con l'inserimento di frame dalle origini non consentite dall'header.\nQuesta soluzione, X-Frame-Options, nel 2013 \u00e8 stata pubblicata ufficialmente come RFC 7034, senza per\u00f2 diventare uno standard.\nContent Security Policy.\nQuesta soluzione rende obsoleta X-Frame-Options ed \u00e8 preferita dai browser. Sfrutta la direttiva frame-ancestor del 'Content Security Policy' con la quale si pu\u00f2 abilitare o disabilitare codice embedded da determinate pagine ostili."}
{"id": "2066961", "revid": "827882", "url": "https://it.wikipedia.org/wiki?curid=2066961", "title": "Let's Talk About Love/Falling into You/A New Day Has Come", "text": "Let's Talk About Love/Falling into You/A New Day Has Come \u00e8 un cofanetto di 3 CD della cantante canadese C\u00e9line Dion, uscito il 29 ottobre 2007. \u00c8 stato ristampato come \"The Collection\" il 29 settembre 2009 e \"Original Album Classics\" il 26 Luglio 2010.\nContenuti.\nContiene tre album Dion best-seller: \"Let's Talk About Love, Falling into You\" e \"A New Day Has Come\", in un esclusivo pacchetto deluxe. \u00c8 presentato in una custodia fotografica digipak completa di un booklet di 16 pagine. Il cofanetto include un elenco di brani tratti dalla versione americana di \"Let's Talk About Love\", \"Falling into You\" e \"A New Day Has Come\".\nSuccesso commerciale.\nInizialmente, \"Let's Talk About Love / Falling into You / A New Day Has Come\" entr\u00f2 nelle classifiche di Canada e Belgio nel novembre 2007. Raggiunse la posizione numero 97 nella \"Canadian Albums Chart\" e la numero venti nella \"Ultratop Wallonia Mid Price\". Nel maggio 2008, l'album sal\u00ec nelle classifiche di Regno Unito e Svezia. Raggiunse la posizione numero 106 nella UK Albums Chart e la numero 95 nella \"Scottish Albums Chart\". In Svezia, l'album raggiunse la terza posizione e fu certificato disco d'oro per la vendita di 20.000 copie. Inoltre divenne il quarantunesimo album pi\u00f9 venduto in Svezia nel 2008. Grazie al successo in Svezia, \"Let's Talk Love / Falling into You / A New Day Has Come\" entr\u00f2 anche nella \"European Top 100 Albums\" raggiungendo la 74\u00aa posizione. Nell'aprile 2010, l'album entr\u00f2 anche nella classifica norvegese, la \"Norwegian Mid Price\", raggiungendo la quinta posizione."}
{"id": "2066965", "revid": "767487", "url": "https://it.wikipedia.org/wiki?curid=2066965", "title": "Associazione Calcio Verona 1954-1955", "text": "Questa voce raccoglie le informazioni riguardanti l'Associazione Calcio Verona nelle competizioni ufficiali della stagione 1954-1955."}
{"id": "2066966", "revid": "393899", "url": "https://it.wikipedia.org/wiki?curid=2066966", "title": "Zuppiera", "text": "La zuppiera \u00e8 un contenitore usato in cucina per portare in tavola le minestre. La zuppiera classica ha forma tondeggiante e panciuta, discrete dimensioni poich\u00e9 deve contenere la quantit\u00e0 di cibo necessaria a servire tutti i commensali, due manici che permettono di reggerla saldamente senza scottarsi le mani, un coperchio per mantenere caldo il contenuto fornito di una tacca (incavo) per lasciare passare il manico del mestolo e un pomolo per toglierlo senza scottarsi.\nIl materiale d'elezione \u00e8 la ceramica anche se ve ne sono in metallo o legno; quelle preziose sono in porcellana o in argento.\nSe \u00e8 un pezzo che fa parte del \"servizio da tavola\", riporta colori, forme e decorazione in accordo con le altre stoviglie.\n\u00c8 un oggetto poco usato sulla tavola di tutti i giorni, sia per le cambiate abitudini alimentari, i primi piatti in brodo godono poca popolarit\u00e0, sia per le esigenze di \"presentazione\" della cucina moderna, che la stanno facendo diventare una stoviglia desueta."}
{"id": "2066970", "revid": "287204", "url": "https://it.wikipedia.org/wiki?curid=2066970", "title": "Quiliano (torrente)", "text": "Il Quiliano \u00e8 un torrente della provincia di Savona.\nPercorso.\nIl torrente nasce dall'unione del Dan\u00e8 e del Trexenda, unione che avviene nel comune di Quiliano in localit\u00e0 Molini, in provincia di Savona. Dopo circa 3 km di percorso sfocia nel Mar Ligure presso Zinola (Savona). La lunghezza totale del torrente, comprensiva del torrente Trexenda, il suo principale ramo sorgentizio, \u00e8 di circa 17\u00a0km. Il tratto propriamente detto \"Quiliano\" si trova per\u00f2 solo nella parte pianeggiante della valle omonima.\nIl torrente rappresenta il confine naturale tra i comuni di Savona e Vado Ligure nell'ultimo tratto prima della foce. Poco prima della foce il torrente riceve in destra idrografica le acque di raffreddamento della centrale termoelettrica Tirreno Power che, prelevate in mare a circa 400 metri dalla riva grazie ad una apposita opera di presa, vengono restituite nel letto del torrente con un lungo sfioratore a sezione incurvata per ridurre la turbolenza e la forza erosiva delle acque reflue. La possibile presenza di inquinanti negli scarichi ed il loro deposito nei sedimenti nei pressi della foce ha causato preoccupazioni e polemiche ed \u00e8 stata uno degli elementi delle indagini che hanno portato al sequestro giudiziario dell'impianto, avvenuto nel 2014.\nIl bacino del torrente \u00e8 in buona parte compreso nel comune di Quiliano ed interessa in misura molto minore i comuni di Vado Ligure, Vezzi Portio e Altare."}
{"id": "2066973", "revid": "24443", "url": "https://it.wikipedia.org/wiki?curid=2066973", "title": "Monti di Tennen", "text": "I Monti di Tennen (in tedesco \"Tennengebirge\") sono una sottosezione delle Alpi Settentrionali Salisburghesi. La vetta pi\u00f9 alta \u00e8 il Raucheck che raggiunge i 2.430 .\nSi trovano in Austria (Salisburghese).\nClassificazione.\nSecondo la SOIUSA i Monti di Tennen sono una sottosezione alpina con la seguente classificazione:\nSecondo l'AVE costituiscono il gruppo n. 13 di 75 nelle Alpi Orientali.\nDelimitazioni.\nConfinano:\nSuddivisione.\nSi suddividono in un supergruppo, due gruppi e tredici sottogruppi:\nRifugi.\nIl gruppo montuoso \u00e8 dotato di diversi rifugi:"}
{"id": "2066976", "revid": "536103", "url": "https://it.wikipedia.org/wiki?curid=2066976", "title": "Arvicola (zoologia)", "text": "Arvicola \u00e8 un genere di roditori della famiglia Cricetidae. \nTassonomia.\nComprende 3 specie:\nIn passato si includeva in questo genere anche l'arvicola acquatica nordamericana (\"Microtus richardsoni\") diffusa nel Nordamerica occidentale, ma \u00e8 stato dimostrato che tale specie \u00e8 pi\u00f9 imparentata strettamente con i membri del genere \"Microtus\".\nDistribuzione e habitat.\nQueste specie sono diffuse in \"habitat\" sia acquatici che asciutti di tutta Europa e di gran parte dell'Asia settentrionale. \nDescrizione.\nIn questi animali la testa e il corpo sono lunghi 12-22 cm, la coda 6,5-12,5 cm e il loro peso si aggira sui 70-250 g. Sono specie a crescita indeterminata, ricoperte da un fitto strato di pelliccia e con frange di peli rigidi sui piedi che conferiscono loro una notevole abilit\u00e0 natatoria."}
{"id": "2066979", "revid": "767487", "url": "https://it.wikipedia.org/wiki?curid=2066979", "title": "Federazione cestistica della Repubblica Ceca", "text": "La \u010cesk\u00e1 Basketbalov\u00e1 Federace (acronimo \u010cBF) \u00e8 l'ente che controlla e organizza la pallacanestro in Repubblica Ceca.\nLa federazione controlla inoltre la nazionale di pallacanestro della Repubblica Ceca. Ha sede ad Praga e l'attuale presidente \u00e8 Miroslav Jansta.\n\u00c8 affiliata alla FIBA dal 1932 e organizza il campionato di pallacanestro ceco."}
{"id": "2066981", "revid": "1793900", "url": "https://it.wikipedia.org/wiki?curid=2066981", "title": "Gila (fiume)", "text": "Il Gila \u00e8 un fiume degli Stati Uniti d'America sud-occidentali, e affluente del Colorado. Ha una lunghezza di 1.044\u00a0km, il suo bacino di raccolta \u00e8 di 160.000 km quadrati.\nDescrizione.\nLa sua sorgente si trova nella parte occidentale del Nuovo Messico, nella Contea di Sierra sulla pendici occidentali del Continental Divide sui Monti Black. Scorre verso sud-ovest attraverso il \"Gila National Forest\" e il \"Gila Cliff Dwellings National Monument\", quindi verso ovest in Arizona, passato la citt\u00e0 di Safford, e lungo il pendio meridionale dei Monti Gila nella Contea di Graham. Emerge dalle valli di montagna a sud-est di Phoenix in Arizona, dove attraversa il \"Gila River Indian Reservation\" con una portata d'acqua molto variabile dovuta ai grandi prelievi per l'irrigazione. A ovest di Phoenix, il fiume piega bruscamente a sud lungo il \"Gila Bend Mountain\", e quindi verso ovest vicino alla citt\u00e0 di Gila Bend, Arizona. Arrivato nella Contea di Yuma sfocia infine nel fiume Colorado.\nIl corso d'acqua conferisce il nome al mostro di Gila (\"heloderma suspectum\"), un grosso sauro che popola l'areale del New Mexico e della Baja California."}
{"id": "2066984", "revid": "1266208", "url": "https://it.wikipedia.org/wiki?curid=2066984", "title": "Associazione Calcio Verona 1955-1956", "text": "Questa pagina raccoglie le informazioni riguardanti l'Associazione Calcio Verona nelle competizioni ufficiali della stagione 1955-1956.\nStagione.\nNella stagione 1955-1956 il Verona disput\u00f2 il ventitreesimo campionato di Serie B della sua storia.\nOrganigramma societario.\nArea direttiva\nArea tecnica"}
{"id": "2066985", "revid": "114780075", "url": "https://it.wikipedia.org/wiki?curid=2066985", "title": "Alpi Scistose Salisburghesi", "text": "Le Alpi Scistose Salisburghesi (in tedesco \"Salzburger Schieferalpen\") sono una sottosezione delle Alpi Settentrionali Salisburghesi, poste in Austria (Salisburghese e Stiria). La vetta pi\u00f9 alta \u00e8 l'Hundstein che raggiunge i 2.117 .\nClassificazione.\nSecondo la SOIUSA le Alpi Scistose Salisburghesi sono una sottosezione alpina con la seguente classificazione:\nSecondo l'AVE costituiscono il gruppo n. 12 di 75 nelle Alpi Orientali.\nDelimitazioni.\nConfinano:\nSuddivisione.\nSi suddividono in due supergruppi e cinque gruppi (tra parentesi i codici SOIUSA dei supergruppi, gruppi e sottogruppi):\nI Monti di Dienten si trovano ad ovest mentre i Monti della Fritztal sono ad est. I due supergruppi sono separati dal corso del fiume Salzach."}
{"id": "2066990", "revid": "287204", "url": "https://it.wikipedia.org/wiki?curid=2066990", "title": "Federazione cestistica della Romania", "text": "La Federa\u021bia Rom\u00e2n\u0103 de Baschet (acronimo FRB) \u00e8 l'ente che controlla e organizza la pallacanestro in Romania.\nLa federazione controlla inoltre la nazionale di pallacanestro della Romania. Ha sede ad Bucarest e l'attuale presidente \u00e8 Carmen Tocala.\n\u00c8 stata fondata nel 1931 e dall'anno successivo affiliata alla FIBA. Organizza il campionato di pallacanestro romeno."}
{"id": "2066992", "revid": "174925", "url": "https://it.wikipedia.org/wiki?curid=2066992", "title": "Maxime du Camp", "text": ""}
{"id": "2066995", "revid": "281901", "url": "https://it.wikipedia.org/wiki?curid=2066995", "title": "Bavosa galletto", "text": ""}
{"id": "2066998", "revid": "83531", "url": "https://it.wikipedia.org/wiki?curid=2066998", "title": "Wallbach", "text": ""}
{"id": "2067000", "revid": "287204", "url": "https://it.wikipedia.org/wiki?curid=2067000", "title": "Federazione cestistica della Russia", "text": "La Russian Basketball Federation (acronimo RBF; ) \u00e8 l'ente che controlla e organizza la pallacanestro in Russia.\nLa federazione controlla inoltre la nazionale di pallacanestro della Russia. Ha sede ad Mosca e l'attuale presidente \u00e8 Andrej Kirilenko.\n\u00c8 affiliata alla FIBA dal 1992 e organizza il campionato di pallacanestro russo."}
{"id": "2067002", "revid": "281901", "url": "https://it.wikipedia.org/wiki?curid=2067002", "title": "Blennius galerita", "text": ""}
{"id": "2067003", "revid": "1486495", "url": "https://it.wikipedia.org/wiki?curid=2067003", "title": "Hector Polpetta", "text": "Hector Polpetta (\"Evil Con Carne\") \u00e8 una serie televisiva animata statunitense del 2001, creata da Maxwell Atoms. \nCaratterizzato da una leggera satira, vengono sfatati valori come l'amore, la generosit\u00e0 e la bont\u00e0.\nLa serie \u00e8 apparsa originariamente all'interno di \"Brutti e cattivi\" insieme a \"Le tenebrose avventure di Billy e Mandy\". In seguito sono stati prodotti altri episodi trasmessi indipendentemente. \"Hector Polpetta\" \u00e8 la quindicesima e ultima serie del marchio Cartoon Cartoons di Cartoon Network.\nLa serie \u00e8 stata trasmessa per la prima volta negli Stati Uniti su Cartoon Network dal 24 agosto 2001 al 22 ottobre 2004, per un totale di 20 episodi ripartiti su due stagioni. In Italia \u00e8 stata trasmessa su Cartoon Network dall'8 ottobre 2002 ed \u00e8 diventata una serie a s\u00e8 stante dal febbraio 2004, proseguendo fino al 2005.\nIl 16 marzo 2007 \u00e8 stato trasmesso un episodio finale intitolato \"Guai a chi tocca\", che funge da crossover con \"Le tenebrose avventure di Billy e Mandy\".\nTrama.\nHector Polpetta era inizialmente un muscoloso e attraente miliardario (di cui non si vede mai la faccia), aspirante dittatore del mondo. Tuttavia, il suo corpo \u00e8 andato distrutto in un'esplosione ad opera del suo acerrimo nemico Commando Merluzzo, soldato d'\u00e9lite dell'unit\u00e0 speciale S.P.O.R.K. con lo scopo di fermare i malvagi di tutto il mondo. Il suo cervello e lo stomaco sopravvissero, e la dottoressa Orrore li impiant\u00f2 in un orso viola chiamato Boskov; i due tuttavia non vanno d'accordo e pensano e agiscono per conto proprio.\nDa questo momento Hector, insieme alla dottoressa Orrore e al leader militare Skarr, dichiara di voler proseguire per vendetta i suoi progetti di conquista del mondo, oltre che a trovare un corpo funzionante. La base di Hector \u00e8 un'isola dalla forma di coniglio nota come Bunny Island, una parodia del covo di Ernst Stavro Blofeld dai film di \"James Bond\".\nPersonaggi e doppiatori.\nPersonaggi principali.\nInizialmente era un umano potente, ricco di cui non si vede mai la faccia. Viene colpito dall'opera di Commando Merluzzo, il suo nemico, ma viene salvato dalla dott.ssa Orrore. Ora di lui sono rimasti soltanto il cervello e lo stomaco, impiantati in Boskov. Da questo momento Hector, dichiara di voler proseguire i suoi progetti di conquista del mondo, per vendetta.\nLa scienziata non pazza ma dolce. Nel futuro si sposer\u00e0 con Hector e avranno un figlio, Destructicus.\nOrbo di un occhio e non particolarmente intelligente, generale dell esercito di Hector, al quale cerca costantemente di usurpare il potere. In seguito alla chiusura della serie \u00e8 entrato a far parte del mondo di Billy e Mandy dove si \u00e8 congedato ed \u00e8 il loro vicino di casa. Il suo nome \u00e8 un gioco di parole della parola \"Scar\", cicatrice, come quella che ha sull'occhio sinistro.\nUn giocoso orso viola che viene usato come corpo da Hector, bench\u00e9 continui a pensare per conto proprio e in genere presti pi\u00f9 attenzione allo stomaco di Hector che non al suo cervello.\nNemico giurato di Hector, \u00e8 un pesce soldato a capo dell'unit\u00e0 speciale S.P.O.R.K., con lo scopo di fermare i malvagi in tutto il mondo. Parla in gibberish ripetendo esclusivamente la parola \"Blah\".\nProduzione.\nLa serie originale da cui \u00e8 tratta la serie, intitolata \"Brutti e cattivi\", si \u00e8 originata in seguito al risultato di un sondaggio rivolto ai telespettatori nel 2000. Il sondaggio, intitolato Big Pick, si \u00e8 tenuto su internet dal 16 giugno al 25 agosto 2000 e i tre cortometraggi scelti sono stati \"Brutti e cattivi\" (mostrato inizialmente come \"Il cupo mietitore\"), \"Whatever Happened to... Robot Jones?\" e \"Longhair and Doubledome\". Dopo l'evento, \"Il cupo mietitore\" ha vinto con il 57% dei voti diventando \"Brutti e cattivi\" e includendo i corti di \"Hector Polpetta\". Mentre \"Whatever Happened to... Robot Jones?\" \u00e8 diventata una serie animata nel 2002, \"Longhair and Doubledome\" sono apparsi in un altro evento Big Pick, perdendo un'altra volta.\n\"Brutti e cattivi\" ha iniziato le sue trasmissioni il 24 agosto 2001 ed \u00e8 stato sospeso il 18 ottobre 2002. Un anno dopo sono stati realizzati altri tredici episodi di mezz'ora di \"Brutti e cattivi\", tuttavia sono andati in onda quando Cartoon Network ha deciso di separare le due serie, ora note come \"Le tenebrose avventure di Billy e Mandy\" e \"Hector Polpetta\". In seguito al distacco dall'altra serie, i precedenti episodi di \"Hector Polpetta\" non sono pi\u00f9 stati trasmessi per diverso tempo. Nel 2004 la serie \u00e8 tornata con episodi di nuova produzione, includendo nuovi design per i personaggi, solo per essere cancellata ancora una volta nello stesso anno.\nDopo la cancellazione, i personaggi di \"Hector Polpetta\" sono apparsi ne \"Le tenebrose avventure di Billy e Mandy\". Il primo cameo \u00e8 presente nell'episodio \"Palla di pollo\", il quale si \u00e8 concluso con Mandy che acquista Bunny Island. Il Generale Skarr si \u00e8 trasferito nel quartiere di Billy nell'episodio \"Oltre la porta\" dopo che Bunny Island \u00e8 stata acquistata da una \"societ\u00e0 di intrattenimento che non voleva la concorrenza nel dominio del mondo\". Da allora il Generale Skarr \u00e8 diventato un personaggio ricorrente. Nell'episodio \"Guai a chi tocca\", Hector e la Dottoressa Orrore appaiono a Endsville, al fine di reclutare Skarr e dare nuova vita all'organizzazione \"Hector Polpetta\" in un altro tentativo di conquistare il mondo. Secondo Tom Warburton, i personaggi di Hector Polpetta erano originariamente destinati ad apparire nello speciale televisivo \"Le tenebrose avventure del KND\".\nIl 29 luglio 2016, la serie \u00e8 andata in onda per un solo giorno su Boomerang, nonostante le programmazioni indicassero solo \"Le tenebrose avventure di Billy e Mandy\"."}
{"id": "2067006", "revid": "339392", "url": "https://it.wikipedia.org/wiki?curid=2067006", "title": "Landkreis Schmalkalden-Meiningen", "text": ""}
{"id": "2067016", "revid": "287204", "url": "https://it.wikipedia.org/wiki?curid=2067016", "title": "Associazione Calcio Verona 1956-1957", "text": "Questa vice raccoglie le informazioni riguardanti lAssociazione Calcio Verona nelle competizioni ufficiali della stagione 1956-1957.\nStagione.\nNella stagione 1956-1957 il Verona disput\u00f2 il suo ventiquattresimo campionato di Serie B: vincendo il campionato, ottenne per la prima volta nella sua storia la promozione in Serie A.\nOrganigramma societario.\nArea direttiva\nArea tecnica"}
{"id": "2067023", "revid": "24443", "url": "https://it.wikipedia.org/wiki?curid=2067023", "title": "Monti dello Stein", "text": "I Monti dello Stein (in tedesco \"Steinberge\") sono una sottosezione delle Alpi Settentrionali Salisburghesi. La vetta pi\u00f9 alta \u00e8 il Birnhorn che raggiunge i 2.634 .\nSi trovano in Austria (Salisburghese e Tirolo).\nClassificazione.\nSecondo la SOIUSA i Monti dello Stein sono una sottosezione alpina con la seguente classificazione:\nSecondo l'AVE, con la denominazione \"Loferer und Leoganger Steinberge\", costituiscono il gruppo n. 9 di 75 nelle Alpi Orientali.\nGeografia.\nConfinano:\nSuddivisione.\nSi suddividono in tre supergruppi, cinque gruppi e due sottogruppi:\nIl Loferer Steinberge costituisce la parte centrale dei Monti dello Stein; il Gruppo del Kirchberg si trova ad occidente ed, infine, il Leoganger Steinberge si trova ad est."}
{"id": "2067027", "revid": "24443", "url": "https://it.wikipedia.org/wiki?curid=2067027", "title": "Kaisergebirge", "text": ""}
{"id": "2067028", "revid": "24443", "url": "https://it.wikipedia.org/wiki?curid=2067028", "title": "Tennengebirge", "text": ""}
{"id": "2067029", "revid": "1305772", "url": "https://it.wikipedia.org/wiki?curid=2067029", "title": "Kaulsdorf", "text": ""}
{"id": "2067030", "revid": "287204", "url": "https://it.wikipedia.org/wiki?curid=2067030", "title": "Coryphoblennius galerita", "text": "La bavosa galletto (Coryphoblennius galerita) \u00e8 un pesce di mare della famiglia Blenniidae comune nei mari italiani.\nDistribuzione e habitat.\nPopola il mar Mediterraneo occidentale, il mar Nero e l'Oceano Atlantico tra la Manica ed il Golfo di Guinea. \nVive in acque bassissime, mai superiori ad 1 metro e si trova pure nelle pozze di marea del piano sopralitorale.\nDescrizione.\nAspetto generale tipico da blennide, i caratteri pi\u00f9 importanti per il riconoscimento sono i seguenti:\nLa colorazione \u00e8 variabilissima, di solito c'\u00e8 una macchietta chiara ad ogni angolo della bocca. \nNon supera i 9 cm.\nAlimentazione.\nHa abitudini alimentari particolari, infatti si nutre quasi esclusivamente di Cirripedi come Chtamalus e Balanus, meglio noti come \"denti di cane\".\nRiproduzione.\nHa luogo in estate, il maschio fa la guardia alle uova.\nBiologia.\nQuesta specie ha abitudini semi anfibie tanto che d'estate passa le notti all'asciutto. D'altra parte le sue prede abituali si trovano nel piano sopralitorale, cio\u00e8 fuori dall'acqua. Alcuni adattammenti fisiologici, come vasi sanguigni cutanei sul capo per scambi gassosi, durezza e robustezza delle pinne pari, etc..permettono a questo pesciolino di trascorrere anche molte ore all'asciutto."}
{"id": "2067033", "revid": "1776051", "url": "https://it.wikipedia.org/wiki?curid=2067033", "title": "RTBF Sat", "text": "RTBF Sat \u00e8 stata un'emittente televisiva belga di lingua francese che trasmetteva in Europa il meglio della programmazione delle emittenti della RTBF La Une e La Deux, oltre che alcuni programmi della versione belga di arte.\nIl canale, a causa della crisi economica, ha cessato le trasmissioni il 14 febbraio 2010.\nStoria e programmazione.\nL'emittente nacque il 26 novembre 2001 con il nome di \"RTBF Satellite\", ed inizi\u00f2 le trasmissioni su Astra, assieme alla radio RTBF International (chiusa a dicembre 2009). Nel 2005, modific\u00f2 la propria denominazione in \"RTBF Sat\".\nIl 13 novembre 2008 le trasmissioni passarono dal satellite Astra a quello Hotbird. Giorno 26 dello stesso mese furono attivate le trasmissioni in , mai effettuate prima di quel giorno dal canale.\nRTBF Sat trasmetteva tutti i programmi autoprodotti dalla RTBF per i suoi canali terrestri, oltre a programmi specificamente prodotti per il canale, quali documentari, sport e programmi di variet\u00e0. Venivano trasmessi a volte anche intere edizioni di telegiornali de La Deux degli anni passati, per far ricordare come fosse il Belgio, e pi\u00f9 precisamente la Vallonia in passato."}
{"id": "2067036", "revid": "61051", "url": "https://it.wikipedia.org/wiki?curid=2067036", "title": "Arvicola sapidus", "text": "L'arvicola acquatica sud-occidentale (Arvicola sapidus ), nota anche come arvicola acquatica meridionale, \u00e8 una grossa arvicola anfibia diffusa in quasi tutta la Francia, ma anche in Spagna e Portogallo. Nonostante in passato fosse ritenuta appartenente alla stessa specie dell'arvicola acquatica europea, Musser e Carleton (2005) la ritengono abbastanza diversa da essa per considerarla specie a s\u00e9 stante. Secondo la Lista Rossa della IUCN \u00e8 una specie quasi in pericolo. \u00c8 minacciata per le stesse ragioni della sua controparte settentrionale e attualmente \u00e8 in corso un progetto per la sua conservazione, sia a livello nazionale che a livello di Unione Europea."}
{"id": "2067037", "revid": "1485884", "url": "https://it.wikipedia.org/wiki?curid=2067037", "title": "Edward Dodwell", "text": "Biografia.\nArcheologo e pittore, di famiglia facoltosa, dopo aver completato gli studi al Trinity College dell'universit\u00e0 di Cambridge (1800), si dedic\u00f2 a viaggiare dapprima in Grecia (negli anni 1801, 1805 e 1806) e poi in Italia, dove rimase per il resto della sua vita risiedendo soprattutto a Napoli e a Roma. \nNel 1818 spos\u00f2 la contessina \"Teresa Giraud\", di circa trent'anni pi\u00f9 giovane di lui la quale, rimasta vedova, nel 1833 si rispos\u00f2 col conte Spaur, ministro di Baviera presso la Santa Sede. Edward Dodwell mor\u00ec per i postumi di una malattia contratta durante un viaggio sui Monti Sabini.\nDurante i suoi viaggi ha realizzato circa 400 disegni, mentre altri 600 furono effettuati dal pittore Simone Pomardi alle sue dipendenze.\nFu anche un grande collezionista: aveva una grande collezione di monete, 115 bronzi e 143 vasi.\nViaggi.\nFece due grandi viaggi:\nCollegamenti esterni.\nLe sue opere sono disponibili anche in formato elettronico:"}
{"id": "2067047", "revid": "1632387", "url": "https://it.wikipedia.org/wiki?curid=2067047", "title": "Battaglia di Maratona", "text": "La battaglia di Maratona () fu combattuta nell'agosto o nel settembre 490 a.C. nell'ambito della prima guerra persiana e vide contrapposte le forze della polis di Atene, appoggiate da quelle di Platea e comandate dal polemarco Callimaco, a quelle dell'Impero persiano, comandate dai generali Dati e Artaferne.\nL'origine dello scontro va cercata nel sostegno militare che le \"poleis\" greche di Atene ed Eretria avevano fornito alle colonie elleniche della Ionia quando esse si erano ribellate all'impero. Deciso a punirle duramente, il re Dario I di Persia organizz\u00f2 una spedizione militare che fu intrapresa nel 490 a.C.: sottomesse le isole Cicladi e raggiunta via mare l'isola di Eubea, i due comandanti sbarcarono un contingente che assedi\u00f2 e distrusse la citt\u00e0 di Eretria; la flotta prosegu\u00ec verso l'Attica, approdando in una piana costiera presso la citt\u00e0 di Maratona.\nSaputo dello sbarco, le forze ateniesi insieme a un manipolo di opliti di Platea si affrettarono verso la piana con l'intento di bloccare l'avanzata del pi\u00f9 numeroso esercito persiano. Una volta deciso di dare battaglia, gli Ateniesi riuscirono ad accerchiare il nemico che, preso dal panico, fugg\u00ec disordinatamente alle navi, decretando cos\u00ec la propria disfatta. Reimbarcatisi, i Persiani circumnavigarono Capo Sunio progettando di portare l'attacco direttamente alla sguarnita Atene, ma l'esercito ateniese guidato dallo stratego Milziade, precipitandosi verso la citt\u00e0 a marce forzate, pot\u00e9 sventare lo sbarco persiano sulla costa presso il Pireo. Fallita la sorpresa, gli aggressori tornarono in Asia Minore coi prigionieri catturati a Eretria.\nLa battaglia di Maratona \u00e8 famosa anche per la leggenda dell'emerodromo Fidippide che, secondo Luciano di Samosata, avrebbe corso ininterrottamente da Maratona ad Atene per annunciare la vittoria e, giuntovi, sarebbe morto per lo sforzo. Pur trattandosi di una commistione di pi\u00f9 storie antiche, il racconto di tale impresa \u00e8 resistito nei secoli fino a ispirare l'ideazione della gara podistica della maratona, che nel 1896 fu introdotta nel programma ufficiale della prima edizione dei giochi olimpici moderni tenutasi ad Atene.\nContesto storico.\nIl primo tentativo di invasione della Grecia da parte dei Persiani trova le sue origini nei moti insurrezionali delle colonie greche della Ionia contro il potere centrale achemenide. Eventi di questo genere, che si replicarono anche in Egitto e che solitamente si concludevano con l'intervento armato dell'esercito imperiale, non erano rari: verso il 500 a.C. l'Impero achemenide, attuando una forte politica espansionistica, era ancora relativamente giovane e quindi potenziale facile vittima dei contrasti fra le popolazioni assoggettate. Prima della rivolta delle citt\u00e0 della Ionia il re Dario I di Persia aveva cominciato un programma di colonizzazione ai danni delle popolazioni della penisola balcanica, sottomettendo la Tracia e costringendo il Regno di Macedonia a diventare suo alleato; una politica cos\u00ec aggressiva non poteva essere tollerata dalle \"poleis\" greche che appoggiarono cos\u00ec la rivolta delle proprie colonie in Asia Minore, minacciando l'integrit\u00e0 dell'Impero persiano. Il sostegno all'insurrezione si rivel\u00f2 quindi un \"casus belli\" ideale per annientare politicamente l'avversario e punirlo per il suo intervento.\nLa rivolta ionia (499-493 a.C.) si scaten\u00f2 dopo la fallita aggressione all'isola di Nasso da parte delle forze coalizzate di Lidia e della citt\u00e0 di Mileto, comandate dal satrapo Artaferne e dal tiranno Aristagora. In conseguenza della sconfitta quest'ultimo, avendo capito che il satrapo l'avrebbe sollevato dall'incarico, decise di abdicare e di proclamare la democrazia. Tale esempio fu seguito dai cittadini delle altre colonie greche della Ionia che deposero i propri tiranni e proclamarono il regime democratico, prendendo a modello quanto avvenuto ad Atene con la cacciata del tiranno Ippia e l'instaurazione della democrazia per opera di Clistene. Assunto il comando di questo processo d'insurrezione, che nei suoi piani non mirava solo a favorire la nascita di sistemi democratici ma anche a liberare le \"poleis\" dall'ingerenza persiana, Aristagora chiese il supporto delle citt\u00e0 della madrepatria sperando gli inviassero un consistente aiuto militare; l'appello, per\u00f2, venne raccolto solo da Atene e da Eretria che inviarono l'una venti e l'altra cinque navi.\nIl coinvolgimento di Atene nelle vicende relative all'insurrezione si deve a una complessa concatenazione di circostanze, che traggono le loro origini dall'istituzione in citt\u00e0 della democrazia durante il VI secolo a.C. Nel 510 a.C., con l'aiuto del re di Sparta Cleomene I, il popolo ateniese riusc\u00ec a espellere Ippia, figlio di Pisistrato, il quale assieme al padre aveva comandato dispoticamente la citt\u00e0 per trentasei anni. Ippia trov\u00f2 rifugio a Sardi, ospite presso la corte di Artaferne: sceso a patti coi Persiani, sfrutt\u00f2 le proprie conoscenze per consigliare loro le migliori strategie di attacco a danno degli Ateniesi in cambio del suo ritorno al potere. Contemporaneamente Cleomene permise l'insediamento di un governo filo-oligarchico di natura tirannica, retto da Isagora, che si oppose al potenziamento e al perfezionamento delle riforme gi\u00e0 proposte a suo tempo da Solone e auspicate da Clistene; il politico di ispirazione filo-democratica, nonostante il sostegno popolare, venne sconfitto politicamente e quindi esiliato. Il tentativo di instaurare un regime oligarchico sul modello spartano tuttavia fall\u00ec ben presto e la rivolta estromise Isagora mentre Cleomene, cacciato, non riusc\u00ec pi\u00f9 a condizionare la politica ateniese. Il popolo richiam\u00f2 in citt\u00e0 Clistene (507 a.C.) e gli permise di effettuare le riforme di carattere democratico per le quali sarebbe divenuto celebre. Questo livello di indipendenza comport\u00f2 per i cittadini ateniesi il consolidamento del loro desiderio di autonomia ai danni della politica anti-democratica promossa da Ippia, degli interventi di varia natura spartani e delle mire persiane.\nCleomene quindi marci\u00f2 su Atene con il proprio esercito, ma il suo intervento alla fine non produsse alcun risultato, se non quello di costringere gli Ateniesi a chiedere aiuto ad Artaferne. Giunti a Sardi, gli ambasciatori greci accettarono di concedere al satrapo \"terra e acqua\" () in segno di sottomissione, in conformit\u00e0 con gli usi del tempo, ma quando tornarono furono severamente puniti per questo gesto. Nel frattempo Cleomene organizz\u00f2 un nuovo colpo di Stato, tentando di riportare al governo della citt\u00e0 il tiranno Ippia, ma anche questa iniziativa fu un insuccesso. Ippia, tornato alla corte di Artaferne, ripropose ai Persiani di sottomettere Atene: vi fu un vano tentativo di raggiungere un compromesso, ma l'unico modo per evitare l'intervento armato sarebbe stato il ripristino del potere di Ippia, soluzione inaccettabile ai cittadini della polis. Rifiutando la proposta di pacificazione, Atene si assumeva il rischio di candidarsi al titolo di principale avversaria dell'Impero achemenide. Bisogna per\u00f2 tenere in considerazione anche ulteriori elementi: le colonie fondavano il loro modello democratico su quello proposto dalla polis ateniese e gli stessi coloni erano di origine greca.\nAtene ed Eretria inviarono quindi un contingente complessivo di venticinque triremi per appoggiare la rivolta. Arrivato \"in loco\", l'esercito greco riusc\u00ec a marciare fino a Sardi, bruciando la citt\u00e0 bassa; tuttavia, costretto a ripiegare verso la costa in seguito all'intervento dell'esercito persiano, ebbe a soffrire un gran numero di morti durante la precipitosa ritirata. L'azione si rivel\u00f2 non solo inutile, ma caus\u00f2 la definitiva rottura delle relazioni diplomatiche tra i due avversari e la nascita del desiderio di vendetta da parte di Dario: Erodoto narra in un aneddoto che il sovrano, imbracciato l'arco, abbia lanciato una freccia contro il cielo chiedendo a Zeus di potersi vendicare e che incaric\u00f2 un servitore di ricordargli, ogni giorno prima di cena, il suo proposito di vendetta.\nLo schieramento ellenico venne definitivamente sbaragliato dopo una serie di scontri minori successivi alla battaglia di Lade, conclusasi nel 494 a.C. con una decisiva vittoria della flotta persiana; nel 493 a.C. ogni resistenza greca ebbe termine. La fine delle ostilit\u00e0 garant\u00ec una serie di vantaggi per Dario che afferm\u00f2 definitivamente il suo controllo sulle colonie greche della Ionia, annesse alcune isole dell'Egeo orientale e alcuni territori circostanti il mar di Marmara. Inoltre la pacificazione dell'Asia Minore gli diede la possibilit\u00e0 di cominciare la campagna militare punitiva ai danni delle \"poleis\" intervenute nella rivolta a favore dei ribelli.\nGi\u00e0 nel 492 a.C. Dario invi\u00f2 un contingente militare in Grecia sotto il comando di suo genero Mardonio, condottiero tra i pi\u00f9 prestigiosi: riconquistata la Tracia e costretto alla sottomissione il Regno di Macedonia di Alessandro I, l'invasione fall\u00ec a causa di una tempesta presso il monte Athos che distrusse la flotta persiana. Nel 490 a.C. Dario allest\u00ec una seconda spedizione, questa volta guidata dai generali Dati e da Artaferne (questi figlio dell'omonimo satrapo di Sardi); Mardonio, ferito durante la precedente tentata invasione, era infatti caduto in disgrazia. La campagna aveva tre finalit\u00e0 principali: sottomettere le isole Cicladi, punire le \"poleis\" di Nasso, Atene ed Eretria per l'ostilit\u00e0 dimostrata contro l'impero e annettere la Grecia tutta. Dopo aver attaccato con successo Nasso, il contingente militare giunse in Eubea durante l'estate, e la citt\u00e0 di Eretria fu presa e incendiata. In seguito la flotta si spost\u00f2 verso sud, in direzione della citt\u00e0 di Atene, obiettivo finale della spedizione.\nFonti.\nErodoto.\nTutti gli storici concordano sul fatto che la fonte principale riguardante le guerre persiane sia l'opera di Erodoto \"Le storie\", la cui attendibilit\u00e0 \u00e8 da sempre discussa. L'autore, infatti, afferma di essersi basato su fonti orali e inoltre dichiara di avere come fine ultimo quello di far ricordare ai posteri la storia delle guerre persiane, prendendo a modello l'epica omerica. Egli, quindi, non scrisse un trattato storiografico secondo i dettami odierni poich\u00e9 non cit\u00f2 le sue fonti, n\u00e9 rifer\u00ec dati tecnici che oggi non verrebbero certamente trascurati.\nMentre alcuni storici ritengono che Erodoto, in molti casi, abbia inteso avvalorare le sue idee a scapito della loro attendibilit\u00e0, senza per\u00f2 produrre prove a sostegno di tale ipotesi; la maggior parte degli studiosi lo ritiene uno storico onesto e non di parte, anche se riport\u00f2 molti dati chiaramente esagerati, fino a sconfinare nel mito. Bisogna quindi valutare con attenzione le informazioni che riporta quando dichiara di essere stato testimone dei fatti (le guerre persiane, ad esempio, scoppiarono prima che nascesse e si svolsero durante i suoi primi anni di vita), nonch\u00e9 i dati prodotti dai suoi informatori, i quali potrebbero avergli passato dati scorretti.\nErodoto aveva scarsissime nozioni di arte bellica e tattiche militari, pertanto descrisse le guerre persiane in un modo che si rif\u00e0 ai racconti epici; per questo motivo probabilmente accett\u00f2 anche numeri assurdi per quantificare gli effettivi stanziati dai Persiani nella seconda guerra persiana, e prefer\u00ec spesso riferire azioni compiute da singoli piuttosto che da interi eserciti. La mancanza di particolari tecnici (dovuta anche al fatto che i testimoni interpellati da Erodoto, spesso soldati dell'una o dell'altra parte, non ricordavano con precisione gli eventi a distanza di decenni) rende spesso difficile la comprensione degli avvenimenti.\nIn conclusione molti studiosi accettano l'affermazione di Charles Hignett secondo la quale \"Erodoto fornisce l'unica base sicura per una ricostruzione moderna delle guerre persiane, dato che non si pu\u00f2 dare alcuna fiducia agli altri resoconti quando differiscono da Erodoto\".\nIl resoconto di Erodoto della battaglia.\nPer quanto riguarda la battaglia di Maratona in particolare, Erodoto \u00e8 la fonte scritta pi\u00f9 antica in assoluto; l'unica fonte anteriore \u00e8 un affresco posto nella Sto\u00e0 Pecile, andato distrutto ma descritto da Pausania il Periegeta nel II secolo d.C.\nIl resoconto di Erodoto \u00e8 stato oggetto di numerose critiche (viene spesso citata in proposito una frase di Arnold Wycombe Gomme del 1952, \"tutti sanno che il resoconto della battaglia di Maratona fornito da Erodoto non funziona\"), sia per il gran numero di omissioni sia per i vari passaggi incongruenti. La causa si deve imputare alle testimonianze fornite dai veterani i quali non fornirono sicuramente dati oggettivi, tramandando, invece, versioni della battaglia a loro congeniali.\nPeter Krentz fornisce una sintesi dei punti in cui Erodoto viene pi\u00f9 discusso. Egli omette:\nInoltre descrive:\nAltri scrittori antichi.\nLe fonti complementari a Erodoto sono:\nDatazione.\nErodoto attribuisce a numerosi eventi una data tratta dal calendario lunisolare, basato sul ciclo metonico: calendario usato da numerose citt\u00e0 greche, ognuna delle quali ne aveva una propria variante. I calcoli astronomici ci permettono di assegnare una data precisa nella quale si svolse la battaglia nel calendario giuliano, ma gli studiosi non sono concordi. Tutte le date proposte si collocano generalmente tra i mesi di agosto e settembre.\nPhilipp August B\u00f6ckh nel 1855 asser\u00ec che la battaglia si svolse il 12 settembre 490 a.C., data spesso accettata come corretta. L'ipotesi viene sviluppata prendendo per certo che l'esercito spartano part\u00ec solo alla fine delle festivit\u00e0 delle Carnee. Vista la possibilit\u00e0 che il calendario lacedemone fosse un mese avanti rispetto a quello ateniese, la battaglia potrebbe essere stata combattuta il 12 agosto del medesimo anno.\nUn calcolo diverso \u00e8 stato fatto dallo storico Nicholas Sekunda. Basandosi sulla data riportata da Erodoto per l'arrivo a Sparta di Filippide (il 9 di metagitnione), sul fatto che gli Spartani partirono con la luna piena (verificatasi secondo calcoli astronomici il 15), sulla notizia riportata ancora da Erodoto che giunsero ad Atene dopo tre giorni di viaggio (cio\u00e8 il 18) e visto che secondo Platone arrivarono il giorno dopo la battaglia, Sekunda giunge alla conclusione che lo scontro si sia verificato il 17 di metagitnione. La conversione nel calendario giuliano, fatta ipotizzando che non ci siano sfasature (improbabili dato che metagitnione era solo il secondo mese dell'anno), porta in questo caso alla data dell'11 settembre.\nPlutarco ricorda che gli Ateniesi celebravano la vittoria di Maratona il 6 boedromione, ma convertire la data al calendario giuliano \u00e8 molto complesso.\nPeter Krentz infatti asserisce che vi sia la possibilit\u00e0 che il calendario di Atene fosse stato manipolato in modo che la battaglia non interferisse con la celebrazione dei misteri eleusini e, visto che trascorsero alcuni giorni di studio tra i contingenti prima della battaglia, ritiene che non si possa stabilire una datazione certa.\nForze in campo.\nLa quantificazione delle forze impiegate dai due schieramenti durante la battaglia risulta essere piuttosto ardua. Erodoto, fonte insostituibile per la ricostruzione della battaglia, non riporta la grandezza dei due eserciti: accenna soltanto che la flotta persiana era composta da 600 imbarcazioni. Gli autori successivi spesso ingigantirono gli effettivi persiani, sottolineando cos\u00ec il valore dei Greci.\nForze greche.\nLa maggior parte delle fonti antiche concorda sul fatto che nella piana di Maratona ci fossero circa 10\u00a0000 opliti greci: Erodoto non fornisce una cifra esatta mentre Cornelio Nepote, Pausania e Plutarco riportano la presenza di circa 9\u00a0000 opliti ateniesi e di 1\u00a0000 soldati provenienti dalla polis di Platea. Pausania precisa che i Greci in totale erano meno di 10\u00a0000 e che il contingente ateniese era composto da non pi\u00f9 di 9\u00a0000 uomini, tra cui schiavi e anziani; Marco Giuniano Giustino parla di 10\u00a0000 Ateniesi e 1\u00a0000 Plateesi. Dato che il numero degli effettivi mobilitati non si allontana da quello che lo stesso Erodoto riporta per i contingenti impegnati nella battaglia di Platea, si pu\u00f2 ipotizzare che gli storici non si siano discostati dalla realt\u00e0 dei fatti.\nPer quanto riguarda la presenza della cavalleria greca, non registrata dagli storici antichi, si ritiene che gli Ateniesi, pur disponendo di un corpo di cavalieri, abbiano deciso di non utilizzarlo pensando che fosse troppo debole in confronto a quello persiano.\nGli storici moderni solitamente accettano la cifra approssimativa di 10\u00a0000 opliti, ma spesso fanno notare che bisogna aggiungere ad essa i contingenti armati alla leggera, che in genere vengono equiparati come numero di effettivi a quello degli opliti:\nPausania fa notare che prima della battaglia Milziade aveva proposto all'assemblea ateniese di liberare un certo numero di schiavi per farli combattere (provvedimento straordinario adottato solo altre due volte nella storia di Atene, in occasione della battaglia delle Arginuse nel 406 a.C. e della battaglia di Cheronea nel 338 a.C.), tant'\u00e8 vero che il monumento commemorativo riportava i nomi di molti schiavi liberati per i loro servigi militari. Molti studiosi ritengono la cosa poco plausibile e suppongono che a Maratona non abbiano combattuto degli schiavi. Secondo Nicholas Sekunda l'esercito ateniese al completo contava 9\u00a0000 uomini, e quindi Milziade per rinfoltire i ranghi convinse il popolo ad arruolare anche gli ultracinquantenni e un certo numero di schiavi liberati per l'occasione.\nForze persiane.\nPer quanto riguarda lo schieramento persiano sono state rigettate le valutazioni numeriche degli storici antichi, le quali riferiscono di varie decine di migliaia di effettivi (le loro stime sono comprese tra un minimo di 80\u00a0000 uomini e un massimo di 600\u00a0000); l'unico a non dare cifre sulle truppe terrestri \u00e8 Erodoto. La ricostruzione dell'entit\u00e0 degli effettivi del corpo di spedizione persiano \u00e8 tuttora oggetto di dibattito fra gli studiosi.\nLa flotta secondo i dati forniti da Erodoto doveva essere composta da 600 navi, ma si pensa che tale cifra possa far riferimento al potenziale marittimo persiano pi\u00f9 che alla sua dimensione reale. Data la scarsa resistenza che Dario pensava di incontrare, essa comunque numericamente appare esagerata, per cui il numero delle navi viene a volte ridotto a 300.\nIl numero dei fanti e dei cavalieri stanziati dai Persiani \u00e8 molto incerto e le ipotesi trovano fondamento principalmente da questi presupposti: il numero di navi (600, 300 o meno) e il numero dei caduti (6\u00a0400) fornito da Erodoto in rapporto col contingente greco (circa 10\u00a0000 uomini). Quindi le stime avanzate solitamente individuano in un intervallo di effettivi persiani compreso tra 20\u00a0000 e 30\u00a0000 o in modo pi\u00f9 approssimativo tra 15\u00a0000 o 40\u00a0000 uomini di fanteria, e tra 200 e 3\u00a0000 o circa 1\u00a0000 per la cavalleria.\nAntefatti.\nSbarco persiano a Maratona.\nDopo aver preso Eretria i Persiani veleggiarono verso sud, in direzione dell'Attica, e attraccarono presso la baia di Maratona a circa 40 chilometri da Atene, consigliati dall'ex tiranno Ippia che partecipava alla spedizione; secondo Erodoto i generali Dati e Artaferne scelsero la piana di Maratona \u00abperch\u00e9 era la parte dell'Attica migliore per la cavalleria e al tempo stesso la pi\u00f9 vicina ad Eretria\u00bb. Questa frase di Erodoto \u00e8 stata molto contestata, dato che alcuni storici la ritengono sbagliata, mentre altri l'accettano ma la reputano inadeguata per spiegare la decisione persiana di sbarcare a Maratona.\nColoro che ritengono sbagliata la frase sottolineano che Maratona non \u00e8 la parte dell'Attica pi\u00f9 vicina a Eretria (alcuni poi non vedono perch\u00e9 la vicinanza alla citt\u00e0 potesse in qualche modo influenzare la scelta dello sbarco) e che la piana del Cefiso sarebbe stata pi\u00f9 adatta alla cavalleria; \u00e8 stato fatto notare che c'erano altri luoghi adatti per poter sferrare un attacco ad Atene.\nAlle ragioni per lo sbarco a Maratona elencate da Erodoto sono state fatte numerose aggiunte.\nSempre nel contesto dello sbarco persiano, Erodoto afferma che Ippia ebbe due visioni contrastanti: l'una gli suggeriva che sarebbe riuscito a conquistare il potere, l'altra che non vi era alcuna possibilit\u00e0 di vittoria sugli Ateniesi.\nFidippide a Sparta.\nSecondo il resoconto di Erodoto, gli strateghi ateniesi mandarono a Sparta il celebre emerodromo Fidippide per chiederne l'intervento contro i Persiani. Fidippide giunse a Sparta il giorno dopo la sua partenza e fece la sua richiesta ai magistrati (probabilmente agli efori o a loro e alla gherusia), che risposero che avrebbero inviato il proprio contingente non prima della notte di plenilunio, poich\u00e9 in quei giorni era proibita ogni attivit\u00e0 bellica.\nSono state avanzate tre possibili spiegazioni per la scelta di Sparta di non intervenire subito:\nIn conclusione gran parte degli storici ritiene che la vera ragione del ritardo spartano sia da attribuire allo scrupolo religioso, ma non ci sono abbastanza dati per poterlo affermare con sicurezza.\nSecondo Lionel Scott \u00e8 possibile che l'assemblea o la boul\u00e9 (non gli strateghi, nominati erroneamente da Erodoto) abbia mandato Fidippide a Sparta dopo la presa di Eretria, ma prima dello sbarco a Maratona, visto che Fidippide non menziona quest'ultimo fatto nel suo discorso agli Spartani. Tuttavia ci\u00f2 appare in contrasto con quanto detto da Erodoto, il quale nel riportare il discorso dell'emerodromo, scrive che Eretria era \"ormai asservita\".\nCi\u00f2 che pu\u00f2 apparire pi\u00f9 inverosimile nel racconto di Erodoto \u00e8 il fatto che Fidippide abbia compiuto il tragitto da Atene a Sparta (circa 220-240 chilometri) in un giorno solo. Gli storici moderni tuttavia hanno ampiamente dimostrato che quest'impresa \u00e8 possibile, tant'\u00e8 che nel 2007 una corsa da Atene a Sparta di 244,56 chilometri \u00e8 stata conclusa entro 36 ore da 157 partecipanti; mentre il record, del greco Yiannis Kouros, \u00e8 di 20 ore e 29 minuti.\nMarcia ateniese verso Maratona.\nQuando si seppe dello sbarco, ad Atene ci fu un acceso dibattito su quale fosse la tattica migliore da adottare per affrontare la minaccia. Mentre alcuni erano propensi ad aspettare l'arrivo dei Persiani dentro le mura della citt\u00e0 (che per altro all'epoca erano di dimensioni probabilmente ancora troppo ridotte per garantire un'efficace difesa), seguendo la tattica scelta da Eretria, che tuttavia non l'aveva salvata dalla distruzione, altri, tra cui lo stratego Milziade, si battevano per affrontare i Persiani a Maratona, impedendo loro di marciare su Atene. Alla fine fu approvato il decreto proposto da Milziade, quindi i soldati, fatte le provviste necessarie, partirono. Il decreto, pur non essendo citato da Erodoto, viene solitamente accettato come vero dagli storici, anche perch\u00e9 citato da Aristotele, Demostene e Plutarco.\nI soldati ateniesi, guidati dal polemarco Callimaco di Afidna e da dieci strateghi, marciarono dunque in direzione della piana, con l'intento di bloccarne le due uscite, impedendo cos\u00ec ai Persiani di penetrare nell'entroterra attico. Qui giunti si accamparono al santuario di Eracle, posto all'estremit\u00e0 sud-occidentale della pianura, dove furono raggiunti dal contingente plateese. Riguardo all'intervento di questa polis nel conflitto, Erodoto afferma che decise di intervenire poich\u00e9 loro protetta.\nC'\u00e8 stato un grande dibattito su quale strada abbiano seguito gli Ateniesi per recarsi a Maratona. Una delle ipotesi prese in esame fu la strada costiera, la quale passando da sud raggiungeva il luogo dello sbarco dopo circa 40 chilometri, mentre quella montana che passava a nord era soltanto di circa 35 chilometri, anche se aveva molte strettoie e gli ultimi chilometri erano difficilmente praticabili perch\u00e9 ondulati e probabilmente intralciati dalle foreste che all'epoca vi crescevano. Nonostante alcuni storici propendano per la strada pi\u00f9 corta, \u00e8 stato obiettato che percorrere una via del genere sarebbe stato molto difficile per un esercito regolare, causando vari ritardi (circostanza che gli Ateniesi volevano evitare proprio per prevenire un eventuale attacco persiano) e soprattutto avrebbe lasciato la possibilit\u00e0 ai Persiani di aggirare gli Ateniesi prendendo la strada costiera; di conseguenza attualmente si tende a preferire l'ipotesi della via litoranea. \u00c8 stata anche formulata l'ipotesi che il corpo di spedizione di Atene abbia percorso questa via, mentre gli Ateniesi sparsi per il resto dell'Attica sarebbero giunti a Maratona in seguito, passando per il sentiero montano.\nGiorni di stallo.\nPer vari giorni (da sei a nove) gli eserciti non si affrontarono, rimanendo accampati ai lati opposti della piana. I motivi di tale situazione di stallo si devono dedurre dalla descrizione della situazione precedente la battaglia, nella quale sono state riscontrate varie incongruenze.\nUna di queste riguarda il comando della spedizione: a Maratona erano presenti tutti e dieci gli strateghi (compreso Milziade), eletti dal popolo ateniese diviso in trib\u00f9 secondo le norme imposte dalla riforma di Clistene; mentre il comandante in capo dell'esercito era il polemarco Callimaco di Afidna. Erodoto suggerisce che il comando della spedizione fosse affidato a rotazione a ciascuno degli strateghi, ma secondo alcuni storici potrebbe invece trattarsi di un espediente atto a giustificare alcune incoerenze sorte nella narrazione dei fatti, non essendo questa strategia confermata da altre fonti. Nel racconto di Erodoto si evidenzia infatti che Milziade era pronto allo scontro anche senza l'appoggio spartano, ma scelse il suo giorno di comando per attaccare, nonostante gli strateghi (appoggiando la sua determinazione) gli avessero gi\u00e0 ceduto ognuno il proprio. Il rimandare l'inizio delle ostilit\u00e0 potrebbe essere stato indotto da una tattica ritenuta vantaggiosa per gli Ateniesi, questa scelta si mostra per\u00f2 in aperta contraddizione rispetto alla ferma volont\u00e0 di dare battaglia attribuita a Milziade e quindi alcuni ipotizzano che il passaggio del potere di stratego in stratego possa essere una macchinazione per giustificare l'impossibilit\u00e0 di Milziade di agire prima, in quanto impedito dai colleghi, anche se gli storici non sono tutti concordi.\nGli Ateniesi avevano certamente buone ragioni per attendere: si aspettavano l'arrivo degli Spartani entro pochi giorni; sapevano che i Persiani avevano risorse di acqua, cibo e foraggio limitate ed erano per di pi\u00f9 a rischio epidemie a causa della grande quantit\u00e0 di escrementi prodotti da uomini e cavalli per molti giorni in uno spazio limitato; e infine speravano che gli invasori fossero i primi ad attaccare, dato che cos\u00ec si sarebbe combattuto in un'area della pianura meno adatta alla cavalleria. Inoltre vi era il rischio concreto che, in caso di sconfitta (probabile, data la loro inferiorit\u00e0 numerica, dovuta ad un rapporto di circa 1 a 2 e la possibilit\u00e0 concreta, in pianura, di accerchiamento da parte della cavalleria persiana), avrebbero lasciato irrimediabilmente scoperta Atene.\nAnche i Persiani per\u00f2 avevano motivi per temporeggiare: probabilmente speravano di prendere Atene grazie a dei traditori, come avevano gi\u00e0 fatto con Eretria, e forse anch'essi si auguravano che fossero i Greci ad attaccare in modo da poter sfruttare la forza d'urto della cavalleria su un terreno che ben si prestava a tale manovra; \u00e8 inoltre possibile che considerassero il confronto tra le rispettive fanterie un azzardo, poich\u00e9 le armature degli opliti ateniesi erano decisamente superiori alle protezioni leggere in dotazione ai fanti persiani. Tale realt\u00e0 tattica fu confermata nei successivi scontri fra Persiani e Greci alle Termopili e a Platea durante la seconda guerra persiana.\nLa decisione ateniese di attaccare.\nLa situazione di stallo venne interrotta quando gli Ateniesi decisero di attaccare. Secondo Erodoto, il voto decisivo per tale scelta spett\u00f2 al polemarco, che, ascoltate le argomentazioni che Milziade produsse presso l'assemblea degli strateghi, dovette risolvere la situazione di stallo creatasi, con cinque voti contrari all'attacco e cinque a favore. Tale discorso \u00e8 stato forse inventato da Erodoto, dato che in vari passi sembra fatto apposta per il lettore e risulta ampiamente inverosimile; inoltre si pu\u00f2 notare un elemento in comune con un altro discorso da lui riferito durante le guerre persiane, quello di Dionisio di Focea prima della battaglia di Lade, visto che in entrambi si pone un forte accento sull'importanza del momento e sulla forte contrapposizione tra libert\u00e0 e schiavit\u00f9. Erodoto si sofferma sulla questione del titolo di polemarco, che secondo lo storico era nominato per sorteggio; questa affermazione \u00e8 per\u00f2 in contrasto con Aristotele, il quale dichiara che il sorteggio fu introdotto solo nel 487-486 a.C.. Ci\u00f2 ha sollevato molte polemiche: mentre alcuni storici accusano Erodoto di anacronismo (peraltro frequente nelle sue \"Storie\"), altri pensano che il polemarco fosse sorteggiato gi\u00e0 prima del 487 (cos\u00ec come l'arconte eponimo e l'arconte basileus) o che sia Aristotele a sbagliarsi.\nNon si sa tuttora cosa davvero spinse gli Ateniesi a dare battaglia e varie sono state le ipotesi avanzate.\nLa possibile divisione dell'esercito persiano.\nNon si sa per certo se tutti gli effettivi persiani combatterono a Maratona: \u00e8 ancora aperto il dibattito su una possibile divisione dell'esercito persiano prima della battaglia.\nGli storici che giungono a questa conclusione si basano su diversi fattori. Innanzitutto, Erodoto non parla del ruolo della cavalleria durante la battaglia, scrive che gli Ateniesi catturarono solo sette navi e riporta la corsa degli Ateniesi verso il Falero dopo la battaglia. Inoltre, Nepote afferma che i Persiani avrebbero combattuto con 100\u00a0000 fanti e 10\u00a0000 cavalieri (cio\u00e8 la met\u00e0 delle forze, dato che in precedenza riportava un totale di 200\u00a0000 fanti). Infine un proverbio () estratto dalla \"Suda\" afferma che gli Ateniesi avrebbero deciso di combattere dopo che gli Ioni erano andati a informarli dell'allontanamento della cavalleria persiana.\nQuesta teoria, enunciata per la prima volta nel 1857-67 da Ernst Curtius, ripresa nel 1895 da Reginald Walter Macan, diffusa nel 1899 da John Arthur Ruskin Munro e successivamente accettata con delle varianti da vari storici, sostiene che la cavalleria persiana avesse lasciato la piana per una qualche ragione e che i Greci abbiano ritenuto vantaggioso sfruttarne l'assenza. Sulla base dell'assenza della cavalleria si sono sviluppate numerose ipotesi:\nL'ipotesi della divisione dell'esercito, per quanto accettata da gran parte degli storici, \u00e8 stata per\u00f2 oggetto di alcune critiche.\nSecondo Peter Krentz, Milziade decise di dare inizio alla battaglia perch\u00e9 in quel momento, come aveva potuto constatare dai movimenti dei Persiani nei giorni precedenti, a quell'ora i cavalieri scendevano verso la piana dal loro accampamento nella valle di Tricorinto e quindi non potevano intervenire in un eventuale combattimento.\nRicostruzione del campo di battaglia.\nLa ricostruzione del campo di battaglia \u00e8 oggetto di un dibattito molto acceso tra gli storici per via della difficile identificazione di molti luoghi, per la scarsit\u00e0 dei dati (Erodoto non descrive minimamente l'ambiente in cui avvenne lo scontro) e per la quantit\u00e0 di modificazioni subite dalla topografia negli ultimi 2500 anni.\nGeomorfologia e vegetazione.\nLa piana alluvionale di Maratona \u00e8 lunga 9,6 e larga 1,6 chilometri ed era, secondo le testimonianze di Nonno di Panopoli, molto fertile nonch\u00e9 ricca di cespugli di finocchio, il cui termine in greco antico, \u03bc\u03ac\u03c1\u03b1\u03b8\u03bf\u03bd o \u03bc\u03ac\u03c1\u03b1\u03b8\u03bf\u03c2, diede origine al nome; \u00e8 circondata da alture in materiale scistoso e marmo con altezza massima di 560 metri che si protendono nel mare, a nord-est della piana, a formare la penisola di Cinosura. Le colture non ostacolarono il movimento degli eserciti fatta eccezione per la vite a sud del Caradro, presenza ipotizzata da G. B. Grundy, che avrebbe potuto intralciare l'azione della cavalleria persiana.\nIl torrente Caradro, che sgorga dal Parnes e sfocia a met\u00e0 costa, nell'antichit\u00e0 era caratterizzato da rive molto scoscese e profonde ed \u00e8 stato uno dei corsi d'acqua che ha favorito l'ingrandimento della piana trasportando a valle detriti. Considerato come le mappe antiche risultino contraddittorie, alcuni storici affermano che la foce non si sia spostata dal V secolo a.C., mentre altri pensano che sfociasse nella Grande Palude. La sua importanza durante la battaglia fu trascurabile, in quanto durante un'estate secca non poteva intralciare gli eserciti.\nL'estensione della Grande Palude (che oggi \u00e8 larga 2-3 chilometri e ha circa da 9,6 a 11,2 chilometri di circonferenza) all'epoca della battaglia \u00e8 tuttora dibattuta: non si sa con esattezza se la formazione della Grande Palude, isolata dal resto del mare da un cordone di sabbia, sia da datare prima o dopo la battaglia. Pausania affermava che si trattava di un lago in comunicazione col mare mediante un emissario e che conteneva acqua dolce, la quale per\u00f2 diventava salata vicino alla foce. Alcuni studiosi, spinti dal fatto che non si sa quanto fosse fondo il passaggio tra mare e palude, hanno teorizzato che alcune navi persiane fossero ancorate all'interno di questo specchio d'acqua.\nLa principale delle sorgenti (presenti tuttora) che alimentano i torrenti della piana \u00e8 quella di Megalo Mati, da identificare probabilmente con la sorgente Macaria citata da Pausania che un tempo, secondo quanto detto da Strabone e William Martin Leake, portava acqua ad Atene. Dato che le possibilit\u00e0 d'approvvigionamento idrico erano pari per le zone dove si accamparono i due eserciti, i Greci, molto meno numerosi dei loro aggressori, ebbero acqua a sufficienza.\nSommersa prima del 18000 a.C. e ancora tra l'8000 e il 6000 a.C., la piana di Maratona venne poi ampliata dai torrenti che vi transitavano e vi depositavano sedimenti, ma non si sa con precisione quanto fosse estesa nel 490 a.C., dato che non sono mai stati realizzati studi con carotaggi del suolo. Alcuni studiosi ipotizzano che la costa non si sia troppo spostata rispetto al 490 a.C.\nLuoghi esistenti prima della battaglia.\nDibattuta in modo acceso \u00e8 la collocazione del santuario di Eracle presso il quale si accamparono i Greci, collocato secondo Luciano vicino alla tomba di Euristeo. Delle molte teorie avanzate in epoca moderna, quelle che ne vedono la collocazione all'imboccatura della valle di Vrana o presso Valaria non sono state confutate per la presenza di fondamenta nel primo caso e per quella di iscrizioni su Eracle nel secondo, avvalorato pure dalla collocazione. Cornelio Nepote dedica una particolare attenzione alla descrizione dell'accampamento ateniese, descrivendolo come ben protetto.\nPure per la collocazione del demo di Maratona nessuna delle varie teorie pu\u00f2 dirsi certa in assenza di prove decisive. Molte teorie sono gi\u00e0 state confutate e rimangono valide quelle che lo collocano all'ingresso sud-ovest della piana o nella zona di Plasi, aree dove i reperti sono per\u00f2 di epoca posteriore. L'assenza di ritrovamenti potrebbe essere dovuta all'avanzamento del mare o al fatto che il demo era composto da abitazioni sparse.\nStrutture legate alla battaglia.\nLe mangiatoie dei cavalli di Artaferne si trovano a est del lago, o in una piccola caverna artificiale o in nicchie scavate nella roccia a met\u00e0 dell'altezza di una collina situata sopra Cato Suli, dette dai locali \"mangiatoie di Artaferne\": quest'ultima teoria concorda con quanto sostenuto da Krentz che colloca (come Leake) l'accampamento della cavalleria nella piana di Tricorinto.\nAbitata dal Neolitico all'et\u00e0 micenea la grotta di Pan, ripopolata dopo la battaglia e visitata da Pausania, fu riscoperta nel 1958: vi si trova un'iscrizione con una dedica a Pan.\nSepolture.\nSecondo il parere di tutte le fonti, gli Ateniesi furono sepolti sotto il tumulo chiamato Soros, perforato pi\u00f9 volte tra il XVIII e il XIX secolo ma ancora oggi in buono stato: la sua collocazione vicino al campo di battaglia \u00e8 comunque in contrasto con gli usi ateniesi, sebbene non sembra trovarsi dove necessariamente si svolse lo scontro. La presenza di punte di frecce fece pensare che la terra fosse stata presa dal campo di battaglia, ma ci\u00f2 non \u00e8 certo. A fianco del Soros si trovava un altro tumulo pi\u00f9 piccolo poi distrutto, dove potrebbero essere stati sepolti i Plateesi. In ogni caso il Soros non \u00e8 di grande aiuto per la ricostruzione della battaglia.\nIn uno dei tumuli funerari ritrovati nel 1970 da Spyrid\u014dn Marinatos furono rinvenuti dei corpi, identificati come quelli dei Plateesi in quanto tutti i morti erano uomini e vi sono delle similitudini tra il vasellame di questa tomba e quello rinvenuto nel tumulo ateniese: da tale scoperta Marinatos pot\u00e9 trarre la presunta prova che Pausania sbagli\u00f2 nell'affermare che i Plateesi furono sepolti con gli schiavi liberati. La distanza dalla tomba ateniese, la lontananza dalle linee greche e la cremazione dei corpi fanno per\u00f2 pensare che si tratti di una tomba privata, a dispetto della sua ubicazione sulla strada che congiunge Platea e la piana.\nNon rintracciata da Pausania, la fossa comune dove furono gettati i 6\u00a0400 persiani uccisi venne identificata da Hauptmann Eschenburg in un'area limitrofa alla Grande Palude, dove si trovavano moltissime ossa: non sono state formulate altre teorie.\nMonumenti.\nA circa 600-700 metri dal Soros si trova il Pyrgos o monumento a Milziade, la cui antica copertura in marmo bianco scomparve durante il XIX secolo, visto che gi\u00e0 nel 1890 restavano solo mattoni e malta. Eugene Vanderpool ipotizz\u00f2 che il Pyrgos fosse una torre medievale costruita coi resti dei monumenti antichi della piana.\nEugene Vanderpool, scavando vicino alla cappella di Panagia e rinvenendo vari frammenti riconducibili a una colonna ionica innalzata tra il 450 a.C. e il 475 a.C., ritenne di aver trovato il trofeo di marmo bianco citato da Pausania. Secondo la critica moderna, tale opera venne innalzata il giorno stesso della battaglia appendendo armi persiane e fu portata nell'attuale forma da Cimone attorno al 460 a.C.: si trova nel punto ove cominci\u00f2 la fuga dei nemici. In occasione delle Olimpiadi del 2004 \u00e8 stato eretto un trofeo simile accanto ai resti dell'originale.\nLa battaglia.\nSchieramenti degli eserciti.\nRisulta tuttora dibattuta tra gli storici la posizione degli eserciti schierati, con una linea di fronte lunga circa 1,5 chilometri.\nCallimaco, in quanto polemarco, comandava l'ala destra dello schieramento greco, mentre gli alleati Plateesi furono schierati in fondo all'ala sinistra; sull'ordine esatto delle trib\u00f9 ateniesi, che citando Erodoto erano disposte \"secondo il loro ordine\", ci sono varie ipotesi. Le due trib\u00f9 che costituivano la colonna centrale dello schieramento, ossia la trib\u00f9 Leontide guidata da Temistocle e la trib\u00f9 Antiochide guidata da Aristide, si schierarono su quattro ranghi contrariamente alle altre, che erano invece in fila per otto.\nSebbene possa apparire che tale schieramento fosse stato voluto per pareggiare in lunghezza quello persiano ed evitare cos\u00ec un possibile aggiramento sul fianco, alcuni studiosi moderni suggeriscono che questa decisione sia stata presa per permettere l'accerchiamento della colonna centrale persiana non appena avesse sfondato la fila centrale: tuttavia non si pu\u00f2 essere sicuri di una simile tattica, che esula infatti dal pensiero militare greco dell'epoca. e che venne formalizzata per la prima volta solo nella battaglia di Leuttra (371 a.C.). Non \u00e8 infine noto se a ordinare questa manovra sia stato Callimaco o Milziade.\nDell'altro esercito si sa soltanto che i Persiani e i Saci erano schierati al centro, mentre le ali riunivano truppe pi\u00f9 deboli. Riguardo l'ambigua questione della cavalleria, molti propendono per l'ipotesi che fosse presente a Maratona nel momento della battaglia (Gordon Shrimpton, ad esempio, ha sostenuto che i Saci schierati al centro fossero cavalieri; \u00e8 possibile che abbiano contribuito all'iniziale vittoria persiana al centro): vari storici pensano che la cavalleria fosse stata presa di sorpresa e non avesse avuto il tempo di prepararsi o che comunque non avesse potuto influenzare molto la battaglia (la falange era avvantaggiata negli scontri frontali ed era protetta sui fianchi dal monte Agrieliki e dal mare - se si segue l'ipotesi degli eserciti perpendicolari al mare), visto che Erodoto non la menziona.\nLa carica greca.\nErodoto afferma che la distanza fra le due armate al momento della battaglia era di almeno otto stadi, ovvero poco pi\u00f9 di 1400 metri. Erodoto riferisce che gli Ateniesi, dopo aver officiato sacrifici agli dei che ebbero esito positivo, percorsero l'intera distanza che li separava dai nemici \"di corsa\" (, anche se alcuni ritengono che si debba tradurre come \"a passo veloce\") e aggiunge che tutto questo provoc\u00f2 stupore tra le file persiane, dato che nessun altro esercito greco affrontato aveva mai iniziato una manovra del genere. In particolare, gli aggressori pensavano secondo Erodoto che gli Ateniesi fossero pazzi e destinati a morte certa poich\u00e9 in svantaggio numerico, stanchi per la corsa, sprovvisti di cavalli e arcieri. Erodoto inoltre riporta che i Greci, prima di Maratona, considerassero l'esercito persiano invincibile: il solo nome dei Medi provocava il terrore tra di loro.\nLa presunta corsa di otto stadi non ha per\u00f2 convinto gran parte degli storici, che sono quasi tutti scettici riguardo alla sua veridicit\u00e0.\nSvolgimento.\nContinuamente sotto tiro degli arcieri, gli Ateniesi avanzarono in direzione dei Persiani e si scontrarono con i reparti avversari. Questa \u00e8 la descrizione dell'impatto fornita da Thomas Holland: \nIl vigoroso scontro provoc\u00f2 la frantumazione del settore centrale dell'esercito greco, pressato dal centro dello schieramento persiano; tuttavia le ali degli Ateniesi, pi\u00f9 numerose rispetto alla consuetudine, riuscirono prima a bloccare l'avanzata dei settori laterali persiani e in seguito a chiudere sulla colonna centrale, che si trov\u00f2 cos\u00ec circondata: gli uomini, in preda al panico, si ritirarono in disordine verso la flotta inseguiti dai Greci; alcuni soldati persiani corsero invece in direzione della Grande Palude, dove affogarono. Gli Ateniesi, costretto il nemico alla fuga in direzione delle navi, riuscirono ad impadronirsi di sette triremi: le altre riuscirono a salpare.\nErodoto afferma che si combatt\u00e9 \"a lungo\" (), ma non specifica meglio la durata: non si comprende se nella sua definizione di durata si debbano o meno includere la preparazione, lo schieramento, i sacrifici rituali, il combattimento corpo a corpo, l'inseguimento, le cure ai feriti e il recupero dei caduti. Sebbene le informazioni in proposito siano pressoch\u00e9 inesistenti vari storici, rifacendosi allo scrittore romano Publio Vegezio Renato, ritengono che la battaglia sia durata due-tre ore o forse anche meno (come solitamente accadeva nell'antichit\u00e0); altri, notando che Erodoto scrive che anche la battaglia di Imera dur\u00f2 \"a lungo\" e che poi specifica \"dall'alba a tarda sera\", pensano che pure a Maratona gli scontri si siano trascinati per tutto il giorno.\nPerdite.\nSecondo Erodoto gli Ateniesi persero 192 uomini: tra i morti figurava il polemarco Callimaco caduto combattendo presso le navi, lo stratego Stesilao figlio di Trasilao, Cinegiro fratello di Eschilo, la cui vicenda fu poi romanzata da Marco Giuniano Giustino. Il computo delle perdite \u00e8 generalmente accettato perch\u00e9 \u00e8 noto che Pausania fu testimone oculare della lista dei caduti divisi per trib\u00f9.\nPer quanto riguarda i Persiani, invece, la cifra fornita da Erodoto di 6\u00a0400 caduti \u00e8 oggetto di dibattito: nonostante sia stato fatto notare che gli Ateniesi, essendosi impegnati con Artemide a sacrificarle una capra per ogni Persiano ucciso, avrebbero dovuto conteggiarli con molta precisione, bisogna ricordare che secondo Pausania gran parte degli aggressori annegarono nella Grande Palude e che quindi non poterono essere contati.\nAnche il numero delle navi persiane catturate dai Greci, sette secondo Erodoto, ha destato delle perplessit\u00e0, dato che una vittoria del genere in teoria avrebbe permesso ai Greci di catturarne di pi\u00f9. \u00c8 bene per\u00f2 sottolineare che la spiaggia dello sbarco aveva un accesso facilmente difendibile e che, forse, i vascelli erano approdati dentro la Grande Palude, che offriva numerosi punti per un veloce imbarco. Nell'opinione di coloro che sostengono la teoria della divisione dell'esercito persiano, le poche navi catturate sono indice della presenza di un modesto numero di truppe, il cui imbarco fu relativamente veloce. Non si pu\u00f2 neppure escludere l'eventualit\u00e0 (seguendo il resoconto di Erodoto) che quando i Greci vittoriosi arrivarono alle navi persiane, probabilmente le truppe delle ali si erano gi\u00e0 imbarcate. \u00c8 infine incerto se Ippia prese parte ai combattimenti, anche se sembra difficile considerata l'et\u00e0; secondo Giustino cadde in battaglia, secondo la \"Suda\" mor\u00ec poco dopo la battaglia a Lemno.\nDopo la battaglia.\nIl segnale con lo scudo.\nErodoto riporta che dopo la battaglia qualcuno fece un segnale luminoso con uno scudo diretto alle navi persiane, un fatto secondo lui innegabile. Ad Atene c'era il sospetto che tale mossa fosse stata pianificata con l'appoggio della nobile famiglia degli Alcmeonidi, ma Erodoto respinge recisamente questa accusa, dato che secondo lui gli Alcmeonidi odiavano i tiranni e quindi non volevano un reinsediamento di Ippia; si diceva pure che gli Alcmeonidi avessero corrotto la Pizia per convincere gli Spartani a liberare Atene. In definitiva Erodoto dichiara di non essere in grado di indicare il responsabile di questo segnale.\nColoro che sostengono la veridicit\u00e0 del segnale sono divisi sulla localizzazione della sua sorgente, sul suo significato e sul responsabile del medesimo.\nLa veridicit\u00e0 del segnale \u00e8 stata per\u00f2 messa pi\u00f9 volte in dubbio.\nIn definitiva sembra che gran parte degli studiosi sia unanime sulla probabile inesistenza del segnale, sia per evidenti difficolt\u00e0 tecniche sia per problemi di inverosimiglianza dovuti alla forte connotazione politica dell'episodio stesso, che sembra appunto una voce messa in giro dagli avversari degli Alcmeonidi. Nonostante ci\u00f2, la questione \u00e8 certamente aperta e non mancano teorie contrarie anche recenti.\nLa leggendaria corsa di Fidippide.\nUna leggenda attribuita tradizionalmente a Erodoto, ma divulgata da Plutarco, che a sua volta cita Eraclide Pontico nell'opera \"Sulla gloria degli Ateniesi\", sostiene che Fidippide (chiamato da Plutarco Eucle o Tersippo) dopo la battaglia sarebbe corso fino ad Atene dove, pronunciata la celebre frase \"Abbiamo vinto\" (), sarebbe morto per lo sforzo. Anche Luciano di Samosata riporta la stessa leggenda, chiamando il corridore Filippide, nome preferito a Fidippide nel Medioevo, ma oggi poco diffuso.\nGli storici ritengono che questa leggenda sia solamente una fusione della reale corsa fino a Sparta compiuta dall'emerodromo prima della battaglia per chiedere il sostegno dei Lacedemoni agli Ateniesi contro l'aggressione persiana; la faticosa marcia da Maratona ad Atene fu infatti compiuta dagli Ateniesi dopo la battaglia per anticipare un possibile sbarco persiano davanti alla citt\u00e0.\nLa marcia dell'esercito greco verso Atene.\nErodoto riferisce che appena finita la battaglia la flotta persiana, dopo aver preso a bordo i prigionieri di Eretria che aveva lasciato presso l'isola di Styra, circumnavig\u00f2 Capo Sunio diretta verso il Falero; gli Ateniesi, accortisi del pericolo incombente sulla loro citt\u00e0, vi tornarono a marce forzate con la massima fretta e si accamparono presso il santuario di Eracle a Cinosarge, anticipando l'arrivo dei Persiani: costoro, una volta arrivati, restarono per un po' ancorati davanti alla costa ma infine rinunciarono e fecero vela per l'Asia. Plutarco sottolinea che gli Ateniesi lasciarono a Maratona il contingente della trib\u00f9 Antiochide comandato dallo stratego Aristide per sorvegliare i prigionieri e il bottino, mentre il resto dell'esercito si precipitava ad Atene; quest'ultimo particolare sembra sottinteso da Erodoto, che per\u00f2 non lo afferma espressamente.\nL'affermazione di Plutarco sembra convalidare un dato sottinteso da Erodoto ma non \u00e8 unanimemente accettata dagli studiosi, visto che alcuni sostengono un rientro ad Atene nello stesso giorno, mentre altri lo posticipano al giorno dopo. Vi sono varie ragioni per sostenere la prima ipotesi.\nMolte, per\u00f2, sono anche le ragioni di chi sostiene l'impossibilit\u00e0 e l'inutilit\u00e0 di questa marcia massacrante.\nIn conclusione, per quanto in base agli studi di Casson, Hodge e Holoka sembri evidente che la marcia non sia avvenuta nello stesso giorno della battaglia, gli storici sono tuttora in disaccordo su questo punto.\nLa sepoltura dei caduti.\nSecondo Peter Krentz Aristide, rimasto sul campo di battaglia con le proprie truppe, ordin\u00f2 di cominciare i preparativi per la cremazione delle salme degli Ateniesi dopo la partenza del resto dell'esercito: il luogo prescelto venne contrassegnato con uno strato di sabbia e di terra verdastra, sopra vi fu costruito un basamento in mattoni per la cremazione, largo circa 1 metro e lungo 5, che sostenne la pira. In quel luogo fu poi costruito il tumulo che divenne noto come \"Soros\", sulla cui cima furono apposte delle lapidi che riportavano i nomi dei 192 caduti divisi per trib\u00f9 di appartenenza. Questo \u00e8 l'epigramma composto da Simonide per i caduti:\nI Plateesi e gli schiavi caduti in battaglia furono sepolti in un secondo tumulo, la cui localizzazione \u00e8 discussa.\nL'esercito spartano giunse a Maratona solo il giorno successivo, dopo aver percorso 220 chilometri in soli tre giorni: desiderava vedere i caduti dello scontro. Gli Spartani, dopo aver avuto modo di visitare il campo di battaglia per vedere i corpi dei Persiani, convennero nell'affermare come la vittoria ateniese fosse stata un vero trionfo.\nDopo questa visita i Persiani furono sepolti in una fossa comune, forse scoperta nel 1884-85 da Hauptmann Eschenburg.\nRagioni della vittoria greca.\nUno degli aspetti pi\u00f9 sorprendenti della vittoria greca risiede nella gigantesca sproporzione tra le forze potenziali contrapposte: nel 490 a.C. Atene contava circa 140\u00a0000 abitanti, mentre l'impero persiano, che in settanta anni aveva conquistato gran parte del mondo conosciuto creando il pi\u00f9 grande dominio della storia fino a quell'epoca, ne contava da diciassette a trentacinque milioni. I motivi principali che spiegano questo risultato inaspettato sono, secondo gli storici, la presenza di migliori comandanti e armi dalla parte dei Greci, nonch\u00e9 l'inefficacia delle tattiche persiane adottate per questa battaglia.\nRiguardo alla superiorit\u00e0 tattica, i cui meriti sono da attribuire a Callimaco e Milziade (non si sa esattamente a chi dei due vada il maggior onore), si pu\u00f2 constatare come la duttilit\u00e0 dello schieramento alla situazione sia stato un aspetto fondamentale. Generalmente la strategia utilizzata dagli eserciti ellenici prevedeva che l'annientamento del fronte nemico avvenisse mediante l'impiego della falange oplitica negli scontri corpo a corpo, anche perch\u00e9 la tattica sviluppatasi in Grecia non teneva in considerazione l'utilizzo in battaglia degli toxotai (arcieri) e degli hippikon (cavalieri). La falange, quindi era ottima negli scontri frontali, ma la cavalleria nemica poteva colpirla sui fianchi o romperne lo schieramento sfruttando i varchi lasciati da coloro che venivano uccisi o travolti. \nL'allungamento, in questo caso, dello schieramento per eguagliare quello persiano ottenuto indebolendo il centro; l'attacco di corsa forse voluto per anticipare l'intervento della cavalleria (probabilmente iniziato quando i fanti giunsero a tiro degli arcieri), e infine l'accerchiamento del centro persiano furono decisivi per il corso della battaglia.\nCirca l'inefficacia delle tattiche persiane, \u00e8 stato fatto notare come lo stile di combattimento persiano fosse adatto alle sterminate pianure asiatiche pi\u00f9 che alle modeste, strette e irregolari piane greche, dove il potere di manovra della cavalleria era in parte annullato. Infatti la strategia adottata dall'esercito persiano prevedeva la rottura del fronte nemico mediante un massiccio impiego degli arcieri e della cavalleria, che nelle sconfinate pianure asiatiche causavano ingenti perdite e disorientavano gli avversari, i quali venivano poi annientati dall'intervento della fanteria. La cavalleria, elemento fondamentale della tattica persiana, era armata alla leggera (con arco e giavellotto) e quindi era molto veloce e manovrabile.\nSembra che a differenza dei Greci, i Persiani non abbiano in alcun modo tentato di adattare alla situazione il loro schieramento. Sull'assenza o sulla scarsa importanza nello scontro della cavalleria persiana, cos\u00ec importante nelle tattiche di questo esercito, sono state proposte varie ipotesi: il reimbarco prima della battaglia, i cavalli si stavano ancora abbeverando, partecip\u00f2 alla battaglia ma la sua azione risult\u00f2 poco incisiva contro l'esercito greco, disciplinato e pesantemente armato.\nFondamentale \u00e8 infine la superiorit\u00e0 dell'armamento ellenico: l'esercito persiano dipendeva strettamente dai suoi arcieri, a piedi o a cavallo, ma l'uso che i Greci facevano di elmo corinzio, panoplia e schinieri misero in seria difficolt\u00e0 la loro efficacia.\nNel corpo a corpo lo scontro era nettamente a vantaggio dei Greci, meglio organizzati e provvisti di armamento pesante. I Persiani utilizzavano lance lunghe da 1,8 a 2 metri e spade lunghe da 0,38 a 0,41 metri, armi adatte contro un esercito demoralizzato, disorganizzato e gi\u00e0 in parte scompaginato da arcieri e cavalleria; le lance greche invece andavano da 2,1 a 2,7 metri e le spade da 0,61 a 0,74 metri. I Persiani disponevano di uno scudo di vimini, solitamente usato per difendersi dalle frecce, e solo una minoranza di uomini vestiva una leggera armatura a scaglie; gran parte delle truppe sulle ali ne era totalmente sprovvista. I Greci invece impugnavano uno scudo di legno rivestito di bronzo, usato non solo per difendersi ma anche come arma addizionale, e indossavano elmi di eccellente fattura per prevenire ferite alla testa. Molti storici hanno altres\u00ec sottolineato come gli Ateniesi abbiano combattuto per la libert\u00e0, una causa che dette loro una forte motivazione ideologica a resistere e vincere.\nIn conclusione i Persiani, tatticamente inferiori, quasi privi di addestramento negli scontri ravvicinati, dotati di armi inferiori e protetti in modo inadeguato, furono s\u00ec abili nello sconfiggere il centro greco, ma alla fine dovettero soccombere alla superiorit\u00e0 ellenica e subirono una grave sconfitta.\nSignificato.\nNell'antichit\u00e0.\nLa sconfitta di Maratona intacc\u00f2 marginalmente le risorse militari dell'impero achemenide e non ebbe ripercussioni al di fuori della Grecia; la propaganda persiana per ovvi motivi non ammise la sconfitta e Dario I si prepar\u00f2 subito a una rivincita. In seguito all'incendio di Persepoli, avvenuto con la conquista della citt\u00e0 da parte di Alessandro Magno 160 anni pi\u00f9 tardi, non ci sono rimaste testimonianze scritte contemporanee alla battaglia ma Dione Crisostomo, vissuto nel I secolo a.C., rese noto che i Persiani miravano solo a occupare Nasso ed Eretria e che solo un piccolo contingente si era scontrato a Maratona: questa versione, pur contenendo buona parte di verit\u00e0, resta comunque una versione politica di un avvenimento increscioso.\nAl contrario, in Grecia tale trionfo ebbe un enorme valore simbolico per le \"poleis\": si era infatti trattato della prima sconfitta inferta dai singoli eserciti cittadini all'esercito persiano, la cui invincibilit\u00e0 era stata smentita. Inoltre la vittoria dimostr\u00f2 come fosse possibile difendere l'autonomia cittadina dal controllo achemenide.\nLa battaglia fu significativa per la formazione della giovane democrazia ateniese, segnandone l'inizio dell'et\u00e0 d'oro: dimostr\u00f2 infatti che la coesione cittadina rendeva possibile far fronte a situazioni difficili o disperate. Prima della battaglia Atene era solo una polis tra le tante, ma dopo il 490 a.C. ottenne un prestigio tale da poter poi rivendicare la sua posizione di guida della Grecia (e poi della lega delio-attica) nella lotta contro i cosiddetti \"barbari\".\nNella tradizione ateniese le vittorie di Maratona e di Salamina venivano spesso ricordate assieme: a volte Salamina aveva la precedenza perch\u00e9 l'invasione fronteggiata era stata pi\u00f9 imponente, aveva allontanato i Persiani definitivamente e rappresentava l'inizio della potenza navale ateniese del V e del IV secolo a.C., ma nell'arte, nei monumenti, nelle opere teatrali e nelle orazioni (specialmente quelle \"funebri\" in onore dei caduti in battaglia) Maratona era citata per prima come esempio di eccellenza (). L'importanza data a Maratona dagli Ateniesi \u00e8 testimoniata anche dai numerosi monumenti dedicatele: l'affresco della Sto\u00e0 Pecile (met\u00e0 del V secolo a.C.), l'ingrandimento del Soros abbellito anche dall'epigramma di Simonide, l'edificazione di un monumento a Milziade a Maratona e di un secondo presso l'oracolo di Delfi (met\u00e0 del V secolo a.C., voluti probabilmente da Cimone in onore del padre). Forte fu l'influenza culturale dello scontro: il celebre drammaturgo ateniese Eschilo nel suo epitafio consider\u00f2 la partecipazione alla battaglia come l'impresa pi\u00f9 importante della propria vita, tanto da oscurare la sua stessa attivit\u00e0 artistica:\nInoltre i veterani di Maratona () sono spesso citati da Aristofane nelle sue commedie come la massima espressione di quello che i cittadini ateniesi potevano essere, ed erano stati, nella loro forma migliore.\nMaratona consacr\u00f2 infine la potenza e l'importanza nel pensiero militare legati allo schieramento oplitico, fino ad allora considerato inferiore alla cavalleria. Sviluppato dalle singole \"poleis\" greche durante le loro guerre intestine, non aveva potuto mostrare le sue reali possibilit\u00e0 dato che gli eserciti cittadini combattevano secondo le stesse modalit\u00e0 e non si confrontavano quindi con un esercito uso a un differente stile bellico: evento verificatosi a Maratona contro i Persiani, che avevano fatto del massiccio impiego di arcieri (anche montati) e di truppe armate alla leggera il pilastro portante della loro tattica. La fanteria era infatti s\u00ec vulnerabile alla cavalleria (come si evince dalla prudenza greca nella battaglia di Platea) ma, se usata nelle giuste circostanze, poteva rivelarsi decisiva.\nOpinioni moderne.\nNel 1846 John Stuart Mill si espresse sostenendo come la battaglia di Maratona fosse stata pi\u00f9 importante della battaglia di Hastings per la storia dell'Inghilterra mentre Edward Shepherd Creasy, nel 1851, la inser\u00ec nel suo saggio \"Le quindici decisive battaglie del mondo\"; nel Settecento e nell'Ottocento era ampiamente diffusa l'opinione che la vittoria di Maratona fosse stata fondamentale per la nascita della civilt\u00e0 occidentale (secondo John F.C. Fuller Maratona era stata \"il primo vagito dell'Europa\"), come dimostrato da molti scritti coevi.\nA partire dal Novecento, specialmente dopo la prima guerra mondiale, molti studiosi si sono discostati da questo filone di pensiero: suggerirono che i Persiani avrebbero potuto influenzare positivamente la Grecia, sempre dilaniata dalle guerre fratricide tra le \"poleis\", e fecero notare come la battaglia di Maratona ebbe, in definitiva, un peso notevolmente minore rispetto alle Termopili, a Salamina e a Platea; alcuni storici, per\u00f2, si sono opposti a quest'ultimo punto, dichiarando che Maratona, rimandando la seconda invasione persiana, diede il tempo agli Ateniesi di scoprire e sfruttare le miniere di argento del Laurio, i cui proventi finanziarono la costruzione della flotta di 200 triremi voluta da Temistocle; furono queste le navi che, nel 480 a.C., fronteggiarono e tennero testa ai Persiani all'Artemisio e a Salamina. Nonostante tali nuove prospettive, alcuni storici del Novecento e contemporanei hanno continuato a considerare Maratona una svolta fondamentale per la storia greca e occidentale.\nLeggende correlate.\nIntervento di divinit\u00e0.\nLa pi\u00f9 celebre tra le leggende associate alla battaglia di Maratona \u00e8 quella che riguarda il leggendario emerodromo Fidippide, che secondo quanto riportato da Luciano di Samosata annunci\u00f2 agli Ateniesi la vittoria dopo aver corso per 40 chilometri da Maratona ad Atene.\nSi racconta pure che Fidippide avesse in precedenza raggiunto Sparta correndo per chiedere l'appoggio degli Spartiati nella battaglia: Erodoto riporta che egli aveva anche visitato il tempio di Pan durante l'andata o il ritorno. Pan avrebbe domandato all'intimorito Fidippide perch\u00e9 gli Ateniesi non lo onorassero e lui avrebbe risposto che da allora innanzi l'avrebbero fatto: il dio, fiducioso della promessa fatta e comprendendo la buona fede del corridore, sarebbe poi comparso durante la battaglia, facendo cadere nel panico i Persiani. In seguito venne dedicata a Pan un'ara sacra posta a nord dell'Acropoli, nella quale venivano eseguiti sacrifici annuali.\nAllo stesso modo gli Ateniesi dedicarono sacrifici ad Artemide Cacciatrice () durante un'apposita festivit\u00e0, memori di un voto fatto dalla citt\u00e0 alla dea prima della battaglia, che impegnava i cittadini a immolarle un numero di capre pari a quello dei nemici uccisi in battaglia: essendo il numero troppo elevato, si decise di offrire 500 capre all'anno. Senofonte riporta come tale usanza fosse viva anche nel periodo a lui contemporaneo, circa novanta anni dopo il conflitto.\nIntervento di eroi.\nPlutarco menziona che gli Ateniesi dissero di aver visto il fantasma del mitico re Teseo durante la battaglia: tale supposizione \u00e8 sostenuta pure dalla sua raffigurazione nel dipinto murale della Sto\u00e0 Pecile, nella quale combatte affiancato da altri eroi e dai dodici dei dell'Olimpo. Secondo Nicholas Sekunda questa leggenda potrebbe essere frutto della propaganda fatta negli anni 460 a.C. da Cimone, figlio di Milziade.\nPausania riporta che avrebbe partecipato alla battaglia anche un contadino dalle sembianze rozze, che dopo aver fatto strage di Persiani con un aratro sarebbe scomparso nel nulla; quando gli Ateniesi andarono a consultare in proposito l'oracolo di Delfi, Apollo rispose loro di venerare come un eroe Echetlo (\"dal manico di aratro\").\nUn'altra misteriosa presenza che avrebbe combattuto la battaglia di Maratona sarebbe stata, secondo Claudio Eliano, un cane appartenente a un militare ateniese, che l'aveva condotto con s\u00e9 nell'accampamento: pure tale animale sarebbe riprodotto nel dipinto della Sto\u00e0 Pecile.\nEpizelo.\nErodoto riferisce che durante la battaglia un ateniese chiamato Epizelo rimase accecato in modo permanente senza essere stato ferito; Erodoto narra anche che Epizelo era solito raccontare di essere stato assalito da un oplita gigantesco, la cui barba copriva per intero il suo scudo, che passandogli accanto aveva ucciso il soldato di fianco a lui.\nNonostante la responsabilit\u00e0 di tale fatto sia stata attribuita dallo storico a Marte, potrebbe trattarsi di un caso di disturbo post traumatico da stress: tale spiegazione sarebbe concorde sia col racconto di Erodoto, sia con un eccessivo livello di cortisone nel sangue del soldato posto di fronte a una situazione obiettivamente stressante. L'eccesso di cortisone avrebbe portato al collasso dei capillari nella parte posteriore dell'occhio e quindi a una retinopatia sierosa centrale.\nCinegiro.\nFratello del pi\u00f9 celebre Eschilo, secondo Erodoto l'ateniese Cinegiro dimostr\u00f2 un eccezionale coraggio cercando di trattenere una nave persiana con la mano destra e morendo quando un Persiano gliela mozz\u00f2; Marco Giuniano Giustino aggiunse che, dopo aver perso la mano destra, si aggrapp\u00f2 alla prua della nave prima con la sinistra e poi, tranciatagli anche questa, con i denti. Il suo leggendario coraggio ispir\u00f2 Plutarco, Valerio Massimo, Svetonio, Marco Antonio Polemone e, secondo Plinio il Vecchio, pure il pittore Paneno.\nFatti successivi.\nNegli anni successivi Dario cominci\u00f2 a radunare una seconda sterminata armata per sottomettere la Grecia: tale piano fu rimandato a causa dell'insurrezione dell'Egitto, conquistato in precedenza da Cambise II di Persia. Dario mor\u00ec poco dopo e fu suo figlio Serse I, succedutogli al trono, a domare la ribellione; riprese quindi con rapidit\u00e0 i preparativi per la campagna militare contro la polis di Atene e pi\u00f9 in generale contro tutta la Grecia.\nLa seconda guerra persiana ebbe inizio nel 480 a.C. con la battaglia delle Termopili, segnata dalla gloriosa sconfitta degli opliti greci condotti dal re di Sparta Leonida I e con la battaglia navale di Capo Artemisio, che vide invece confronto dall'esito indeciso tra le due flotte. Nonostante il difficile inizio, la guerra si concluse con tre vittorie elleniche, rispettivamente a Salamina (che segn\u00f2 l'inizio della riscossa greca), a Platea e infine a Micale.\nLa corsa della maratona.\nVerso la fine del XIX secolo si concretizz\u00f2 l'idea di dare vita a nuovi Giochi olimpici: tale proposta venne avanzata da Pierre de Coubertin. Quando si cerc\u00f2 una manifestazione che potesse richiamare l'antica gloria della Grecia, la scelta cadde sulla corsa della maratona, che era stata proposta da Michel Br\u00e9al; anche il fondatore appoggi\u00f2 tale scelta, che vide la luce durante la prima olimpiade moderna tenutasi ad Atene nel 1896. Nella necessit\u00e0 di stabilire una distanza standard da percorrere durante la gara, si decise di fare riferimento alla leggenda di Fidippide. I maratoneti dovettero perci\u00f2 correre da Maratona allo stadio \"Panathinaikos\" di Atene (per una distanza di circa 40 chilometri) e la prima edizione venne vinta proprio da un greco, Spiridon Louis: l'evento divenne ben presto largamente popolare e molte citt\u00e0 cominciarono a organizzarne di annuali. Nel 1921 la distanza venne fissata ufficialmente a 42 chilometri e 195 metri.\nBibliografia.\n\"Per un elenco di gran parte delle pubblicazioni in lingua inglese o tradotte in lingua inglese riguardanti la battaglia di Maratona negli anni 1850-2012 vedi .\""}
{"id": "2067050", "revid": "20033540", "url": "https://it.wikipedia.org/wiki?curid=2067050", "title": "Luxuria", "text": ""}
{"id": "2067056", "revid": "785863", "url": "https://it.wikipedia.org/wiki?curid=2067056", "title": "Mountain Lion Louie", "text": ""}
{"id": "2067072", "revid": "156341", "url": "https://it.wikipedia.org/wiki?curid=2067072", "title": "Santi Puglisi", "text": "Carriera.\nHa allenato in Serie A1 la Pallacanestro Trieste ed \u00e8 stato viceallenatore di Sandro Gamba nella Nazionale italiana, con cui ha vinto l'Europeo 1983.\n\u00c8 stato per sette stagioni il general manager della Victoria Libertas Pesaro e per 11 anni della Fortitudo Bologna. Nel giugno 2008 si \u00e8 legato con un contratto biennale alla New Basket Brindisi.\nNel maggio 2011 decide di ritirarsi a vita privata, prima di fare dietro front e accettare il ruolo di general manager propostogli dalla New Basket Brindisi. Il 19 aprile 2013 ha comunicato la sua decisione di dimettersi alla fine del campionato 2012-13 e di ritirarsi a vita privata."}
{"id": "2067073", "revid": "1776051", "url": "https://it.wikipedia.org/wiki?curid=2067073", "title": "A Dead Heavy Day", "text": "A Dead Heavy Day \u00e8 il terzo album della band Gothic metal Poisonblack."}
{"id": "2067074", "revid": "1564499", "url": "https://it.wikipedia.org/wiki?curid=2067074", "title": "Forchia", "text": "Forchia \u00e8 un comune italiano di abitanti della provincia di Benevento in Campania.\nGeografia fisica.\nL'area di Forchia \u00e8 cartografata nella tavoletta I.G.M. di Montesarchio III SE del foglio N\u00b0173 di \"Benevento\" della carta d'Italia. Forchia rientra nella Valle Caudina, delimitata a sud dai monti del Partenio, a nord-ovest dai monti di Durazzano, a nord dal massiccio del Taburno, tutti caratterizzati da versanti acclivi a forme piuttosto aspre. Il comune \u00e8 circondato per circa 2/3 da rilievi collinari mentre la restante parte (quella che guarda il versante casertano) si affaccia verso una immensa zona pianeggiante. Forchia \u00e8 l'unico comune della provincia di Benevento - insieme con la limitrofa Arpaia e Paolisi- che confina con la citt\u00e0 metropolitana di Napoli, precisamente con l'area nolana.\nStoria.\nL'antica Forculum.\nPoche sono le notizie storiche di Forchia che sembrerebbe avere origini antecedenti a quelle dell'impero Romano. Il suo nome deriva probabilmente dal latino \"forculae\" che sta per forche, a richiamare la famosa Battaglia delle Forche Caudine quando nel 321 a.C. i sanniti guidati da Gaio Telesino sconfissero due legioni romane e le costrinsero a subire l'umiliazione del passaggio sotto il giogo. Fu una circoscrizione longobarda (gastaldato) annesso al principato di Salerno. Nell'anno 849 d.C. L'imperatore Ludovico, nella divisione del Principato di Benevento, lasci\u00f2 Forchia al principe di Salerno Siconolfo, divenendo il confine dei due principati. \"Forculum\" (Forchia) compare infatti nel capitolare che si trova nell'Archivio di Montecassino e che contiene l'enumerazione dei gastaldati che dovevano comporre il Principato di Salerno; dopo la stessa \"Salernum\", sono infatti nominati \"Sarnum\", \"Cimiterium\", \"Forculum\", \"Capua\", \"Teanum\" e \"Sora\". Come tutta l'Italia meridionale nell'undicesimo secolo fu sotto il dominio dei Normanni che preservarono il principato. Nel 1139 il gastaldato di Forchia insieme a tutto il principato (che fu anche chiamato \"longobardo-normanno\") evolse nel Regno di Sicilia (durato - con vari nomi - sette secoli, fino al 1861) anche se continuarono a essere nominati duchi longobardi (direttamente dal papa) fino al 1081. anche Forculum continu\u00f2 a far parte di un ducato in quello stesso periodo. Fu completamente distrutta nel terremoto del 5 dicembre 1456. Il terremoto si verific\u00f2 alle 3 del mattino e, con una magnitudo di 7.1, fu uno dei terremoti pi\u00f9 forti mai registrati in Italia dove tutti i paesi dell'entroterra campana furono rasi al suolo. Lo sciame sismico dur\u00f2 per diversi anni. Una vox populi vorrebbe che in passato fosse stata unita al vicino comune di Arpaia. Se ci\u00f2 \u00e8 senz'altro vero da un punto di vista parrocchiale (la separazione avvenne in tal senso nel 1654) non si hanno notizie certe se e quando sia avvenuta la separazione da un punto di vista amministrativo.\nLa disputa sulle Forche Caudine.\nMolti dei comuni del Sannio, si contendono l'episodio delle Forche Caudine, tuttavia solo il comune di Forchia \u00e8 riuscito ad ottenere uno stemma comunale che riporta la raffigurazione del giogo, sancendo in qualche modo l'attribuzione del luogo del famoso episodio storico come esclusiva propriet\u00e0, nonostante il parere contrario di molti storici.\nLe vicissitudini che hanno condotto all'attribuzione dello stemma comunale sono alquanto bizzarre. Il Comune, forte del nome (Forchia deriverebbe infatti da \"forculae\" ovvero forche, giogo dalla traduzione latina) e di alcuni ritrovamenti archeologici (le rovine di un antico monastero di Forchia chiamato \"Santa Maria del Giogo\" indicherebbero il luogo dove avvenne l'episodio), si \u00e8 sempre battuto per vedersi attribuire lo stemma. La vicenda che ha portato il comune di Forchia al particolare primato \u00e8 riportata (in maniera imprecisa) dal giornalista e scrittore Giuseppe Josca in una raccolta di articoli da lui scritti per il Corriere della Sera negli anni sessanta su alcune comunit\u00e0 del sud dell'Italia.\nL'articolo che parla di Forchia intitolato \"La guerra sannitica con la carta bollata\" si incentra sulla tenacia (anche se molto sarcasticamente sottolineata dall'autore) dei \"forchiesi\" che capeggiati dall'allora sindaco Alfonso D'Ambrosio, ingaggiarono una vera e propria battaglia non solo con il vicino comune di Arpaia, che contendeva a Forchia l'attribuzione del luogo dell'episodio, ma addirittura con l'Ufficio Araldico della Presidenza Del Consiglio. Infatti venne adottato un timbro che raffigurava ruote, stelle, foglie e altri elementi dello stemma della Repubblica, ne nacque un ulteriore disputa con le autorit\u00e0 competenti, in quanto la legge prescrive chiaramente che gli enti periferici non possono usare l'emblema dello stato, e in seguito ai risultati di un'indagine effettuata da studio araldico di Genova, con un decreto governativo del 1954 furono dichiarate fondate le rivendicazioni del comune che da allora pot\u00e9 adottare lo stemma attuale. La blasonatura dello stemma \u00e8 la seguente: \nAmministrazione.\nAltre informazioni amministrative.\nIl comune fa parte della Comunit\u00e0 montana del Taburno."}
{"id": "2067075", "revid": "339392", "url": "https://it.wikipedia.org/wiki?curid=2067075", "title": "Pablo Casals", "text": ""}
{"id": "2067080", "revid": "1610933", "url": "https://it.wikipedia.org/wiki?curid=2067080", "title": "Crocidura minore", "text": ""}
{"id": "2067082", "revid": "24443", "url": "https://it.wikipedia.org/wiki?curid=2067082", "title": "Monti del Dachstein", "text": "I Monti del Dachstein () sono una sottosezione delle Alpi del Salzkammergut e dell'Alta Austria. La vetta pi\u00f9 alta \u00e8 l'Hoher Dachstein che raggiunge i 2.955 .\nSi trovano in Austria (Salisburghese, Alta Austria e Stiria).\nClassificazione.\nSecondo la SOIUSA i Monti del Dachstein sono una sottosezione alpina con la seguente classificazione:\nSecondo la Partizione delle Alpi sono parte delle Alpi Salisburghesi.\nSecondo l'AVE costituiscono il gruppo n. 14 di 75 nelle Alpi Orientali.\nSuddivisione.\nSi suddividono in tre supergruppi, nove gruppi e ventiquattro sottogruppi:"}
{"id": "2067083", "revid": "1610933", "url": "https://it.wikipedia.org/wiki?curid=2067083", "title": "Crocidura rossiccia", "text": ""}
{"id": "2067085", "revid": "6923", "url": "https://it.wikipedia.org/wiki?curid=2067085", "title": "Picture disc", "text": "Un picture disc \u00e8 uno speciale tipo di disco vinilico sulla cui superficie, contrariamente all'abituale colore nero, viene incorporata un'illustrazione. I primi \"picture disc\" apparvero negli anni settanta quale successiva evoluzione dei dischi colorati e trasparenti. I \"picture disc\" sono stati comunemente prodotti in quantit\u00e0 limitate.\nCaratteristiche.\nSpesso in questi dischi al consueto materiale di colore nero si affianca anche quello colorato, che viene impiegato per dare maggior risalto all'effetto finale. Le illustrazioni utilizzate vanno da semplici immagini di copertina a vere e proprie illusioni ottiche, che si formano attraverso la rotazione del disco sul piatto dell'impianto stereo.\nL'album \"The Worker\" pubblicato nel 1979 dal gruppo inglese \"Fischer-Z\" mostra ad esempio l'immagine di un treno su un binario circolare, che si muove costantemente in cerchio quando il disco viene suonato.\nMalgrado il fatto che i \"picture disc\", sulla base di un processo produttivo complesso e dei materiali adoperati, presentino in genere una qualit\u00e0 del suono inferiore a quella dei dischi tradizionali, sono molto ricercati dai collezionisti. Per alcuni essi spesso rappresentano un notevole risultato grafico e artistico, mentre per altri i \"picture disc\" non sono altro che dischi con una tiratura assai inferiore a quella abituale dei tradizionali vinili neri.\nProduzione.\nIl processo di fabbricazione del \"picture disc\" utilizza una pressa, in cui viene posta una sottile pellicola adesiva sullo stampo dal lato 'A' (il lato inferiore), sopra al quale si colloca la fotografia che va posizionata su quel lato.\nSuccessivamente viene applicata una sostanza riscaldata a circa 150\u00a0\u00b0C e su questa sostanza viene posta l'immagine del lato 'B' (il lato superiore) con la pellicola adesiva chiusa dallo stampo 'B' (gli stampi sono dei componenti rigidi utilizzati dalla pressa).\nA questo punto vengono effettuati dapprima la compressione e successivamente la rimozione, ritagliando il materiale fuoriuscito oltre il bordo del disco cos\u00ec fabbricato. Solamente la fase di pressatura viene condotta in modo automatico, tutti gli altri passi devono essere svolti manualmente.\nPer produrre un \"picture disc\" \u00e8 necessario un minuto, e ci\u00f2 significa che in un'ora possono essere prodotti al massimo sessanta pezzi (o anche meno). Si comprende da ci\u00f2 la tiratura limitata."}
{"id": "2067086", "revid": "287204", "url": "https://it.wikipedia.org/wiki?curid=2067086", "title": "San Giovanni da Sahagun", "text": ""}
{"id": "2067087", "revid": "24443", "url": "https://it.wikipedia.org/wiki?curid=2067087", "title": "Massiccio del Dachstein", "text": ""}
{"id": "2067088", "revid": "15756", "url": "https://it.wikipedia.org/wiki?curid=2067088", "title": "Arcispedale Sant'Anna di Ferrara", "text": "L'Azienda Ospedaliero-Universitaria di Ferrara \"Arcispedale Sant'Anna\" \u00e8 il pi\u00f9 grande e importante ospedale di Ferrara e della sua provincia, nonch\u00e9 uno dei principali e maggiori policlinici dell'Emilia-Romagna.\nLa sede dell'ospedale dal maggio 2012 si trova a Cona, frazione di Ferrara, dove \u00e8 stato trasferito in un'unica struttura completamente nuova e singola. Fa parte del Servizio sanitario dell'Emilia-Romagna ed \u00e8 di propriet\u00e0 della regione stessa.\nL'ospedale, pur essendo un ente aziendale separato e autonomo sia da un punto di vista amministrativo che finanziario, \u00e9 fortemente integrato con l'Universit\u00e0 degli Studi di Ferrara (Facolt\u00e0 di Medicina e Chirurgia) e collabora paritariamente in vari ambiti con l\u2019AUSL di Ferrara.\nStoria.\nFondazione.\nGiovanni Tavelli da Tossignano, vescovo di Ferrara dal 1431 al 1446, diede inizio alla costruzione dell'ospedale nel 1443 utilizzando la chiesa di Sant'Anna e il suo chiosco. Nel 1445 la struttura fu pronta e la affid\u00f2 alla citt\u00e0 pochi mesi prima di morire. Giovanni Tavelli, che era entrato giovanissimo nell'ordine minore dei Gesuiti, col 1426 divenne priore a Ferrara e qui vi fece costruire la chiesa di San Gerolamo dove sono conservate le sue spoglie. Vescovo dal 1431 inizi\u00f2 a visitare tutta la sua diocesi per arrivare infine alla convinzione della necessit\u00e0 di un nuovo ospedale per la citt\u00e0 estense.\nL'8 ottobre 1440 la bolla pontificia di papa Eugenio IV, su richiesta dei marchesi Niccol\u00f2 III d'Este e Leonello d'Este, autorizz\u00f2 la costruzione, e la corte estense diede l'incaric\u00f2 al vescovo Tavelli.\nTavelli cerc\u00f2 una zona piuttosto periferica e dotata di ampi spazi che potessero ospitare la grande struttura ospedaliera che aveva pensato, immaginando anche i futuri allargamenti dei fabbricati ad essa annessi. Tale luogo fu individuato a nord della citt\u00e0 medioevale vicino all'allora \"Porta dei Leoni\", a breve distanza dal Castello Estense. In quest'area stava un antico monastero di frati agostiniani provenienti dall'Armenia. Questi frati gestivano un convento fondato dai francescani e costruito nel 1304 al quale era legato un oratorio dedicato a Sant'Anna.\nDopo qualche anno di forte fervore religioso e di opere di bene il monastero arriv\u00f2 al collasso a causa anche di comportamenti poco consoni manifestati da alcuni frati. Il vescovo Tavelli approfitt\u00f2 della scomoda reputazione e della angusta posizione nella quale si erano collocati i frati per decretare la soppressione dell'ordine religioso al fine di insediarvi il nuovo ospedale.\nDal 1445, anno in cui l'ospedale venne consegnato alla citt\u00e0, il Sant'Anna divenne con il passare del tempo sempre pi\u00f9 importante fino a rappresentare meta obbligatoria non solo degli ammalati, dei mendicanti, degli infermi e dei poveri ma anche dei semplici viandanti o dei passeggeri.\nDal XVI secolo.\nDal 1579 al 1586 venne rinchiuso come pazzo nell'ospedale Torquato Tasso, per ordine di Alfonso II d'Este, duca di Ferrara. Al Poeta \u00e8 dedicata la Cella del Tasso. Gli ambienti del nosocomio si dotano di tutte le apparecchiature e del personale competente fino a divenire un completo ospedale cittadino e per la sua importanza venne prima chiamato \"Magnum\", ad indicare le sue grandi dimensioni, ed in seguito definito \"Arcispedale\", titolo che lo contraddistingue ancora oggi. La Facolt\u00e0 di Medicina era gi\u00e0 presente nella Ferrara rinascimentale e grazie alla costruzione dell'ospedale vi si pot\u00e9 insediare aprendo cos\u00ec i corsi di Medicina e Chirurgia dell'Universit\u00e0 degli Studi di Ferrara.\nXX secolo.\nIn et\u00e0 contemporanea, nel 1927, il Sant'Anna venne trasferito in una nuova sede progettata dall'ingegnere Filippo Galassi in Corso Giovecca. L'antica sede dell'Arcispedale e dell'oratorio \u00e8 in parte ancora presente, situata a Ferrara in Piazzetta Sant'Anna, di recente riqualificata e ristrutturata. Gli edifici che costituivano il nosocomio vennero tutti demoliti per fare spazio ad una nuova area che venne destinata a costruzioni moderne. Tale incarico fu affidato all'ingegnere ferrarese Carlo Savonuzzi il quale riqualific\u00f2 l'area tramite la costruzione di importanti edifici in stile razionalista quali il Museo di storia naturale, la Scuola elementare Alda Costa, il Complesso Boldini e il Conservatorio Girolamo Frescobaldi.\nNuovo ospedale di Cona.\nVerso la fine degli anni ottanta si sent\u00ec l'esigenza di disporre per la citt\u00e0 di nuove strutture ospedaliere capaci di garantire ed offrire servizi sanitari adeguati alle necessit\u00e0 moderne. Nel 1988 furono proposte due soluzioni: ristrutturazione della sede del Sant'Anna in corso della Giovecca oppure costruzione di un nuovo ospedale che funga da supporto a quello gi\u00e0 esistente. Il Ministero del lavoro, della salute e delle politiche sociali bocci\u00f2 l'idea della ristrutturazione del vecchio Sant'Anna e opt\u00f2 per il finanziamento alla costruzione di un nuovo ospedale.\nIl Comune di Ferrara individu\u00f2 l'area del nuovo ospedale a Cona, part\u00ec la gara d'appalto per l'aggiudicazione dei lavori e il cantiere venne aperto il 21 aprile 1995 con il rilascio della concessione edilizia e gli espropri dei terreni operati dal Comune. L'11 maggio 1996 vi fu la consegna del progetto del primo stralcio il cui primo lotto prevedeva la realizzazione della struttura sanitaria a supporto del gi\u00e0 presente Sant'Anna. A giugno del 1998 terminarono i lavori del primo stralcio del progetto del \"Cona 1\" ma contestualmente avanz\u00f2 l'idea di un \"Grande Cona\" quindi non pi\u00f9 di una semplice struttura a sostegno del vecchio Sant'Anna ma di nuovo ospedale completo, destinato a sostituire quello gi\u00e0 presente.\nDal 1999 si lavor\u00f2 alla creazione del progetto di \"Cona 2\" ovvero al maxipolo ospedaliero. Nel frattempo divennero evidenti i ritardi nei lavori del secondo stralcio di \"Cona 1\" per mancanza di finanziamenti.\nDopo anni di ritardi dovuti alla difficolt\u00e0 di reperire i fondi necessari nel 2003 l'azienda aggiudicataria dell'appalto fall\u00ec, creando nuove difficolt\u00e0. Intanto avanzavano i lavori sul progetto di \"Cona 2\" e rimase in sospeso la situazione di \"Cona 1\". Il 6 novembre 2006, dopo aver individuato un nuovo finanziatore, pot\u00e0 essere riaperto il cantiere puntando su \"Cona 2\". Il Comune di Ferrara rilasci\u00f2 i permessi e i lavori ripresero il 5 dicembre dello stesso anno e il primo paziente venne trasferito dall'ormai ex Sant'Anna di corso Giovecca al nuovo Sant'Anna di Cona l'8 maggio del 2012.\nNel mese di settembre 2016 presero il via i lavori per accogliere le Unit\u00e0 Operative di Medicina Riabilitativa e Gravi Cerebrolesioni del Dipartimento di Neuroscienze e Riabilitazione \"Ospedale San Giorgio\", cominciando cos\u00ec il trasferimento del San Giorgio stesso a Cona e riunire in un solo centro tutte le unit\u00e0 mediche della citt\u00e0 di Ferrara prima dislocate in pi\u00f9 sedi. Alcuni reparti, come la genetica medica, restano nel vecchio Sant'Anna di corso Giovecca divenuto un centro polivalente e amministrativo gestito in parit\u00e0 con la AUSL di Ferrara e rinominato \"Cittadella della salute San Rocco\".\nArea scelta per il nuovo ospedale.\nLa natura del terreno su cui sorge la struttura ospedaliera di Cona e che quindi fu oggetto di critiche, era acquitrinosa e conosciuta localmente come \"Valle o Macero della morte\", per via della depressione naturale del sito rispetto al livello medio del suolo circostante e della sua natura umida e paludosa, caratteristiche assai diffuse nel ferrarese. La zona in origine era prevalentemente adibita a maceri o lasciata a palude. Il suolo di quest'area presenta la falda acquifera a circa 1,5 m di profondit\u00e0 e per garantire la tenuta contro l\u2019allagamento dei piani sotterranei del nuovo ospedale sono stati eseguiti interventi di stagnazione delle stanze e si \u00e8 resa necessaria la presenza di idrovore e pompe attive 24 ore su 24 che mantengano artificialmente basso il livello dell\u2019acqua.\nStrutture sanitarie provinciali.\nIn provincia di Ferrara sono presenti 4 importanti nosocomi pubblici e due strutture private accreditate. L'ospedale di Cona \u00e8 l'Hub, ed hai il ruolo di capofila, di centro di eccellenza regionale.\nGli altri tre sono situati a Lagosanto, Argenta e Cento ed hanno il ruolo di Spoke, cio\u00e8 di centri periferici, di supporto:\nServizi e reparti.\nRicoveri.\nL'apparato organizzativo dell'Arcispedale Sant'Anna \u00e8 composto dal personale del comparto sanitario che conta 1.358 addetti, 343 dirigenti medici, 59 tra personale amministrativo, dirigenti sanitari e personale universitario, 402 addetti all'apparato tecnico e 185 per quello amministrativo. Sono presenti 742 posti letto ordinari pi\u00f9 148 dedicati al day hospital.\nSi \u00e8 calcolato che nel 2007 vi fossero 748 posti letto ordinari e 128 posti letto per day hospital per un totale di 876 posti letto. Vi sono stati mediamente 727 posti letto occupati, 27.460 dimissioni, 223.212 giornate di degenza e 75,2 ricoveri al giorno. Per il day hospital vi sono state 12.631 dimissioni, 71.953 giornate di degenza e 50,5 ricoveri al giorno.\nServizi.\nAlcuni dei servizi presenti nell'ospedale sono un punto ristoro, foresteria per l'alloggio notturno di familiari e assistenti ai ricoverati, edicola, bar, parafarmacia, banca, una piccola chiesa cattolica ed una sala - denominata \"stanza del silenzio\" - per tutti gli altri culti che non siano quello Cattolico. Il reparto di chirurgia pediatrica dispone di docenti e di un'apposita sala munita di strumenti informatici predisposta per servizio di \"scuola in ospedale\", oltre che di una stanza con giochi e una piccola biblioteca. Per l'utente sono presenti numerose macchine incassatrici per il pagamento del ticket e apparecchi elettronici (denominati \"Totem\") per l'accettazione ambulatoriale. L'ospedale \u00e8 servito inoltre da numerose serie di parcheggi, un punto informazioni e ufficio relazioni con il pubblico all'ingresso 1, il centro servizi all'ingresso 2 e una nuova cartellonistica interna per facilitare l'orientamento.\nL'Arcispedale Sant'Anna \u00e8 ubicato a Cona (frazione di Ferrara) in via Aldo Moro 8 ed \u00e8 raggiungibile tramite autobus (linea 6), treno TPER (linea Ferrara-Codigoro) e autostrada (uscita Ferrara sud dell\u2019A13 Bologna-Padova). In futuro \u00e8 previsto anche un collegamento tramite la nuova metropolitana di superficie attualmente in fase di realizzazione.\nReparti.\nSono qui riportati i diversi reparti ospedalieri nonch\u00e9 le unit\u00e0 operative e i dipartimenti.\nTrasporti.\nL'ospedale \u00e8 servito dalla linea 6 dell'Autobus (TPER) e dalla stazione di Cona Ospedale della ferrovia Ferrara-Codigoro. La struttura \u00e8 inoltre coperta dal servizio di car sharing Corrente e taxi.\nNella cultura di massa.\nLe fasi preparatorie all'apertura della nuova sede dell'ospedale ferrarese divennero oggetto di servizi in alcune puntate della trasmissione Striscia la notizia di Mediaset. Vi furono ritardi e modifiche progettuali anche in corso d'opera, difficolt\u00e0 a livello finanziario\ne la struttura, inizialmente progettata per essere solamente un supporto al vecchio Sant'Anna di corso della Giovecca venne rivista a pi\u00f9 riprese sino a diventare in un vero e proprio nuovo polo ospedaliero completo. Lo stesso personale aziendale venne coinvolto in molte fasi, e la nuova struttura venne criticata anche per la disposizione logistica dei reparti e degli ambulatori, ritenuti difficoltosi a livello di orientamento, anche per i visitatori ed i pazienti. Le trasmissioni sulla rete nazionale furono realizzate nel 2015 ed evidenziarono le criticit\u00e0 relative alla cartellonistica interna ed alle scelte in fase di progetto.. L'intervento del programma Mediaset ebbe come effetto la riorganizzazione generale sia delle denominazioni sia della segnaletica interna. Gia in tempi precedenti numerosi servizi del programma di Antonio Ricci si erano interessati di altri aspetti controversi della nuova struttura di Cona."}
{"id": "2067096", "revid": "767487", "url": "https://it.wikipedia.org/wiki?curid=2067096", "title": "Vivarese", "text": "Il Vivarese (in francese \"Vivarais\", in occitano \"Vivar\u00e9s\") \u00e8 una regione storico geografica della Francia.\nTrae il nome dalla sua maggiore citt\u00e0, Viviers.\nGi\u00e0 parte della provincia della Linguadoca, nel 1789 \u00e8 andata a costituire il dipartimento dell'Ard\u00e8che.\n\u00c8 una regione montuosa posta al margine orientale del Massiccio Centrale: \u00e8 formata da stretti altipiani compresi tra i 900 e i 1200 metri."}
{"id": "2067097", "revid": "33277", "url": "https://it.wikipedia.org/wiki?curid=2067097", "title": "Vivarais", "text": ""}
{"id": "2067098", "revid": "767487", "url": "https://it.wikipedia.org/wiki?curid=2067098", "title": "ELO 2 (First Light Series)", "text": "ELO 2 (First Light Series) \u00e8 la rimasterizzazione pi\u00f9 estesa di ELO 2, il secondo album della Electric Light Orchestra, edita nell'occasione dell'anniversario dei trent'anni dalla effettiva pubblicazione.\nNel primo disco ci sono tutte le tracce originali di ELO 2 con dei bonus tracks. In questi ultimi vi \u00e8 la partecipazione anche di Marc Bolan. Il secondo disco contiene la versione precedente a quella pubblicata di \"ELO 2\", \"The Lost Planet\", e vanta la partecipazione di Carl Wayne, che lavor\u00f2 con alcuni componenti del gruppo nella band The Move."}
{"id": "2067099", "revid": "1957314", "url": "https://it.wikipedia.org/wiki?curid=2067099", "title": "Entrelacement", "text": "L'entrelacement (letteralmente \"a incastro, interallacciamento\") \u00e8 una tecnica narrativa usata perlopi\u00f9 dagli autori francesi medievali, del Ciclo arturiano. \nConsiste nel rendere la narrazione continuamente sospesa e quindi ripresa in pi\u00f9 storie legate tra loro, che avvengono in contemporanea. Ad un lettore attento questa particolare tecnica d\u00e0 la sensazione che i fatti avvengano \"attorno a s\u00e9\". La tecnica viene ripresa nei poemi cavallereschi rinascimentali e in particolare da Matteo Maria Boiardo nell'Orlando innamorato e nell'Orlando furioso da Ludovico Ariosto. Per usare la metafora, cara ad Ariosto, del racconto come \"tela\", il narratore lascia un filo e ne afferra un altro, poi riprende due fili pendenti e li intreccia fra loro, poi lascia cadere anche questi e ne intreccia altri ancora e cos\u00ec via, fino a comporre un grande arazzo narrativo."}
{"id": "2067100", "revid": "461628", "url": "https://it.wikipedia.org/wiki?curid=2067100", "title": "Cattedrale di Santa Maria Assunta (Sora)", "text": "La cattedrale di Santa Maria Assunta \u00e8 un edificio religioso nel centro storico della citt\u00e0 di Sora.\n\u00c8 situata in piazza Indipendenza, dove nell'epoca romana splendeva di gloria il \"Forum Aureum\", su una base di mura ciclopiche, \u00ab...resa veneranda dai fastigi sacri dei Papi e dei porporati, dal dolore dell'avverso destino, dall'ala dei secoli.\u00bb (Achille Lauri).\nLa cattedrale, dedicata a Maria Assunta \u00e8 a tre navate, a croce latina, di stile semigotico primitivo. Provata, ma meno delle altre chiese cittadine, dal tremendo terremoto del 13 gennaio 1915, nulla pot\u00e9 dinanzi all'incendio che la distrusse completamente esattamente un anno dopo, la notte tra il 12 e 13 gennaio 1916: rimasero in piedi solo le mura massicce, di pietra squadrata.\nStoria.\nNel 1229 Sora venne distrutta dall'imperatore Federico II, come narra Riccardo da San Germano nella sua \"Cronaca\" e fu completamente incendiata e rasa al suolo. Ma l'imperatore, morto 29 anni dopo, ordin\u00f2 nel suo testamento, forse avvolto dai rimorsi, che venisse riedificata a spese del reale erario, la cattedrale di Sora, che ritorn\u00f2 al culto nel 1305. Nel 1642 il vescovo Felice Tamburelli fece costruire il bellissimo soffitto a cassettoni con rosoni dorati ad oro zecchino e nel mezzo di esso fece situare una tela \"l'Assunta\" di Taddeo Zuccari, pittore del Rinascimento: sia il soffitto che la pregiata tela andarono perduti nella notte del 13 gennaio 1915.\nSecondo la tradizione, la cattedrale occupa il posto dove vennero martirizzati Serapione e Lentulo, carnefici di Santa Restituta, sulla riva del \"Carnarium\" (Carnello, quartiere di Sora), convertiti alla religione cristiana dai miracoli della santa, decapitata da loro stessi per ordine del preside Agazio."}
{"id": "2067102", "revid": "439868", "url": "https://it.wikipedia.org/wiki?curid=2067102", "title": "Ospedale di Ferrara", "text": ""}
{"id": "2067105", "revid": "466539", "url": "https://it.wikipedia.org/wiki?curid=2067105", "title": "Monte Pirchiriano", "text": "Il monte Pirchiriano \u00e8 uno sperone roccioso alto 962\u00a0m situato nella bassa Val di Susa che interessa i comuni di Sant'Ambrogio di Torino e Chiusa di San Michele, entrambi nella citt\u00e0 metropolitana di Torino.\nDeve la sua importanza al fatto che alla sua sommit\u00e0 sorge la Sacra di San Michele, il monumento simbolo del Piemonte.\nIl toponimo.\nIl nome \"Pirchiriano\" assunto nei secoli da questo sperone roccioso, che si protende sul lato destro orografico della bassa Valle di Susa, sarebbe stato in origine \"Porcariano\" a causa di allevamenti di maiali che allora vi si trovavano; analogamente, il nome del prospiciente Caprasio deriverebbe da allevamenti di capre, mentre il Monte Musin\u00e8 potrebbe derivare dalla contrazione di \"Asin\u00e8\" assegnato a quell'ultimo contrafforte (sul lato sinistro orografico della valle) per essere stato sede di allevamenti di asini.\nLa tradizione vuole che il nome del monte fu modificato dopo la visione di Amizone vescovo di Torino, destato da un globo di fuoco con degli angeli in cima ad esso, sul finire del X secolo, nel periodo durante il quale l'eremita Giovanni Vincenzo vi fond\u00f2 la prima struttura della futura Sacra di San Michele: da l\u00ec, il nome greco \"pir-Chirianos\", = fuoco del Signore.\nDescrizione.\nLa montagna \u00e8 un risalto roccioso separato dal crinale spartiacque Dora-Sangone da un'insellatura a quota 861 (Colle della Croce Nera) presso la quale transita la strada asfaltata che da Avigliana sale al Colle Braida. Presenta due versanti ben distinti: quello esposto ad ovest \u00e8 coperto da fitti boschi ed \u00e8 disabitato fino al fondovalle, mentre su quello che guarda verso est sorge la Borgata San Pietro. Alpinisticamente la parte pi\u00f9 interessante \u00e8 la rocciosa e ripida cresta nord dove si trova la via ferrata Carlo Giorda che inizia a Sant'Ambrogio di Torino. Il culmine della montagna \u00e8 all'interno della chiesa abbaziale, presso il primo pilastro a sinistra della navata centrale.\nAlpinismo e escursionismo.\nLa via ferrata Carlo Giorda percorre la cresta nord della montagna, partendo da Sant'Ambrogio di Torino e raggiungendo la Sacra di San Michele. Esistono poi due sentieri molto frequentati che collegano il fondovalle con il Pirchiriano (e quindi con la Sacra di San Michele), partendo rispettivamente dai sottostanti paesi di Chiusa di San Michele e di Sant'Ambrogio di Torino. Dalla Sacra di San Michele ha inizio il Sentiero dei Franchi, un lungo trekking che si snoda sul versante esposto a nord della Val di Susa.\nInfine, esistono anche degli itinerari di arrampicata sportiva: la via Intersezionale, una via che in 25 tiri conduce dal fondovalle alla sommit\u00e0 della montagna, e una falesia, le Placche di San Michele."}
{"id": "2067106", "revid": "1543377", "url": "https://it.wikipedia.org/wiki?curid=2067106", "title": "MacGuffin (cifrario)", "text": "In crittografia il MacGuffin \u00e8 un cifrario a blocchi sviluppato nel 1994 da Bruce Schneier e Matt Blaze ad un seminario del Fast Software Encryption. Fu realizzato come catalizzatore per l'analisi di una nuova struttura di cifrario nota come Generalized Unbalanced Feistel Network (GUFN), \"Rete di Feistel Generalizzata Non Bilanciata\". La crittanalisi fu molto rapida: l'algoritmo fu violato durante lo stesso seminario da Vincent Rijmen e Bart Preneel.\nStruttura.\nGli autori basarono il MacGuffin sul DES modificandolo in modo tale che il blocco dati non venisse diviso in met\u00e0 uguali nella rete di Feistel ma in due parti differenti: la pi\u00f9 grande, di 48 bit, veniva processata dalla funzione Feistel ed il risultato di questa iterazione veniva combinato con l'altra parte, di 16 bit, mediante un'operazione di XOR. L'algoritmo era sperimentale, creato per esaminare la sicurezza delle reti di Feistel non bilanciate.\nIl diagramma in alto a destra mostra un passaggio del MacGuffin: il blocco dati da 64 bit \u00e8 diviso in 4 word da 16 bit ciascuna (ognuna rappresentata da una linea). Le tre pi\u00f9 a destra sono combinate mediante XOR con la chiave segreta e poi processate da 8 S-box, ognuna delle quali prende come input 6 bit di dati e restituisce 2 bit di output. Gli output delle S-box sono ricombinati a formare una nuova \"word\" da 16 bit che poi viene processata mediante XOR con la \"word\" pi\u00f9 a sinistra del blocco dati: il risultato viene scambiato con la posizione pi\u00f9 a destra dei blocchi di output delle S-Box. L'algoritmo prosegue cos\u00ec per il numero di passaggi prestabiliti.\nIl gestore della chiave \u00e8 una versione modificata dello stesso algoritmo crittografico.\nDato che il MacGuffin \u00e8 una rete di Feistel, la decifratura \u00e8 molto semplice: basta semplicemente eseguire l'algoritmo alla rovescia.\nSchneier e Blaze raccomandavano 32 passaggi ed una chiave di 128 bit.\nCrittanalisi.\nDurante lo stesso seminario durante il quale il MacGuffin fu presentato Rijmen e Preneel mostrarono che era vulnerabile alla crittanalisi differenziale. Essi misero in evidenza che i 32 passaggi del MacGuffin erano pi\u00f9 deboli dei 16 passaggi del DES: in poche ore erano in grado di recuperare buone caratteristiche differenziali del DES partendo da buoni valori iniziali mentre erano in grado, nello stesso tempo, di ottenere buone caratteristiche differenziali del MacGuffin senza valori iniziali. Essi trovarono che era possibile recuperare la chiave dell'ultimo passaggio con la crittanalisi differenziale e da l\u00ec invertire l'ultimo passaggio e ripetere l'attacco per i passaggi rimanenti. \nRijmen e Preneel provarono ad attaccare il MacGuffin con S-Box differenti, prese direttamente dal DES. A questo tipo di attacco l'algoritmo si mostr\u00f2 pi\u00f9 resistente: essi per\u00f2 conclusero che il progettare un algoritmo solo in modo che resista agli attacchi noti non \u00e8 generalmente un buon principio strutturale."}
{"id": "2067108", "revid": "93556", "url": "https://it.wikipedia.org/wiki?curid=2067108", "title": "James J. O'Donnell", "text": "Ha studiato all'Universit\u00e0 di Princeton e Yale.\n\u00c8 stato docente di \"Classical Studies\" alla University of Pennsylvania dal 1981 al 2002, dove ha occupato la cattedra di \"Information Systems and Computing\", pur essendo uno studioso di materie classiche. \u00c8 autore di diversi testi di formazione scolastica di storia e filosofia ma numerose sono le pubblicazioni ed i libri redatti, con particolare interesse verso Agostino d'Ippona e Cassiodoro.\nDi particolare rilievo \u00e8 il libro \"Augustine - A new biography\", sulla storia di Sant'Agostino."}
{"id": "2067109", "revid": "775372", "url": "https://it.wikipedia.org/wiki?curid=2067109", "title": "Eric Williams", "text": ""}
{"id": "2067115", "revid": "767487", "url": "https://it.wikipedia.org/wiki?curid=2067115", "title": "The Return of Pipecock Jackson", "text": "The Return of Pipecock Jackson \u00e8 il primo album da solista del musicista giamaicano Lee Perry, pubblicato dall'etichetta discografica Black Star Liner nel 1980 su LP."}
{"id": "2067116", "revid": "109777764", "url": "https://it.wikipedia.org/wiki?curid=2067116", "title": "Hamilton Naki", "text": "La questione se Naki sia stato o meno assistente di Barnard nel suo celebre intervento \u00e8 controversa. Fra le prime fonti a riportare questa notizia ci fu la rivista \"Economist\" che tuttavia pubblic\u00f2 poco tempo dopo una rettifica secondo cui Naki, pur avendo a lungo collaborato con Barnard come suo \"braccio destro\", e avendo tra l'altro effettuato trapianti sperimentali su animali, non avrebbe preso parte al primo trapianto su un uomo.\nAltre fonti sostengono invece che il ruolo di Naki sarebbe stato volutamente nascosto all'opinione pubblica per motivi legati al regime dell'apartheid che vigeva in Sudafrica al tempo dell'intervento. In particolare, all'epoca dell'apartheid un coinvolgimento diretto di Naki nell'intervento sarebbe stato illegale, e pertanto lo stesso Barnard sarebbe stato di fatto costretto a tenerlo nascosto. In ogni caso, Naki ha ricevuto numerosi riconoscimenti ufficiali per il suo ruolo nella storia della cardiochirurgia, fra cui la laurea \"honoris causa\" dall'universit\u00e0 di Citt\u00e0 del Capo e la massima onorificenza sudafricana, consegnatagli nel 2003 dal presidente Thabo Mbeki."}
{"id": "2067117", "revid": "39062426", "url": "https://it.wikipedia.org/wiki?curid=2067117", "title": "Palaeophonus", "text": ""}
{"id": "2067121", "revid": "287204", "url": "https://it.wikipedia.org/wiki?curid=2067121", "title": "Trigonotarbida", "text": "I trigonotarbidi (Trigonotarbida) sono un gruppo di aracnidi estinti simili a ragni, vissuti tra il Siluriano e il Permiano inferiore (420 \u2013 280 milioni di anni fa). Sono conosciuti tramite resti fossili ritrovati in Europa e in Nordamerica. Tra i trigonotarbidi pi\u00f9 noti, da ricordare \"Eophrynus\", \"Trigonotarbus\", \"Eotarbus\", \"Lissomartus\" e \"Palaeocharinus\".\nDescrizione.\nCome i ragni, a cui erano strettamente imparentati, i trigonotarbidi possedevano otto zampe e un paio di pinze (pedipalpi), mentre il corpo era diviso in due parti principali (cefalotorace e addome). Un tempo si pensava che questi animali fossero sprovvisti delle strutture che, nei ragni, producono la tela; di recente, tuttavia, almeno un ritrovamento fossile sembrerebbe mostrare microtubercoli distinti posizionati sulle zampe posteriori, simili a quelli usati dai ragni per dirigere e manipolare la loro tela.\nL'addome dei trigonotarbidi era notevolmente segmentato; l'esoscheletro era duro e chitinoso, e non vi era alcuna costrizione tra cefalotorace e addome, presente invece nei ragni. Le piastre dell'addome (tergiti) erano divise in mediane e laterali; questa caratteristica \u00e8 condivisa con un altro gruppo di aracnidi, i ricinulei. Si pensa, quindi, che questi due gruppi fossero strettamente imparentati.\nClassificazione.\nOltre alle possibili parentele con i ricinulei, alcuni paleontologi hanno ravvisato ulteriori somiglianze con forme primitive, note come tetrapulmonati (Tetrapulmonata); in ogni caso, sembra che i trigonotarbidi fossero un gruppo molto vicino al progenitore dei ragni veri e propri.\nStile di vita.\nLe caratteristiche dei trigonotarbidi fanno supporre che questi animali fossero ben adatti a vivere sul terreno. Probabilmente erano dei predatori che tendevano agguati a piccoli animali presenti tra il fogliame marcescente nelle foreste carbonifere. Molti resti di trigonotarbidi, infatti, sono stati ritrovati tra le strutture di piante viventi al livello del terreno, tra le quali questi animali potevano avere la loro tana."}
{"id": "2067124", "revid": "287204", "url": "https://it.wikipedia.org/wiki?curid=2067124", "title": "Halicyne", "text": "Lalicine (gen. Halicyne) \u00e8 un crostaceo estinto appartenente all'ordine dei cicloidi (Cycloidea). Visse tra il Triassico inferiore e medio (248 \u2013 230 milioni di anni fa). I suoi resti sono stati ritrovati in varie parti del mondo: Stati Uniti, Europa (Francia, Germania) e Madagascar.\nDescrizione.\nL'aspetto insolito di questo crostaceo era dovuto alla forma tondeggiante del carapace, che rivestiva tutto il corpo; una carena piuttosto pronunciata era presente al centro della zona dorsale. Le zampe, che sporgevano ai lati del corpo, erano di dimensioni e forma variabile a seconda delle specie: in alcune erano lunghe e sottili, in altre tozze e robuste. Una struttura bulbosa all'estremit\u00e0 anteriore del carapace supportava un paio di occhi articolati e le strutture mascellari. In una specie di un genere simile, precedentemente considerato \"Halicyne\" (\"Schramine montanaensis\") erano presenti veri e propri rami caudali.\nSpecie.\nDi questo animale sono note varie specie: \"H. agnota\", la prima descritta proveniente dalle Germania, fu originariamente classificata all'interno del genere \"Limulus\" da Hermann von Meyer nel 1838. Successivamente vennero trovati fossili in Europa (\"H. ornata\"), in Nordamerica (\"H. max\") e in Madagascar (\"H. gondwanae\", \"H. momoroi\"). Le forme nordamericane sono spesso associate a resti di piante. \u00c8 possibile, inoltre, che le differenze riguardanti le zampe delle varie specie implicassero differenti adattamenti ai vari habitat. \u00c8 comunque probabile che, data la forma appiattita del carapace, l'alicine fosse un organismo bentonico e vivesse generalmente su fondali marini poco profondi.\nClassificazione.\nL'alicine appartiene a un piccolo gruppo di crostacei noti come cicloidi (Cycloidea), vissuti tra il Carbonifero e il Cretaceo. Le parentele di questo gruppo non sono ancora ben note, ma sembra ragionevole includere quest'ordine nella classe dei maxillopodi (Maxillopoda). In passato, la forma circolare del corpo ha fatto presumere parentele con gli xifosuri (tra cui il limulo attuale), mentre altri studiosi li hanno avvicinati ai trilobiti. Il genere pi\u00f9 noto dei cicloidi \u00e8 \"Cyclus\", tipico del Carbonifero."}
{"id": "2067128", "revid": "767487", "url": "https://it.wikipedia.org/wiki?curid=2067128", "title": "The Electric Light Orchestra (First Light Series)", "text": "The Electric Light Orchestra (First Light Series) \u00e8 un doppio disco speciale uscito in Gran Bretagna nel 2001, per il 30\u00ba anniversario del loro album di debutto.\nIl disco uno contiene l'album originale ELO con dei bonus tracks e un CD interattivo, il cui contenuto \u00e8 il pi\u00f9 vecchio live esistente con il cofondatore Roy Wood e il violoncellista Andy Craig."}
{"id": "2067130", "revid": "767487", "url": "https://it.wikipedia.org/wiki?curid=2067130", "title": "Osteolepis", "text": "L'osteolepide (gen. Osteolepis) \u00e8 un pesce osseo estinto, appartenente ai sarcopterigi. Visse nel Devoniano medio e superiore (tra 375 e 345 milioni di anni fa). I suoi resti sono stati ritrovati in Europa e in Asia settentrionale.\nDescrizione.\nQuesto pesce fu uno dei pi\u00f9 classici esempi di tetrapodomorfi primitivi: il corpo, lungo e affusolato, era ricoperto di grosse scaglie romboidali. La testa era larga e piatta, dalla struttura robusta e dai denti aguzzi. La coda era asimmetrica, dotata di una pinna sviluppata maggiormente nella parte superiore (eterocerca), mentre sul dorso erano presenti due piccole pinne dorsali. Le pinne pettorali e ventrali, invece, erano piuttosto sviluppate e dotate di un apparato scheletrico notevole: erano il tipico esempio di pinne carnose. La lunghezza dell'animale doveva essere in media di circa venti centimetri, ma alcuni parenti stretti apparsi vari milioni di anni dopo raggiungevano la taglia di alcuni metri.\nFossili.\nMolti fossili di questo pesce sono stati rinvenuti nei ben noti giacimenti della Scozia, noti come \u201cantiche arenarie rosse\u201d, come quello di Achannaras. La specie pi\u00f9 nota di osteolepide \u00e8 Osteolepis macrolepidotus. Altri pesci sarcopterigi presenti in questo giacimento erano il dipnoo \"Dipterus\" e i crossotterigi \"Gyroptychius\" e \"Holoptychius\"."}
{"id": "2067132", "revid": "944310", "url": "https://it.wikipedia.org/wiki?curid=2067132", "title": "Spazio uniforme", "text": "In topologia, uno spazio uniforme \u00e8 uno spazio topologico dotato di una struttura uniforme, che consente di definire propriet\u00e0 uniformi, come la completezza, la continuit\u00e0 uniforme e la convergenza uniforme.\nNegli spazi uniformi \u00e8 possibile definire alcune nozioni di vicinanza relativa e vicinanza tra punti, che non \u00e8 possibile stabilire con il solo utilizzo della struttura topologica. Ad esempio, dati i punti formula_1, formula_2, formula_3, formula_4, \u00e8 possibile stabilire che formula_1 \u00e8 pi\u00f9 vicino ad formula_3 di quanto formula_2 sia vicino a formula_4. Gli spazi uniformi possono essere visti come una generalizzazione degli spazi metrici e dei gruppi topologici, e permettono la definizione di gran parte dei concetti dell'analisi matematica.\nLa struttura uniforme, e gli altri concetti ad essa collegati, fu definita esplicitamente da Andr\u00e9 Weil nel 1937, mediante l'utilizzo di pseudometriche. Successivamente Nicolas Bourbaki forn\u00ec la definizione in termini di \"entourage\" e John Tukey la diede in termini di ricoprimenti uniformi. Queste definizioni sono descritte nei paragrafi sottostanti.\nDefinizione formale.\nLa struttura uniforme di uno spazio pu\u00f2 essere definita in tre modi: attraverso gli entourage, sottoinsiemi dello spazio principale che svolgono una funzione analoga a quella degli aperti di una topologia, con l'utilizzo di una pseudometrica, o ancora tramite una particolare tipologia di ricoprimenti dello spazio stesso; come viene mostrato nel seguito, queste tre definizioni sono sostanzialmente equivalenti, ed \u00e8 possibile far corrispondere le strutture uniformi ottenute nei vari casi.\nEntourage.\nUno spazio uniforme formula_9 \u00e8 un insieme formula_10 dotato di una famiglia di sottoinsiemi (detti \"entourage\") del prodotto cartesiano formula_11 che soddisfano le seguenti propriet\u00e0:\nSe manca l'ultima propriet\u00e0, lo spazio \u00e8 detto \"quasi uniforme\".\nIntuitivamente, due punti appartenenti al medesimo entourage presentano un determinato grado di vicinanza; due punti sono tanto pi\u00f9 vicini quanti pi\u00f9 entourage hanno in comune. Con questa interpretazione, le propriet\u00e0 sopra date possono essere cos\u00ec descritte:\nI punti appartenenti ad un entourage formula_16 sono detti \"U-vicini\"; se tutti i punti di un dato insieme formula_33 sono U-vicini (ovvero formula_34), formula_33 \u00e8 detto \"U-piccolo\".\nNel caso di uno spazio metrico formula_36, gli entourage sono definiti come l'insieme delle coppie di punti la cui distanza \u00e8 minore di un numero reale prefissato:\nL'insieme dei punti \"vicini\" ad un punto fissato formula_1 appartenente all'entourage formula_16 \u00e8 di solito scritto come \nUn \"sistema fondamentale\" di entourage \u00e8 una sottofamiglia formula_41 di entourage tale che ogni entourage della struttura uniforme contiene un entourage di formula_41; per la propriet\u00e0 2, un sistema fondamentale \u00e8 quindi in grado di definire l'intera struttura uniforme.\nDate due strutture uniformi formula_18 e formula_44, se formula_45 si dice che formula_18 \u00e8 \"pi\u00f9 fine\" di formula_44.\nPseudometrica.\nUno spazio uniforme \u00e8 definibile attraverso un sistema di pseudometriche nel seguente modo: data una pseudometrica formula_48, l'insieme dei punti la cui pseudodistanza \u00e8 inferiore o uguale al numero reale formula_3 \u00e8 l'immagine inversa dell'intervallo reale formula_50:\nL'insieme di tutte le immagini inverse per una data pseudometrica forma un sistema fondamentale di entourage.\nSe consideriamo una famiglia di pseudometriche formula_52, le intersezioni finite di tutti gli entourage formano a loro volta un sistema fondamentale. \nSe la famiglia di pseudometriche \u00e8 numerabile, questo sistema \u00e8 equivalente a quello generato da una singola pseudometrica; nel caso di una famiglia finita, la pseudometrica generatrice \u00e8 l'inviluppo superiore di tutte le pseudometriche (ovvero la pseudometrica generata prendendo, punto per punto, la pseudometrica della famiglia con il valore maggiore).\nPi\u00f9 in generale, ogni struttura uniforme pu\u00f2 essere generata tramite una famiglia di pseudometriche, eventualmente non numerabile.\nRicoprimenti uniformi.\n\u00c8 possibile definire uno spazio uniforme, attraverso alcune particolari tipologie di ricoprimenti, detti \"ricoprimenti uniformi\". Un ricoprimento di un insieme formula_10 \u00e8 una famiglia di insiemi formula_54 la cui unione contiene formula_10:\nDati due ricoprimenti formula_57 e formula_58, \u00e8 possibile stabilire una relazione d'ordine tra di loro nel seguente modo:\nSe si verifica la condizione sopra, si dice che il ricoprimento formula_57 \u00e8 un \"raffinamento\" di formula_58. Uno spazio uniforme formula_62 \u00e8 uno spazio formula_10 dotato di una famiglia di ricoprimenti formula_64 che forma un filtro rispetto all'ordinamento sopra definito, ovvero i ricoprimenti della famiglia soddisfano le seguenti propriet\u00e0:\nDato uno spazio uniforme definito tramite entourage, definiamo uniforme un ricoprimento formula_57 se esiste un entourage formula_16 tale per cui, per ogni formula_74, esiste formula_75 per cui formula_76; tutti i ricoprimenti cos\u00ec generati costituiscono uno spazio uniforme secondo la definizione data sopra.\nInversamente, dato uno spazio uniforme definito tramite ricoprimenti, sono entourage tutti i soprainsiemi di\ndove formula_57 \u00e8 un ricoprimento uniforme.\nEsempi.\nUna categoria molto ampia di spazi uniformi sono gli spazi metrici: ogni metrica \u00e8 \"a fortiori\" una pseudometrica, e quindi permette di definire una struttura uniforme. Differenti metriche possono avere la medesima struttura uniforme; ad esempio moltiplicando una metrica per una costante, la struttura uniforme indotta non varia.\n\u00c8 comunque possibile trovare metriche che inducono differenti strutture uniformi, ma uguali strutture topologiche; ad esempio, considerando su formula_79 le due metriche:\ninducono la stessa topologia, ma differenti strutture uniformi, in quanto l'insieme formula_81 \u00e8 un entourage nella struttura uniforme indotta da formula_82, ma non in quella indotta da formula_83.\nI gruppi topologici costituiscono un'altra categoria di spazi uniformi; dato un gruppo topologico formula_84, gli entourage sono tutti i sottoinsiemi di formula_85 che contengono l'insieme:\ndove formula_16 \u00e8 un intorno dell'elemento neutro di formula_84.\nLa struttura uniforme cos\u00ec definita \u00e8 detta \"uniformit\u00e0 destra\", in quanto per ogni elemento formula_89 la moltiplicazione a destra formula_90 \u00e8 uniformemente continua.\nSpazi topologici e spazi uniformi.\nOgni spazio uniforme si pu\u00f2 dotare di una topologia, definendo come aperto qualunque sottoinsieme formula_33 tale che per ogni formula_92 esiste un entourage formula_17 per cui formula_94 \u00e8 contenuto in formula_33. La topologia cos\u00ec definita \u00e8 detta \"indotta dalla uniformit\u00e0\"; una topologia che coincide con quella indotta dalla struttura uniforme \u00e8 detta \"compatibile\" con essa. In generale una data topologia pu\u00f2 essere compatibile con pi\u00f9 di una struttura uniforme.\nGli spazi topologici la cui topologia \u00e8 compatibile con una struttura uniforme sono detti \"uniformizzabili\"; essi coincidono con gli spazi completamente regolari. \nSe lo spazio \u00e8 uniformizzabile, le tre seguenti propriet\u00e0 sono equivalenti:\nPropriet\u00e0 legate alla struttura uniforme.\nNumerose importanti propriet\u00e0 possono essere definite attraverso la struttura uniforme di uno spazio; tra queste la continuit\u00e0 uniforme e la completezza.\nContinuit\u00e0 uniforme.\nUna funzione tra spazi uniformi \u00e8 detta uniformemente continua se le controimmagini degli entourage (o dei ricoprimenti uniformi) o sono ancora degli entourage (o dei ricoprimenti uniformi). Un isomorfismo uniforme \u00e8 una funzione uniformemente continua dotata di una inversa uniformemente continua.\nLa continuit\u00e0 uniforme svolge per gli spazi uniformi un ruolo analogo a quello della continuit\u00e0 per gli spazi topologici; una funzione uniformemente continua tra spazi uniformi conserva infatti le propriet\u00e0 uniformi degli spazi. Una funzione uniformemente continua \u00e8 sempre continua rispetto alla topologia indotta.\nCompletezza.\nLa nozione di completezza di uno spazio metrico pu\u00f2 essere estesa agli spazi uniformi; invece della convergenza delle successioni di Cauchy viene richiesta la convergenza di altre entit\u00e0 matematiche, dette filtri di Cauchy, o reti di Cauchy.\nUn filtro di Cauchy \u00e8 un filtro che contiene elementi arbitrariamente piccoli; pi\u00f9 precisamente, per un entourage formula_16 esiste un elemento formula_33 del filtro tale che formula_34.\nUn filtro convergente \u00e8 sempre un filtro di Cauchy, mentre non vale in generale il viceversa; gli spazi in cui ogni filtro di Cauchy \u00e8 anche convergente sono detti \"spazi uniformi completi\". Tra questi vanno annoverati gli spazi di Hausdorff compatti.\nData una funzione uniformemente continua formula_103 da un insieme formula_33 denso in formula_10 spazio uniforme, a uno spazio uniforme completo formula_106, \u00e8 possibile estendere in maniera unica la funzione su tutto formula_10, mantenendone la continuit\u00e0 uniforme.\nCompletamento di uno spazio uniforme.\nAnalogamente agli spazi metrici, esiste un completamento di Hausdorff per qualunque spazio uniforme formula_10: ovvero, esiste uno spazio di Hausdorff completo uniforme formula_106 e una mappa uniformemente continua formula_110 tale che per ogni mappa formula_111 da formula_10 in uno spazio di Hausdorff completo uniforme formula_113 esiste una mappa uniformemente continua formula_114 tale che formula_115.\nIl completamento di Hausdorff formula_106 \u00e8 unico a meno di un omeomorfismo. Una possibile costruzione si ottiene prendendo l'insieme dei filtri di Cauchy minimali su formula_10; la mappa formula_118 fa corrispondere ciascun punto formula_74 al filtro degli intorni formula_120, che \u00e8 un filtro di Cauchy minimale. L'immagine formula_121 \u00e8 densa in formula_106; se formula_10 \u00e8 di Hausdorff, formula_118 \u00e8 iniettiva e formula_121 \u00e8 omeomorfo a formula_10. Altrimenti, si pu\u00f2 considerare lo spazio quoziente ottenuto identificando tutti i punti formula_1 e formula_128 per cui formula_129, che \u00e8 sempre di Hausdorff e omeomorfo a formula_121.\nLa struttura uniforme di formula_106 \u00e8 cos\u00ec definita: per ogni entourage formula_132 che sia simmetrico (ovvero formula_133), sia formula_134 l'insieme di tutte le coppie di filtri di Cauchy che hanno in comune almeno un elemento V-piccolo; l'insieme di tutti i formula_134 \u00e8 un sistema fondamentale di entourage."}
{"id": "2067134", "revid": "287204", "url": "https://it.wikipedia.org/wiki?curid=2067134", "title": "Dicranurus", "text": "Il dicranuro (gen. Dicranurus) \u00e8 un artropode estinto appartenente ai trilobiti. Visse nel Devoniano inferiore (circa 400 milioni di anni fa). I suoi resti sono stati ritrovati principalmente in Nordamerica e in Africa settentrionale.\nDescrizione.\nDi piccole dimensioni, questo trilobite non raggiungeva la lunghezza di cinque centimetri. Il corpo, per\u00f2, era dotato di lunghe spine che rendevano l'animale pi\u00f9 largo che lungo. Come molti rappresentanti dell'ordine dei lichidi (Lichida), sul corpo di questo animale erano presenti strutture simili a spine allungate, ma al contrario delle altre forme dell'ordine, il dicranuro possedeva anche un paio di spine allungatissime poste dietro la parte centrale del capo (glabella), fortemente incurvate all'indietro. Tra le specie pi\u00f9 note si ricordano \"Dicranurus hamatus\", \"D. elegans\" e \"D. monstrosus\".\nStile di vita.\nLa distribuzione dei resti fossili del dicranuro suggerisce che questo trilobite abitasse il basso mare esistente tra l'Euramerica e il Gondwana nel Devoniano inferiore. Come molti altri trilobiti, questo animale doveva essere un abitante dei fondali marini; si presume che le lunghe spine permettessero al dicranuro di non affondare nei soffici sedimenti del fondo, ma \u00e8 altamente probabile che queste vistose strutture venissero usate come deterrente per i predatori. Per i pesci corazzati come gli artrodiri, infatti, doveva essere estremamente difficile inghiottire una preda spinosa come il dicranuro."}
{"id": "2067137", "revid": "110157", "url": "https://it.wikipedia.org/wiki?curid=2067137", "title": "Unholy Alliance Tour", "text": "Unholy Alliance Tour \u00e8 un DVD pubblicato nel 2007 dalla American Recordings contenente degli estratti dalla tappa del 13 luglio 2006 di Vancouver dell'omonimo tour.\nOltre alle esibizioni live contiene anche riprese dal backstage ed interviste."}
{"id": "2067138", "revid": "204012", "url": "https://it.wikipedia.org/wiki?curid=2067138", "title": "Piodermiti", "text": ""}
{"id": "2067139", "revid": "767487", "url": "https://it.wikipedia.org/wiki?curid=2067139", "title": "Triarthrus", "text": "Il triartro (gen. Triarthrus) \u00e8 un artropode estinto appartenente ai trilobiti. Visse nell'Ordoviciano superiore (circa 470 milioni di anni fa); i suoi resti fossili sono stati ritrovati in gran parte del mondo, in particolare in Nordamerica e in Scandinavia.\nDescrizione.\nIl corpo di questa piccola trilobite, lunga in media 4 centimetri, era decisamente allungato e stretto; la sua lunghezza era circa il doppio della larghezza. Il cephalon era molto ampio e largo, con una glabella vagamente rettangolare e dotata di due coppie di solchi profondi. Il torace, costituito da numerosi segmenti, non presentava spine genali; il pigidio era invece molto corto. Tra le specie pi\u00f9 note di triartro sono da ricordare \"Triarthrus becki\" e \"T. eatoni\", entrambe provenienti dagli Stati Uniti.\nFossili.\nAlcuni fossili eccezionali di triartro preservano le parti molli dell'animale; questi resti permisero agli studiosi di conoscere i dettagli dell'anatomia dei trilobiti, fino a quel momento noti solo per il solo esoscheletro rigido. Questi fossili, noti principalmente a Rome (nello Stato di New York), si sono formati perch\u00e9 le carcasse degli organismi furono ricoperte da un sottile strato di pirite nel corso delle prime fasi di seppellimento; questo strato ha permesso la conservazione di strutture come branchie, zampe, antenne e sistema digestivo. \"Triarthrus\" \u00e8 tuttora usato come esempio sui libri scientifici per illustrare la fisiologia dei trilobiti.\nClassificazione.\nIl triartro \u00e8 considerato l'ultimo rappresentante della famiglia degli olenidi (Olenidae), il cui rappresentante pi\u00f9 noto \u00e8 \"Olenus\" del Cambriano. Questa famiglia molto diffusa apparteneva all'ordine degli pticopariidi (Ptychopariida), un gruppo di trilobiti arcaici ma con alcune caratteristiche gi\u00e0 evolute."}
{"id": "2067140", "revid": "486946", "url": "https://it.wikipedia.org/wiki?curid=2067140", "title": "Santa Restituta Frangipane di Roma", "text": ""}
{"id": "2067141", "revid": "682087", "url": "https://it.wikipedia.org/wiki?curid=2067141", "title": "Policitemia rubra vera", "text": ""}
{"id": "2067143", "revid": "767487", "url": "https://it.wikipedia.org/wiki?curid=2067143", "title": "Psilophyton", "text": "Lo psilofito (gen. Psilophyton) \u00e8 una pianta estinta molto primitiva, appartenente alle tracheofite. Visse tra il Devoniano inferiore e l'inizio del Devoniano superiore (395-360 milioni di anni fa). I suoi resti fossili sono stati ritrovati in gran parte dei continenti settentrionali.\nDescrizione.\nQuesta pianta era di dimensioni relativamente modeste, e l'altezza raggiungeva poche decine di centimetri. I suoi rami erano spogli, completamente privi di foglie e diritti vero l'alto; si dividevano generalmente seguendo una dicotomia, ma erano presenti anche ramificazioni laterali. I vari steli erano spesso dotati di strutture simili a peli o spine, disposti irregolarmente lungo tutta la superficie. I rami fertili, invece, erano dotati di grappoli di sporangi penduli, a forma ellittica e allungata.\nClassificazione.\nLo psilofito era un rappresentante delle trimerofite (Trimerophytopsida), un gruppo di piante primitive esclusive del Devoniano; queste piante mostrano molte caratteristiche in comune con le riniopsidi (Rhyniopsida), dalle quali erano probabilmente derivate. Le stesse trimerofite sembrerebbero essere vicine all'origine delle piante vascolari pi\u00f9 evolute, che nel giro di alcuni milioni di anni svilupparono un vero e proprio sistema di rami e foglie."}
{"id": "2067144", "revid": "20034664", "url": "https://it.wikipedia.org/wiki?curid=2067144", "title": "Svizzera Sassone", "text": ""}
{"id": "2067149", "revid": "119027514", "url": "https://it.wikipedia.org/wiki?curid=2067149", "title": "Saalfeld/Saale", "text": "Saalfeld/Saale \u00e8 una citt\u00e0 di abitanti della Turingia, in Germania.\n\u00c8 il capoluogo, e il centro maggiore, del circondario (\"Landkreis\") di Saalfeld-Rudolstadt (targa SLF). Il 1\u00ba dicembre 2011 ha assorbito il precedente comune di Arnsgereuth.\nStoria.\nNel 2018 vennero aggregati alla citt\u00e0 di Saalfeld/Saale i comuni di Saalfelder H\u00f6he e Wittgendorf.\nIl 1\u00ba gennaio 2019 vennero aggregati alla citt\u00e0 di Saalfeld/Saale i comuni di Reichmannsdorf e Schmiedefeld."}
{"id": "2067152", "revid": "15756", "url": "https://it.wikipedia.org/wiki?curid=2067152", "title": "Trentino Volley 2005-2006", "text": ""}
{"id": "2067156", "revid": "106456", "url": "https://it.wikipedia.org/wiki?curid=2067156", "title": "Velay", "text": "Il Velay (in italiano tradizionale e in occitano: Velai) \u00e8 una regione storico geografica della Francia, nel Massiccio Centrale, compresa tra l'alta valle dell'Allier a ovest e i monti del Vivarese a est.\n\u00c8 costituito da massicci cristallini e vulcanici (Meygal, 1436 metri; monte M\u00e9zenc, 1754 metri) che racchiudono bacini (bacino del Puy).\nEsso corrisponde all'antico territorio gallico dei Vellavii, citati da Giulio Cesare, o dei Velauni, che compaiono sulle carte di Tolomeo. I suoi confini naturali sono ben individuati da rilievi e corsi d'acqua.\nLa contea episcopale del Velay fu a lungo unita all'antica Linguadoca, della quale costituiva lo stato pi\u00f9 settentrionale. Dal 1789 costituisce la massima parte (i due terzi orientali) del dipartimento dell'Alta Loira, regione Alvernia-Rodano-Alpi.\nIl centro principale \u00e8 Le Puy.\nGeografia.\nIl Velay \u00e8 circondato dalle regioni naturali seguenti:"}
{"id": "2067158", "revid": "599013", "url": "https://it.wikipedia.org/wiki?curid=2067158", "title": "Eric Williams (cestista 1972)", "text": ""}
{"id": "2067159", "revid": "2730", "url": "https://it.wikipedia.org/wiki?curid=2067159", "title": "Storia dell'informatica", "text": "La storia dell'informatica \u00e8 la storia della omonima scienza. Ha origini molto antiche, in quanto meccanismi per automatizzare il trattamento dei dati e delle operazioni aritmetiche erano noti gi\u00e0 ai babilonesi intorno al X secolo a.C., in India e in Cina forse addirittura prima. In senso moderno, per\u00f2, nasce soprattutto dal lavoro di precursori quali Pascal e Gottfried Leibniz, iniziatori come Babbage, Ada Lovelace, Zuse, Atanasoff, Alan Turing e Howard Aiken, creatori dei primi progetti computazionali di vasto respiro come de Finetti, von Neumann e Wiener.\nAntichit\u00e0.\nIl pi\u00f9 antico strumento conosciuto usato per la computazione fu l'abaco che, presso gli antichi popoli (babilonesi, cinesi, greci, romani), era una tavoletta con scanalature numerate contenenti pietruzze mobili, opportunamente disposte per poter eseguire i calcoli. Dai tipi pi\u00f9 antichi e da quelli medievali deriva l'abaco a palline infilate su bacchette di legno o fili metallici, detto pallottoliere, che serve per conteggi elementari. Il \"suan-pa\", o abaco cinese, \u00e8 ancora in uso presso i popoli dell'Estremo Oriente.\nNel I millennio a.C. vennero inventati in Cina i primi sistemi con differenziale. Sono stati ritrovati nei carri risalenti a questo periodo.\nNel V secolo a.C., nell'antica India, il grammatico P\u0101\u1e47ini formul\u00f2 la grammatica del sanscrito in 3959 regole nell'opera \"A\u1e63\u1e6d\u0101dhy\u0101y\u012b\", che \u00e8 altamente sistematizzata e tecnica. P\u0101\u1e47ini impieg\u00f2 metaregole, trasformazioni e ricorsioni.\nLa macchina di Anticitera, nota anche come meccanismo di Antikythera, \u00e8 il pi\u00f9 antico calcolatore meccanico conosciuto, datato tra il 150 e il 100 a.C. o, secondo ipotesi pi\u00f9 recenti, al 250 a.C. Si trattava di un sofisticato planetario, mosso da ruote dentate, che serviva per calcolare il sorgere del sole, le fasi lunari, i movimenti dei cinque pianeti allora conosciuti, gli equinozi, i mesi, i giorni della settimana e \u2012 secondo uno studio pubblicato su \"Nature\" \u2012 le date dei giochi olimpici.\nMedioevo.\nIl contributo medievale islamico.\nDispositivi analogici meccanici per la computazione apparvero di nuovo un millennio dopo, nel mondo medievale islamico grazie agli astronomi arabi, come l'astrolabio meccanico di Ab\u016b Rayh\u0101n al-B\u012br\u016bn\u012b, e il torqueto di Jabir ibn Aflah. Secondo Simon Singh, i matematici arabi diedero anche importanti contributi alla crittografia, basti pensare allo sviluppo della crittoanalisi e dell'analisi delle frequenze da parte di Al-Kindi. Furono inventate dagli ingegneri arabi anche alcune macchine programmabili, come il flauto automatico dei fratelli Ban\u016b M\u016bs\u0101, o gli automi e l'orologio che usava la perdita di peso di una candela accesa per tenere traccia del tempo, da parte di Ibn al-Razzas al-Jazari. Manufatti tecnologici di complessit\u00e0 simile apparvero nell'Europa del XIV secolo, come gli orologi astronomici meccanici.\nXVII, XVIII e XIX secolo.\nPrime calcolatrici meccaniche.\nDa quando i logaritmi vennero introdotti all'inizio del XVII secolo (quando lo scozzese Nepero pubblic\u00f2 le prime \"Tavole dei logaritmi\"), segu\u00ec un periodo di considerevole progresso nella strumentazione per il calcolo automatico, grazie a inventori e scienziati.\nNel 1623 Wilhelm Schickhard progett\u00f2 una macchina calcolatrice, ma abbandon\u00f2 il progetto quando il prototipo che aveva iniziato a costruire venne distrutto da un incendio nel 1624. All'incirca nel 1640, Blaise Pascal, un eminente matematico francese, costru\u00ec la Pascalina, un dispositivo meccanico basato su un progetto del matematico greco Erone di Alessandria. In seguito, nel 1672, Gottfried Wilhelm Leibniz invent\u00f2 la Stepped Reckoner, che completa nel 1694.\nNel 1702, Leibniz svilupp\u00f2 la logica come disciplina matematica e formale, con i suoi scritti sul sistema numerico binario. Nel suo sistema, l'uno e lo zero rappresentano i valori \"vero\" e \"falso\" o gli stati \"on\" e \"off\". Ma ci vorr\u00e0 pi\u00f9 di un secolo affinch\u00e9 George Boole pubblichi la propria algebra booleana nel 1854, creando un sistema nel quale \u00e8 possibile trattare ogni relazione logica attraverso l'utilizzo di formule algebriche. Le operazioni (come l'addizione, la sottrazione e la moltiplicazione) vengono sostituite da operazioni logiche con valori di congiunzione, disgiunzione e negazione, mentre gli unici numeri utilizzati, 1 e 0, assumono rispettivamente i significati di vero e falso.\nDa questo momento, saranno inventati i primi dispositivi meccanici guidati da un pattern binario. La Rivoluzione industriale spinse in avanti la meccanizzazione di molte attivit\u00e0, e fra queste vi era la tessitura. Le schede perforate controllavano il telaio di Joseph Marie Jacquard nel 1801, dove un buco nella scheda indicava un \"uno\" binario e di conseguenza un punto non perforato indicava lo \"zero\" binario. Il telaio di Jacquard era molto distante da un moderno calcolatore, ma dimostrava che le macchine potevano essere guidate da sistemi binari.\nCharles Babbage e Ada Lovelace.\nCharles Babbage \u00e8 spesso riconosciuto come uno dei primi pionieri della computazione automatica. Babbage ide\u00f2 una macchina per il calcolo automatico di grande complessit\u00e0, la macchina differenziale, che riusc\u00ec a realizzare tra mille difficolt\u00e0, anche per i limiti della meccanica del tempo. Grazie a un metodo detto delle differenze, particolarmente adatto ad essere espresso in termini meccanici, Babbage cre\u00f2 un sistema per l'esecuzione automatica dei calcoli necessari per la compilazione delle tavole matematiche.\nIde\u00f2 poi, partendo dalle schede perforate del francese Jacquard, una nuova macchina, la macchina analitica: per essa, identific\u00f2 un'unit\u00e0 di calcolo numerico (noi diremmo un processore), un'unit\u00e0 di controllo dell'esecuzione, una memoria per conservare i risultati intermedi e un dispositivo di uscita per visualizzare il risultato del calcolo.\nLa sua assistente, Ada Lovelace Byron, figlia del poeta inglese George Byron, ide\u00f2 un metodo per la programmazione della macchina, almeno a livello teorico, ed \u00e8 per questo considerata la prima programmatrice della storia (l'articolo fu pubblicato nel 1843). In suo onore, negli anni Ottanta del XX secolo, fu creato un linguaggio di programmazione chiamato ADA.\nLa macchina analitica di Babbage, estremamente grande e costosa da costruire, non fu mai completata per mancanza di fondi. Una strada, per\u00f2, era stata aperta, anche se sar\u00e0 solo con l'avvento dell'elettronica che la rivoluzione del calcolo automatico, iniziata 2300 anni prima, diventer\u00e0 un fenomeno planetario.\nXX secolo.\nAlan Turing e la macchina di Turing.\nAlan Turing \u00e8 celebre per aver contribuito in modo decisivo, durante la Seconda guerra mondiale, all'impresa di decifrare i messaggi in codice utilizzati dai tedeschi con la loro macchina Enigma. Ma questa sua attivit\u00e0 ha finito per mettere in ombra il suo fondamentale ruolo di padre dell'informatica, in un periodo in cui questa disciplina non aveva ancora un nome e gli elaboratori eseguivano compiti appena superiori a quelli di una calcolatrice da tavolo.\nConcentrando le sue ricerche sulla \"computabilit\u00e0\", cio\u00e8 la valutazione della possibilit\u00e0 di far eseguire determinate operazioni a una macchina, a poco pi\u00f9 di vent'anni defin\u00ec i confini teorici dell'informatica presente e futura. Le sue ricerche successive non potevano non investire il campo di quella che in seguito si sarebbe chiamata intelligenza artificiale: il famoso test che porta il suo nome \u00e8 ancora al centro del dibattito, quanto mai aperto, sulla capacit\u00e0 delle macchine di competere con la mente umana.\nMa le fondamenta matematiche dell'informatica moderna furono gettate da Kurt G\u00f6del con i suoi teoremi di incompletezza del 1931. Il primo afferma l'indimostrabilit\u00e0 della coerenza di qualunque sistema matematico che abbia nella sua formalizzazione anche i numeri naturali e cio\u00e8 l'infinito, ovvero l'impossibilit\u00e0 di costruire all'interno della matematica sistemi i cui principi, o assiomi, siano non-contraddittori tra loro. Insieme al secondo, del 1930, che afferma la completezza semantica della logica dei predicati, dimostrando che, se una formula \u00e8 valida, allora la si pu\u00f2 provare in un numero finito di passi, i due teoremi rappresentano un caposaldo di portata storica nel campo della logica matematica, con importanti implicazioni anche di ordine filosofico. In ogni caso, condussero alla definizione e alla descrizione di questi sistemi formali, includendo concetti come le funzioni ricorsive, il lambda calcolo, la macchina universale di Turing, i sistemi di Post.\nNel 1936, Alan Turing e Alonzo Church introdussero la formalizzazione di un algoritmo, con i limiti su ci\u00f2 che poteva essere calcolato, oltre a un modello \u00abpuramente meccanico\u00bb per la computazione. Questo divenne la tesi di Church-Turing, un'ipotesi circa la natura dei dispositivi di calcolo meccanici, come i calcolatori elettronici. Questa tesi dichiara che ogni calcolo (che sia possibile), pu\u00f2 essere eseguito attraverso un algoritmo installato su un calcolatore, assunto che vi sia sufficiente tempo e spazio di archiviazione disponibile.\nNello stesso anno, Turing pubblic\u00f2 anche il suo seminario sulla \u00abmacchina di Turing\u00bb, ovvero una macchina calcolatrice digitale astratta che oggi \u00e8 semplicemente chiamata \u00abmacchina universale di Turing\u00bb. Questa macchina consacr\u00f2 il principio del moderno calcolatore e rappresent\u00f2 il luogo di nascita del concetto di \"computer a programma memorizzato\", il quale oggi \u00e8 praticamente impiegato da ogni computer moderno. Queste macchine ipotetiche erano progettate per determinare in modo formale, matematicamente, cosa potesse essere calcolato, tenendo in considerazione le limitazioni sulla capacit\u00e0 di calcolo. Se una macchina di Turing pu\u00f2 completare un'attivit\u00e0, \u00e8 considerata \u00abTuring computabile\u00bb o pi\u00f9 comunemente \u00abTuring completa\u00bb.\nAkira Nakajima e la teoria del circuito a switch.\nA partire dagli anni Trenta del XX secolo, gli ingegneri elettrici furono capaci di costruire circuiti elettronici per risolvere problemi logici e matematici, ma molti lo fecero \"ad hoc\", trascurando qualunque rigore teoretico. Questo cambi\u00f2 con la teoria del circuito a switch dell'ingegnere della NEC Akira Nakajima, pubblicata proprio in quegli anni. Dal 1934 al 1936, Nakajima pubblic\u00f2 una serie di documenti che mostravano che l'algebra booleana a due valori, che scopr\u00ec in maniera indipendente (conobbe il lavoro di George Boole solo nel 1938), pu\u00f2 descrivere l'operativit\u00e0 dei circuiti a switch. Questo concetto di utilizzo delle propriet\u00e0 degli switch elettrici per ottenere risultati logici, \u00e8 il principio base che sottost\u00e0 a tutti i computer digitali elettronici. La teoria dei circuiti a switch forn\u00ec i fondamenti matematici e gli strumenti per la progettazione di sistemi digitali in quasi ogni area della moderna tecnologia.\nIl lavoro di Nakajima sar\u00e0 in seguito citato e rielaborato nella tesi di master del 1937 di Claude Elwood Shannon, intitolata \"A Symbolic Analysis of Relay and Switching Circuits\". Mentre seguiva una lezione di filosofia, Shannon fu messo a conoscenza del lavoro di Boole, e riconobbe che quell'algebra poteva essere utilizzata per ordinare i rel\u00e8 elettromeccanici (impiegati dopo negli switch del telefono), in modo da risolvere problemi logici. La sua tesi divenne il principio su cui poggia la progettazione dei circuiti digitali quando divenne ampiamente nota presso la comunit\u00e0 degli ingegneri elettrici durante e dopo la Seconda guerra mondiale.\nI primi componenti hardware del computer.\nNel 1941, Konrad Zuse svilupp\u00f2 il primo computer funzionale controllato attraverso programmi, lo Z3. Nel 1998, fu qualificato come macchina \u00abTuring completa\u00bb. Zuse svilupp\u00f2 inoltre l'S2, considerata la prima macchina per il controllo industriale. Ha fondato uno dei primissimi business informatici nel 1941, producendo lo Z4, che divenne il primo computer commerciale al mondo. Nel 1946, progett\u00f2 il primo linguaggio di programmazione ad alto livello, Plankalk\u00fcl.\nNel 1948, il Manchester Baby venne completato; era il primo computer elettronico digitale general purpose che eseguiva programmi memorizzati come la maggior parte dei computer moderni. L'influenza su Max Newman del documento datato 1936 sulle macchine di Turing, e i suoi contributi logico-matematici al progetto, sono stati entrambi cruciali per il successivo sviluppo del Manchester SSEM.\nNel 1950, il britannico National Physical Laboratory complet\u00f2 il Pilot ACE, un computer di piccola taglia programmabile, basato sulla filosofia di Turing. Con una velocit\u00e0 operativa di 1\u00a0MHz, il Pilot Model ACE fu per qualche tempo il computer pi\u00f9 veloce al mondo. Il design di Turing per l'ACE aveva molto il comune con le odierne architetture RISC e si appellava per una memoria ad alta velocit\u00e0 di circa la stessa capacit\u00e0 di un primo computer Macintosh, che era immensa per gli standard di quel tempo. Se l'ACE di Turing fosse stato costruito come previsto e completamente, avrebbe vantato un rapporto diverso dagli altri primi computer.\nClaude Shannon e la teoria dell'informazione.\nNel 1948 Claude Shannon pubblic\u00f2 il saggio \"A Mathematical Theory of Communication\" (Una teoria matematica della comunicazione), uno dei pilastri della moderna teoria dell'informazione e dell'informatica, dove compare per la prima volta il termine \u00abbit\u00bb, da lui coniato per designare l'unit\u00e0 elementare di informazione, e dove vengono introdotti il concetto di entropia dell'informazione e l'identit\u00e0 tra i due valori di verit\u00e0 (\"vero\" e \"falso\") della logica simbolica e i valori binari 1 e 0 dei circuiti elettronici. Con i suoi lavori dedicati alla teoria dell'informazione, all'affidabilit\u00e0 dei circuiti, al problema della sicurezza della comunicazione e alla crittografia, Shannon ha profondamente cambiato la teoria e la pratica della comunicazione.\nNorbert Wiener e la cibernetica.\nDopo il dottorato conseguito all'et\u00e0 di 18 anni alla Harvard University, con una tesi di logica matematica, Norbert Wiener studi\u00f2 in Europa con Bertrand Russell e David Hilbert. Insegn\u00f2, a partire dal 1919, al MIT di Cambridge (Massachusetts). Diede fondamentali contributi nel campo della teoria matematica dei processi stocastici, della previsione e del calcolo delle probabilit\u00e0, e a partire dai suoi lavori sulla statistica elabor\u00f2 con il suo allievo Claude Shannon, la moderna teoria dell'informazione.\nNegli anni della Seconda guerra mondiale, si occup\u00f2 dei problemi del controllo automatico delle armi belliche. Stimolato da queste ricerche, elabor\u00f2 il progetto di una scienza generale della regolazione del controllo, da lui battezzata \u00abcibernetica\u00bb, e presentata in un libro di grande successo, intitolato \"Cybernetics or control and communication in the animal and the machine\" (La cibernetica, ovvero il controllo e la comunicazione negli animali e nelle macchine, 1948). Da allora, pur continuando a occuparsi di matematica generale, si dedic\u00f2 prevalentemente allo sviluppo e alla divulgazione della nuova disciplina.\nJohn von Neumann e l'architettura di Von Neumann.\nIn informatica l'architettura di von Neumann \u00e8 una tipologia di architettura hardware per computer digitali programmabili a programma memorizzato la quale condivide i dati del programma e le istruzioni del programma nello stesso spazio di memoria. Per tale caratteristica l'architettura di von Neumann si contrappone all'architettura Harvard nella quale invece i dati del programma e le istruzioni del programma sono memorizzati in spazi di memoria distinti. Von Neumann propose una struttura molto semplice, che \u00e8 poi quella che troviamo rispecchiata, in linea di principio, nei nostri PC.\nSecondo John von Neumann, gli elementi essenziali di un calcolatore programmabile sono:"}
{"id": "2067161", "revid": "149727", "url": "https://it.wikipedia.org/wiki?curid=2067161", "title": "Saalfeld", "text": ""}
{"id": "2067162", "revid": "1345932", "url": "https://it.wikipedia.org/wiki?curid=2067162", "title": "Mesolimulus", "text": "Il mesolimulo (gen. Mesolimulus) \u00e8 un artropode estinto appartenente agli xifosuri, simile al limulo attuale. Visse nel Giurassico superiore (circa 150 milioni di anni fa) e i suoi resti si rinvengono principalmente in Germania, nel giacimento a conservazione eccezionale di Solnhofen.\nDescrizione.\nL'aspetto di questo animale era notevolmente simile a quello dell'attuale limulo: possedeva infatti un carapace largo e convesso, di forma semicircolare allungata alle estremit\u00e0 laterali. Il cefalotorace, in sostanza, era costituito da una parte centrale (glabella) situata tra due guance che si prolungavano all'indietro, andando a formare un paio di robuste e corte spine. Le guance portavano un paio di occhi composti, in posizione laterale. La bocca era in posizione ventrale ed era dotata di un paio di appendici corte (cheliceri), seguito da cinque paia di appendici masticatorie che terminavano con una tenaglia. Altre cinque paia di zampe con funzione natatoria e respiratoria, invece, erano poste al di sotto dell'addome. La coda era costituita da un telson lunghissimo a forma di spina, dalla base articolata. L'animale intero era lungo circa 12 centimetri.\nFossili.\nNumerosi fossili di mesolimulo sono stati trovati nei calcari litografici a grana fine tipici dei sedimenti di Solnhofen, in Baviera. Questi fossili, perfettamente conservati, permettono l'osservazione di gran parte delle strutture corporee di questi animali. In alcuni casi sono note anche tracce fossili del movimento di questi animali (tali fossili sono detti, nel caso dei limulidi, \"kouphichnium\") e in particolare della loro mortichnia, ossia degli ultimi passi che ne hanno preceduto la morte: questi descrivono un ampio cerchio a spirale, al centro del quale viene trovato l'animale fossilizzato. Questa strana conservazione \u00e8 stata spiegata con l'ingresso dell'animale in un ambiente anossico (privo di ossigeno); il mesolimulo, in questo caso, entrava in agonia per asfissia e perdeva il senso dell'orientamento, fino a girare in tondo e poi a fermarsi. La specie pi\u00f9 nota di mesolimulo \u00e8 Mesolimulus walchi.\nStile di vita.\nCome il limulo odierno (abitante delle coste oceaniche), anche il mesolimulo era un organismo bentonico che si infossava nel fondale marino. Dal momento che il limulo \u00e8 un animale che tollera notevoli variazioni di salinit\u00e0, \u00e8 possibile che anche il mesolimulo fosse fisiologicamente analogo. Probabilmente era un predatore che viveva in acque poco profonde, litorali, fra le mangrovie o addirittura in acqua dolce.\nClassificazione.\nIl mesolimulo era un tipico rappresentante degli xifosuri, una sottoclasse di artropodi chelicerati che ebbe una notevole espansione nel corso del Paleozoico e del Mesozoico. Attualmente sono rappresentati dal solo limulo. Il mesolimulo (appartenente alla famiglia Mesolimulidae) fu una delle prime forme di limulo dall'aspetto moderno. L'addome breve, infatti, era costituito da elementi gi\u00e0 fusi tra loro; solo alcune fossette e le spine laterali ricordavano la segmentazione presente nelle forme precedenti (come \"Euproops\")."}
{"id": "2067164", "revid": "117618708", "url": "https://it.wikipedia.org/wiki?curid=2067164", "title": "Bandiera di Bermuda", "text": "La bandiera di Bermuda fu adottata il 4 ottobre 1910.\nSi tratta di una Red Ensign con la bandiera del Regno Unito sul cantone e lo stemma di Bermuda sul lato al vento.\nEssa rappresenta un'anomalia rispetto alle altre bandiere delle dipendenze britanniche d'oltremare che sono tutte Blue Ensign.\nTra il 1910 e il 1999 lo stemma presente sulla bandiera era di dimensioni minori rispetto all'attuale.\nIl Governatore utilizza il defacimento della bandiera britannica, con lo stemma posto al centro."}
{"id": "2067166", "revid": "1573940", "url": "https://it.wikipedia.org/wiki?curid=2067166", "title": "Pterocoma", "text": "Pterocoma \u00e8 un genere estinto di echinodermi della classe dei crinoidi. Visse tra il Giurassico superiore e il Cretaceo superiore (150 \u2013 80 milioni di anni fa). I suoi resti sono stati ritrovati in Europa e in Asia Minore.\nDescrizione.\nQuesto crinoide era privo di peduncolo, e possedeva un calice piuttosto piccolo, largo fino a un centimetro e mezzo, dal quale si protendevano una decina di braccia allungate. Queste braccia, della lunghezza di circa 12 centimetri, erano dotati di una fila di piccoli rami allungati (pinnule) su ciascun lato. Il peduncolo era presente solo nelle prime fasi dello sviluppo dell'animale.\nFossili.\n\u00c8 raro che i fossili di comatulidi (l'ordine a cui appartiene il genere \"Pterocoma\") si rinvengano in forma completa; fossili molto belli di questo animale, in ogni caso, si rinvengono nei giacimenti a conservazione eccezionale di Solnhofen (Baviera) risalenti al Giurassico, e di Hakel (Libano), del Turoniano (Cretaceo superiore). Tra le specie pi\u00f9 note, da ricordare Pterocoma pennata (della Germania) e P. pinnulata (Libano).\nBiologia.\nGli pterocomi erano molto simili all'attuale giglio di mare (\"Antedon mediterranea\"), che allo stadio adulto vive in gruppi fra le alghe marine. Probabilmente anche gli pterocomi vivevano nello stesso modo gregario, come sembrerebbero dimostrare alcune lastre che conservano numerosi esemplari. Lo pterocoma, forse, era una forma planctonica che viveva trasportata dalle correnti."}
{"id": "2067167", "revid": "1573940", "url": "https://it.wikipedia.org/wiki?curid=2067167", "title": "Hemicidaris", "text": "Hemicidaris \u00e8 un genere estinto di ricci di mare della famiglia Hemicidaridae, vissuto tra il Giurassico inferiore e il Cretaceo inferiore (tra 170 e 120 milioni di anni fa).\nDescrizione.\nLo scheletro di questi echinoidi era arrotondato e il disco apicale piuttosto piccolo. L'orifizio boccale si apriva sul bordo inferiore, leggermente appiattito. La parte superiore era molto simile a quella degli attuali \"Cidaris\", con dieci file di zone ambulacrali strette e sinuose e interambulacrali strutturate a forma di cono tronco, con tanto di grande tubercolo. La superficie inferiore, invece, era ampie a possedeva una particolare ornamentazione; la \u201clanterna di Aristotele\u201d, invece, era munita di denti striati. I radioli erano decisamente grandi e possedevano alle loro estremit\u00e0 brevi spine coronate. L'ano era circondato da alcune piastre. Le spine erano lunghissime e acuminate. Lo scheletro dell'animale era di piccole dimensioni, dal diametro di circa 3-4 centimetri.\nBiologia.\nGli emicidaridi vivevano sul fondo del mare, tra le rocce, sostenendosi grazie al pedicello presente sulla superficie ventrale. Si nutrivano su superfici dure, grazie a cinque robusti denti.\nDistribuzione e habitat.\nResti fossili di specie appartenenti a questo genere sono stati ritrovati in Europa, Nord Africa, Africa orientale e nella penisola Arabica.\nFossili di emicidaridi sono frequenti nei depositi a coralli dell'Oxfordiano e del Kimmeridgiano.\nTassonomia.\nIl genere \"Hemicidaris\" fu formalizzato nel 1838 da Louis Agassiz che vi inser\u00ec un certo numero di specie, molte delle quali note solo in base alla morfologia dell'esoscheletro; tra di esse vi era una specie descritta nel 1816 da Jean-Baptiste de Lamarck, \"Cidarites crenularis\", designata come specie tipo (\"Hemicidaris crenularis\"). Successivamente si appur\u00f2 che la morfologia del guscio di \"C. crenularis\" poteva essere ricondotta ad almeno due specie differenti, una dotata di aculei lunghi e sottili, l'altra con aculei tozzi e clavati; i campioni originali di Lamark provenivano dalle Alpi Svizzere dove entrambe le specie erano presenti. La descrizione originale di Lamarck non conteneva riferimenti alla morfologia degli aculei e pertanto \"Cidarites crenularis\" deve essere considerato un \"nomen dubium\".\nAl genere \"Hemicidaris\" vengono ascritte le seguenti specie:"}
{"id": "2067168", "revid": "729019", "url": "https://it.wikipedia.org/wiki?curid=2067168", "title": "Pancardite", "text": "La pancardite \u00e8 una grave forma di malattia cardiaca che coinvolge tutte le strutture cardiache (endocardio, miocardio e pericardio), spesso secondaria a un episodio di febbre reumatica. \u00c8 da ricordare che proprio la febbre reumatica rappresenta la causa principale delle malattie valvolari acquisite, escludendo la stenosi aortica degenerativa dell'anziano e l'insufficienza mitralica da prolasso.\nEziologia.\nPu\u00f2 essere secondaria a infezioni batteriche post-intervento chirurgico che interessa le prime vie aeree, ma in genere \u00e8 secondaria a un processo autoimmune che si innesca in seguito a un'infezione da streptococco \u03b2-emolitico di gruppo A."}
{"id": "2067169", "revid": "46291", "url": "https://it.wikipedia.org/wiki?curid=2067169", "title": "Schloenbachia", "text": "La Schloenbachia \u00e8 un mollusco cefalopode estinto appartenente alle ammoniti. Visse nel Cretaceo superiore (100-80 milioni di anni fa) e i suoi resti fossili sono particolarmente comuni in Europa (Francia, Gran Bretagna, Svizzera) e in Groenlandia.\nMorfologia.\nTipica forma di ammonite del Cretaceo europeo, questo cefalopode presentava una notevole variabilit\u00e0 nell'ornamentazione della conchiglia: alcune specie erano quasi lisce e molto appiattite, mentre in molte forme i fianchi erano dotati di tubercoli allungati, ombelicali e laterali, uniti fra loro da una costa. Oltre a queste vi era un'altra serie di coste, che si distaccava dalle prime e terminava in tubercoli vicini al bordo del sifone. La conchiglia, in questo modo, era dotata di un contorno molto irregolare; infine, la carena sifonale era aguzza e interrompeva l'ornamentazione delle coste. Le dimensioni della sclenbachia erano generalmente piuttosto piccole: la conchiglia di solito non superava il diametro di cinque centimetri, anche se si conoscono esemplari di notevoli dimensioni (25 centimetri di diametro). La specie pi\u00f9 nota \u00e8 \"Schloenbachia varians\".\nBiologia.\nNon si conoscono con precisione le abitudini di vita di questo animale; in ogni caso, sembra che nel corso del Cretaceo superiore le ammoniti divennero pi\u00f9 rare e, se da una parte si specializzarono nella forma (ad esempio le ammoniti svolte come \"Baculites\" e \"Turrilites\"), dall'altra si ritirarono dagli oceani e si rifugiarono nelle facies costiere. Sembra che la sclenbachia fosse una buona nuotatrice ma non fosse molto veloce."}
{"id": "2067171", "revid": "339392", "url": "https://it.wikipedia.org/wiki?curid=2067171", "title": "San Giovanni di Sahag\u00fan", "text": ""}
{"id": "2067172", "revid": "767487", "url": "https://it.wikipedia.org/wiki?curid=2067172", "title": "Acanthoceras", "text": "Acanthoceras \u00e8 un mollusco cefalopode estinto appartenente alle ammoniti. Visse nel corso del Cretaceo superiore (Cenomaniano, 100-94 milioni di anni fa). I suoi resti si rinvengono principalmente in Europa e Africa del Nord.\nDescrizione.\nQuesta forma era una delle ammoniti pi\u00f9 tipiche del Cretaceo superiore, dotata di una conchiglia insolitamente spessa e dotata di ricchi ornamenti. La sezione della conchiglia era vagamente quadrata e l'ultimo giro non era molto alto. Le coste erano spesse ma semplici, diritte e dotate di tubercoli spessi e arrotondati, posti lateralmente e vicino al bordo sifonale. \"Acanthoceras\" era un'ammonite di dimensioni medie, la cui conchiglia raggiungeva facilmente il diametro di circa dieci centimetri. Una delle specie pi\u00f9 note \u00e8 Acanthoceras rhotomagense.\nClassificazione.\n\"Acanthoceras\" \u00e8 il genere tipo di un sottordine di ammoniti sviluppatosi nel Cretaceo, gli acantoceratini (Acanthoceratina). Queste forme evolsero conchiglie insolitamente spesse e dalle coste notevoli; non si sa con certezza a cosa fu dovuto questo sviluppo, e anche le abitudini di vita e di regime alimentare rimangono misteriose. Sembra comunque che i gusci spessi e ornati fossero una caratteristica delle ultime ammoniti note. Tra gli altri generi di acantoceratini, da ricordare \"Mantelliceras\"."}
{"id": "2067175", "revid": "124686281", "url": "https://it.wikipedia.org/wiki?curid=2067175", "title": "Nefropatia diabetica", "text": "La nefropatia diabetica \u00e8 una frequente causa di danno renale e si colloca al secondo posto come causa di insufficienza renale terminale. Come indicato dal nome, il quadro sindromico \u00e8 causato e sostenuto dalle alterazioni fisiopatologiche connesse con il diabete (pi\u00f9 frequentemente diabete non insulino dipendente, anche se non si hanno dati definitivi).\nLa nefropatia diabetica rappresenta una malattia in costante aumento, dato l'altissimo tasso di crescita della malattia diabetica favorito dall'aumento della sedentariet\u00e0 e dell'apporto calorico.\nLa manifestazione diabetica non coinvolge il rene solo mediante l'interessamento glomerulare (la manifestazione classica in questo caso \u00e8 la glomerulosclerosi nodulare o malattia di Kimmelstiel-Wilson), ma interessa in minor modo la struttura della midollare renale (necrosi papillare renale) e infine causa la pielonefrite acuta. La necrosi papillare \u00e8 causata da una microangiopatia renale che induce un fenomeno di ischemia con conseguente necrosi della struttura papillare, che gi\u00e0 in condizioni fisiologiche non riceve una quantit\u00e0 di sangue molto elevata (meno del 10% del sangue che arriva al rene).\nLa papilla necrotica va incontro spesso a distacco e manifesta una condizione del tutto indistinguibile dalla Colica Renale. Invece la pielonefrite acuta \u00e8 una condizione infettiva del parenchima renale. Infatti il diabetico presenta una tendenza molto maggiore del non diabetico a sviluppare un'infezione batterica nell'apparato urinario, sia per la presenza di glucosio nelle urine (presente solo quando il glucosio nel plasma supera la soglia renale di 180\u2013200\u00a0mg/dl), che risulta essere un ottimo terreno di coltura per i batteri, sia anche perch\u00e9 \u00e8 spesso riscontrata nel diabete un'alterazione nello svuotamento gastrico e vescicale, con conseguente ristagno urinario e quindi maggior tendenza a infezioni.\nPatogenesi.\nRuolo dell'iperglicemia.\nLe alterazioni genetiche a carico di PKC\u03b2II, dell'endotelina e dell'angiotensina hanno un ruolo fondamentale nella patogenesi della malattia. Tuttavia, l'evento principe di tutta la patogenesi \u00e8 l'iperglicemia propria del diabete, che si estrinsecher\u00e0 nella glomerulosclerosi diffusa a carattere nodulare (malattia di Kimmestiel-Wilson). Il meccanismo che causa il danno glomerulare \u00e8 di natura metabolica: l'iperglicemia costante comporta un carico di glucosio che \u00e8 sovrabbondante rispetto al normale fabbisogno delle cellule glomerulari e delle cellule che costituiscono le pareti arteriolari; gli eccessi di glucosio vengono pertanto incanalati verso vie alternative (quelle oggetto di studio sono la via dei polioli, la via delle esosamine, la glicazione non-enzimatica delle proteine e la produzione dei prodotti avanzati della glicazione o AGEs). La conseguenza finale \u00e8 una glucotossicit\u00e0 a livello delle cellule vascolari (tale glucotossicit\u00e0 \u00e8 oltretutto responsabile di tutte le complicanze microvascolari del diabete: retinopatia, nefropatia e neuropatia).\nLe modificazioni glomerulari sono dapprima solamente funzionali (e pertanto reversibili) e poi divengono strutturali (irreversibili).\nLe modifiche osservate sono di due ordini: aumentata permeabilit\u00e0 (incapacit\u00e0 di filtrazione ovvero modifica della qualit\u00e0 dell'ultrafiltrato); ridotta perfusione glomerulare (ovvero riduzione della quantit\u00e0 assoluta di filtrato glomerulare).\nSi osservano inizialmente modificazioni dei podociti e perdita della loro capacit\u00e0 di collaborare alla barriera di filtrazione: si osserva pertanto aumentata permeabilit\u00e0 della barriera di filtrazione. Nell'ultrafiltrato compariranno dapprima molecole a basso peso molecolare come l'albumina (normalmente non filtrata) e si parler\u00e0 di proteinuria selettiva; con il progredire delle lesioni podocitarie comparir\u00e0 una proteinuria sempre pi\u00f9 franca e non-selettiva (con ultra-filtrazione di proteine dal peso molecolare via via crescente). Alternativamente alla classificazione in \"selettiva\" e \"non-selettiva\", \u00e8 preferibile descrivere le condizioni come microalbuminuria e macroalbuminuria (definite in base alla quantit\u00e0 di albumina contenuta nelle urine delle 24H).\nParallelamente alla lesione podocitaria si instaura un danno microvascolare con ispessimento della membrana basale glomerulare (conseguente alla glicazione delle proteine, con riduzione del turn-over delle strutture fondamentali che garantiscono la filtrazione). Il risultato netto \u00e8 una riduzione delle cariche elettriche negative sulla superficie della membrana, che favorisce il passaggio di albumina (proteina dotata di carica negativa) nell'urina. La forte partecipazione del TGF-\u03b2 e del VEGF favorisce anche la permeabilizzazione dell'endotelio vascolare, con ulteriore incremento della proteinuria. Il ruolo patogenetico dell'iperglicemia si esplica inoltre con la produzione di AGE (prodotti finali di glicazione avanzata), proteine strutturali e circolanti con alterazioni funzionali e strutturali dovute all'eccessiva glicazione; in particolare, gli AGE sono in grado di interagire con recettori R-AGE espressi nella membrana mesangiale che veicolano peculiari segnali di crescita che portano all'ipertrofia delle cellule del mesangio e irrigidimento delle pareti arteriolari.\nTutti questi processi portano ad una riduzione assoluta della quantit\u00e0 di plasma filtrato, che determina la condizione patologica nota, nella pratica clinica, come \"insufficienza renale cronica\" (stadi avanzati della malattia renale cronica) e attivazione del meccanismo renina-angiotensina-aldosterone con incremento del riassorbimento di sodio e acqua dall'ultrafiltrato. Ne consegue l'insorgenza di ipertensione secondaria ad origine renale.\nRuolo della proteinuria.\nLa proteinuria \u00e8 il principale fattore patogenico responsabile della progressione della nefropatia. Fisiologicamente, l'albumina e le piccole proteine filtrate dal glomerulo vengono ricaptate immediatamente dalle cellule del tubulo prossimale. Nella nefropatia diabetica si ha un aumento della filtrazione proteica che comincia con una proteinuria selettiva per poi terminare in una proteinuria \"non\" selettiva. Lo stress subito dal tubulo (che cerca di compensare riassorbendo le proteine) porta ad una fibrosi interstiziale (dovuta alla cascata citochinica) e all'insufficienza renale cronica. Una proteinuria elevata indica uno stato molto grave di malattia e rappresenta anche un notevole fattore di rischio per le malattie cardiovascolari. L'albuminuria deve essere sempre valutata in base alla diluizione (valutata tramite la creatinina urinaria) o mediante la raccolta nelle 24 ore.\nProfilo clinico.\nL'evoluzione della nefropatia diabetica \u00e8 divisa in 5 stadi:\nTerapia.\nLa nefropatia diabetica \u00e8 un quadro clinico molto difficile da trattare. Tuttavia \u00e8 possibile stabilire alcuni presidi che limitano l'avanzamento della nefropatia e migliorano il quadro clinico del paziente diabetico.\ncon lo scopo di:\n\u00c8 inoltre buona norma abolire il fumo, fare attivit\u00e0 fisica e adottare una dieta equilibrata (l'indice di massa corporea (BMI) deve essere mantenuto tra 20 e 25)."}
{"id": "2067176", "revid": "1573940", "url": "https://it.wikipedia.org/wiki?curid=2067176", "title": "Mantelliceras", "text": "Mantelliceras \u00e8 un genere di molluschi cefalopodi estinti appartenente alle ammoniti (sottoclasse Ammonoidea), vissuto nel Cenomaniano Inferiore, all'inizio del Cretaceo superiore. I fossili di questo genere sono diffusi a livello mondiale.\nDescrizione.\nConchiglia con avvolgimento planispirale , da moderatamente involuto a evoluto, da compressa a inflata a seconda delle specie. Ombelico ampio ma piuttosto profondo, con margine ombelicale ben rilevato. L'ornamentazione \u00e8 a coste generalmente marcate e ben rilevate, con decorso radiale, da dritte a leggermente flessuose, in numero variabile da una trentina a una quarantina, distinte tra principali (che si originano al margine ombelicale e percorrono tutto il fianco), e secondarie (che compaiono a circa met\u00e0 del fianco). Tutte le coste attraversano la regione ventrale (non vi sono carene o solchi), e portano diverse file di nodi o tubercoli, \nI giri interni, corrispondenti allo stadio giovanile dell'organismo, sono caratterizzati da quattro file di nodi o tubercoli in posizione periombelicale, laterale, latero-ventrale esterna e interna; hanno sezione poligonale in corrispondenza delle coste, dovuta alla presenza dei tubercoli, mentre la sezione \u00e8 circolare in corrispondenza degli spazi intercostali.\nCon la crescita, i tubercoli latero-ventrali e laterali tendono gradualmente a ridursi fino a scomparire nello stadio adulto, mentre i tubercoli periombelicali tendono a divenire clavi allungate e leggermente proverse. La sezione dei giri nell'adulto \u00e8 da circolare ad sub-ovale.\nSutura ammonitica complessa, con lobi esterno (ventrale) e laterale sviluppati e bifidi o trifidi; selle ampie e lievemente asimmetriche; una grande sella esterna angolosa.\nLa conchiglia dell'adulto raggiunge in media i quindici-venti centimetri di diametro, ma si possono trovare esemplari fino ad oltre cinquanta centimetri. Il dimorfismo sessuale, tipico delle Ammoniti, in questo caso si manifesta solamente con una marcata differenza di taglia (le \"macroconche\" sono decisamente pi\u00f9 grandi delle \"microconche\": pi\u00f9 del doppio), a differenza di altri generi in cui la forma e l'ornamentazione della conchiglia possono variare.\nDistribuzione.\n\"Mantelliceras\" si evolve probabilmente nel Cenomaniano basale dal genere \"Stoliczkaia\" , presente dall'Albiano superiore al Cenomaniano inferiore, probabilmente per pedomorfosi . Questo genere \u00e8 limitato al Cenomaniano Inferiore, del quale le specie \"M. mantelli\" e \"M. dixoni\" caratterizzano le ultime due biozone.\n\"Mantelliceras\" \u00e8 una delle prime specie che caratterizzano l'esplosione evolutiva delle \"Acanthoceratidae\" a partire dal Cenomaniano. \u00c8 largamente diffuso a livello mondiale nei sedimenti di mare epicontinentale e nelle fasce marginali settentrionale e meridionale dell'oceano della Tetide, dalle Americhe all'Europa occidentale, Africa, Madagascar, Asia centro-meridionale ed estremo oriente, fino al Giappone. Come tutte le \"Acanthoceratidae\", non era una forma oceanica (non \u00e8 frequente nelle facies di mare profondo). Non \u00e8 presente neppure nella provincia boreale a clima temperato-freddo .\nHabitat.\nForma di profondit\u00e0 moderata, entro i limiti della piattaforma continentale. \nL'ornamentazione elaborata e pesante degli stadi giovanili non depone a favore di un nuoto veloce: \u00e8 possibile che si trattasse di forme necto-bentoniche, di fondale. Lo stadio adulto, con ornamentazione tendenzialmente ridotta e meno rilevata, e in diverse specie con conchiglia lateralmente compressa, potrebbe essere stato pi\u00f9 mobile."}
{"id": "2067177", "revid": "110903059", "url": "https://it.wikipedia.org/wiki?curid=2067177", "title": "Riserva naturale Lago di Ganna", "text": "La riserva raturale Lago di Ganna \u00e8 un'area naturale protetta situata nel comune di Valganna, in provincia di Varese. La riserva fa parte del Parco regionale Campo dei Fiori di cui include due delle zone umide, il Lago di Ganna e la Torbiera del Pralugano, ed i boschi igrofili e le praterie che circondano i due specchi d'acqua ed \u00e8 stata istituita dalla regione Lombardia nel 1984. \nHabitat.\nIl Progetto LIFE natura 2004 ha distinto sei habitat differenti nel parco:"}
{"id": "2067178", "revid": "767487", "url": "https://it.wikipedia.org/wiki?curid=2067178", "title": "Billy the Kid (film 1930)", "text": "Billy the Kid \u00e8 un film biografico del 1930 diretto da King Vidor, con Johnny Mack Brown nella parte di Billy e Wallace Beery nel ruolo di Pat Garrett.\n\u00c8 conosciuto per essere il primo prodotto cinematografico ad essersi ispirato alla figura iconica del criminale Billy the Kid.\nNel Febbraio 2020, il film \u00e8 stato mostrato al 70simo Festival del Cinema di Berlino, come parte della retrospettiva dedicata alla carriera di King Vidor\nTrama.\nIl famoso fuorilegge Billy the Kid (Johnny Mack Brown) \u00e8 in fuga da due cowboys, Tunson e McSween che hanno intenzione di impiccarlo ma alla fine gli propongono di unirsi alla loro banda. Billy si affeziona sempre di pi\u00f9 a Tunson e alla sua fidanzata, Claire (Kay Johnson) e decide di rigare diritto. Quando Tunson viene ucciso, Billy intende aiutare Claire a trovare vendetta. Allo stesso tempo, scopre che deve difendersi dallo sceriffo Pat Garrett (Wallace Beery).\nProduzione.\nIl film \u00e8 stato diretto da King Vidor, che ha anche partecipato come produttore. Le riprese si sono girate tramite un processo widescreen chiamato \"Realife\", che ha permesso la registrazione della pellicola su un formato 70\u00a0mm.\nPer scrivere la sceneggiatura, Wanda Tuchock, Laurence Stallings e Charles MacArthur si sono basati sul libro \"The Saga of Billy the Kid\" di Walter Noble Burns.\nIl copione \u00e8 stato scritto dalla Tuchock, ma durante la lavorazione si sono uniti Stallings e MacArthur per rimaneggiare alcuni dialoghi e aggiungere nuove sequenze.\nLe riprese si sono svolte negli Stati Uniti d'America tra il Nuovo Messico, l'Arizona e la California; pi\u00f9 in rilievo a Gallup, al Grand Canyon, alla Cava Kit Carson e al Ranch Porter (Northridge).\nNegli anni che si sono susseguiti, \"Billy the Kid\" non \u00e8 stato restaurato n\u00e9 oggetto di ristampa, e la sua visione \u00e8 disponibile solo con proiettori adatti.\nRemake.\nIl film \u00e8 stato rigirato a colori nel 1941 con lo stesso titolo Terra selvaggia (Billy the Kid) con Robert Taylor che interpreta Billy e Brian Donlevy che interpreta una versione romanzata di Pat Garrett. La versione di Howard Hughes due anni dopo, chiamata The Outlaw e che serve principalmente per lanciare la carriera di Jane Russell, deve almeno altrettanto al film del 1930, in particolare al casting di Thomas Mitchell, che assomiglia fisicamente a Wallace Beery, nei panni di Garrett.\nIl cinema e la televisione hanno rivisitato la relazione tra Pat Garrett e Billy the Kid continuamente nei decenni successivi. Paul Newman interpretava Billy negli anni '50 in Furia selvaggia - Billy Kid (The Left Handed Gun). Una serie televisiva fu girata nel 1960 con lo stesso tema intitolata The Tall Man (serie televisiva), con Barry Sullivan come Garrett e Clu Gulager come Billy; Sam Peckinpah ha diretto una versione cinematografica, Pat Garrett e Billy Kid, negli anni '70 con James Coburn nel ruolo di Garrett. Val Kilmer ha interpretato Billy in 'Billy the Kid', una sontuosa versione televisiva scritta da Gore Vidal e trasmessa in televisione nel 1989."}
{"id": "2067187", "revid": "1305772", "url": "https://it.wikipedia.org/wiki?curid=2067187", "title": "Nip/Tuck", "text": "Nip/Tuck \u00e8 una serie televisiva statunitense, ideata da Ryan Murphy e trasmessa negli Stati Uniti dal 22 luglio 2003 al 3 marzo 2010, su FX.\nLa storia segue la vita di due chirurghi plastici di Miami, Sean McNamara (Dylan Walsh) e Christian Troy (Julian McMahon, che nel 2005 \u00e8 stato candidato al Golden Globe come \"miglior attore in una serie drammatica\").\nNel 2005, Nip/Tuck ha vinto il Golden Globe come \"miglior serie drammatica\".\nNegli Stati Uniti d'America la serie si \u00e8 conclusa il 3 marzo 2010 con il 100\u00ba episodio che non ha visto sul set (cos\u00ec come per gran parte delle riprese della sesta stagione) la presenza di Ryan Murphy, per via del suo coinvolgimento nel film \"Mangia prega ama\" e per il lavoro sull'imminente serie \"Glee\" che l'autore stava preparando per la Fox, cos\u00ec come dichiarato da cast e troupe. Le riprese sono terminate il 12 giugno 2009.\nNel corso delle sei stagioni, la trama e il genere si evolvono notevolmente alternando episodi drammatici, erotici, thriller, splatter e onirici. La critica ha spesso indicato questa serie televisiva come troppo scabrosa, soprattutto per le diverse scene di nudo e ad alto tasso erotico in essa presenti.\nIn Italia le prime quattro stagioni sono state trasmesse in prima TV da Italia 1, mentre le successive sono andate in onda in prima visione su Mya, canale a pagamento dell'offerta Mediaset Premium."}
{"id": "2067194", "revid": "287204", "url": "https://it.wikipedia.org/wiki?curid=2067194", "title": "Pairagachha", "text": " \nPairagachha \u00e8 una suddivisione dell'India, classificata come \"census town\", di 4.350 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 22\u00b0 42' 06 N e 88\u00b0 15' 31 E.\nSociet\u00e0.\nEvoluzione demografica.\nAl censimento del 2001 la popolazione di Pairagachha assommava a 4.350 persone, delle quali 2.157 maschi e 2.193 femmine. I bambini di et\u00e0 inferiore o uguale ai sei anni assommavano a 379, dei quali 191 maschi e 188 femmine. Infine, coloro che erano in grado di saper almeno leggere e scrivere erano 3.492, dei quali 1.858 maschi e 1.634 femmine."}
{"id": "2067195", "revid": "34971", "url": "https://it.wikipedia.org/wiki?curid=2067195", "title": "Lattiera", "text": "La lattiera \u00e8 una brocca che serve a contenere il latte, se usata per aggiungerlo a t\u00e8 o caff\u00e8 \u00e8 di dimensioni molto ridotte. Solitamente \u00e8 dotata di un beccuccio e di un solo manico ad ansa per impugnarla. Se fa parte di un servizio da t\u00e8 o da caff\u00e8 ha le stesse forme, colori e decorazioni delle tazzine e della zuccheriera. I materiali con cui \u00e8 costruita pi\u00f9 comunemente sono la ceramica e l'acciaio inox, il vetro; quelle preziose sono in porcellana, argento o peltro."}
{"id": "2067199", "revid": "1543377", "url": "https://it.wikipedia.org/wiki?curid=2067199", "title": "Dislipidemia", "text": " \nLa dislipidemia \u00e8 la variazione di quantit\u00e0 dei lipidi circolanti nel sangue, in particolare del colesterolo, dei trigliceridi, dei fosfolipidi, assai pi\u00f9 frequentemente in aumento (ipercolesterolemia, ipertrigliceridemia, iperfosfolipidemia), pi\u00f9 raramente in diminuzione.\n\u00c8 una qualsiasi condizione clinica nella quale sono presenti nel sangue elevate concentrazioni di lipidi. Poich\u00e9 il termine comprende non una, ma svariate patologie, \u00e8 pi\u00f9 corretto parlare di dislipidemie al plurale, giacch\u00e9 le varie forme possono avere origine diversa, trattamenti diversi e soprattutto conseguenze diverse sulla salute dell'individuo affetto.\nLe dislipidemie sono uno dei principali fattori di rischio cardiovascolare.\nTipologia.\nL'Organizzazione Mondiale della Sanit\u00e0 nel 1970 ha adottato convenzionalmente una classificazione in sei tipi (\"classificazione di Fredrickson\"), che non tiene conto della causa o dell'eventuale base genetica della dislipidemia, ma solo del fenotipo, del conseguente aspetto del siero e dei livelli di lipoproteine presenti.\nEziologia.\nA seconda delle cause, le dislipidemie si distinguono tradizionalmente in primitive (su base genetica) e secondarie (o acquisite). Tra le secondarie si classificano anche quelle forme che, pur partendo da una predisposizione familiare, vedono come causa principale fattori legati all'alimentazione o a stili di vita errati. In questo caso si parla di dislipidemie \"multifattoriali\".\nSintomatologia.\nIndipendentemente dal fenotipo, la manifestazione principale della dislipidemie \u00e8 l'aterosclerosi, soprattutto quando ad essere interessato dall'aumento dei livelli plasmatici \u00e8 il colesterolo. L'aterosclerosi, che all'inizio pu\u00f2 non dare sintomi, si manifesta in genere in epoca tanto pi\u00f9 precoce quanto pi\u00f9 grave \u00e8 la dislipidemia. Pi\u00f9 raramente si manifestano xantelasmi palpebrali o xantomi a livello della pelle (come sui gomiti o sul dorso)."}
{"id": "2067200", "revid": "1543377", "url": "https://it.wikipedia.org/wiki?curid=2067200", "title": "Diaspididae", "text": "I Diaspini (Diaspididae ) sono una famiglia di insetti appartenente all'ordine dei Rincoti Omotteri, superfamiglia Coccoidea.\nNell'ambito delle cocciniglie, quella dei Diaspini \u00e8 una delle famiglie pi\u00f9 importanti, sia perch\u00e9 \u00e8 la pi\u00f9 ricca di specie (oltre 2.400), sia perch\u00e9 molte di queste sono di grande importanza economica per i danni causati alle coltivazioni. La peculiarit\u00e0 di questa famiglia consiste nella presenza di un follicolo che racchiude completamente il corpo della femmina adulta e delle neanidi (escluse quelle di prima et\u00e0), da cui deriva il nome inglese \"armoured scales\" (\"cocciniglia corazzata\").\nDescrizione.\nLa morfologia dei Diaspini \u00e8 caratterizzata dal marcato carattere neotenico delle femmine e dalla complessa struttura del follicolo, che nel complesso rendono gli individui di questa famiglia facilmente riconoscibili e distinguibili dalle altre cocciniglie. Solo i Phoenicococcidae (con l'unica specie \"Phoenicococcus marlatti\") e la piccola famiglia dei Conchaspididae presentano una certa affinit\u00e0 morfologica con i Diaspini. Queste famiglie si distinguono tuttavia dai Diaspini per l'assenza di un vero e proprio pigidio e per le caratteristiche strutturali e morfologiche dello scudetto protettivo.\nLa morfologia denota nel complesso un marcato adattamento alla fitofagia.\nFemmina.\nLa femmina adulta mostra una forte semplificazione morfologica, con scomparsa quasi totale della metameria e delle appendici. Il corpo, completamente nascosto dal follicolo, \u00e8 di piccole dimensioni (1-2 mm), appiattito, di profilo generalmente ovale od oblungo, affusolato posteriormente, di colore variabile dal bianco al giallo, all'arancio, al rosso.\nIl capo e il torace sono indistinti e fusi in una struttura morfologica detta \"cefalotorace\". Le antenne sono ridotte ad abbozzi rudimentali, gli occhi sono assenti oppure sostituiti da macchie pigmentarie del tegumento, l'apparato boccale, disposto ventralmente, \u00e8 di tipo pungente-succhiante \u00e8 anch'esso semplificato, con rostro formato da un solo segmento. Gli stiletti mandibolari e mascellari sono notevolmente allungati, alloggiati in una tasca interna (\"crumena\") quando non sono estroflessi. Le zampe sono del tutto assenti o ridotte a brevi abbozzi. Come nella maggior parte dei Coccoidei, gli stigmi sono in numero di due paia, localizzati nella faccia ventrale del cefalotorace.\nL'addome mostra l'elemento morfologico di maggiore importanza, fondamentale per la determinazione sistematica: nella maggior parte dei Diaspini, gli ultimi uriti, dal IV o V al VIII, sono ridotti e si fondono a formare una struttura sclerificata, di forma subtriangolare, detta \"pigidio\", portante l'apertura anale e la vulva. Il pigidio \u00e8 usato, oltre alla funzione riproduttiva, per la costruzione del follicolo. L'apertura anale \u00e8 disposta dorsalmente, \u00e8 associata a sbocchi ghiandolari ed \u00e8 priva sia di setole sia dell'anello sclerificato, che invece ricorre nella maggior parte delle altre famiglie. Sulla faccia ventrale del pigidio \u00e8 invece presente la vulva, che si presenta come una fessura trasversale circondata da sbocchi ghiandolari.\nIl margine posteriore del pigidio presenta piccole appendici di varia forma, ad alcune delle quali \u00e8 associata una specifica nomenclatura. La presenza e il numero di queste appendici sono elementi di determinazione tassonomica:\nNel complesso, queste strutture morfologiche sono utilizzate per modellare il secreto con cui \u00e8 costruito il follicolo; dalla loro disposizione e dal loro numero dipende, in sostanza, la forma che assumer\u00e0 il follicolo.\nAl pigidio \u00e8 associato un ricco sistema sistema secretore, composto da ghiandole tegumentarie pigidiali, il cui secreto \u00e8 composto da glicoproteine (fondamentalmente seta), e da ghiandole tegumentarie ceripare, secernenti cera.\nLe ghiandole sericipare pigidiali sono complessi di sette cellule, di cui una centrale pi\u00f9 lunga e di dimensioni maggiori rispetto alle altre. Il dotto efferente di queste ghiandole ha forma e struttura diversa, perci\u00f2 si distinguono i seguenti tipi:\nLe ghiandole ceripare pi\u00f9 importanti sono invece localizzate presso gli stigmi e presso la vulva; gli sbocchi si distribuiscono a cerchio intorno agli stigmi e alla vulva, formando struttura morfologiche dette \"dischi peristigmatici\" e \"perigenitali\".\nMaschio.\nIl maschio \u00e8 un insetto di piccolissime dimensioni, dal corpo delicato e affusolato posteriormente, alato o attero. Il capo, poco distinto dal torace, \u00e8 privo di occhi e provvisto di ocelli e antenne composte da 10 articoli. Le zampe sono mediamente lunghe. Le ali funzionanti sono ridotte al solo paio anteriore e hanno una venatura semplificata, composta due sole nervature longitudinali; le ali posteriori sono trasformate in bilancieri, di forma uncinata.\nL'addome \u00e8 composto da nove uriti. Caratteristica \u00e8 la conformazione del IX urite: esso \u00e8 sottile e allungato, simulante un processo spiniforme, concavo ventralmente, in modo da formare una doccia in cui \u00e8 alloggiato un lungo pene. La conformazione dell'urite terminale e del pene \u00e8 finalizzata a permettere la fecondazione delle femmine, protette all'interno del follicolo.\nStadi giovanili.\nGli stadi giovanili dei Diaspini sono rappresentati da due stadi di neanide ai quali si succedono, nei soli maschi, due stadi ninfali, denominati \"prepupa\" e \"pupa\", in cui l'insetto \u00e8 immobile e non si alimenta, utilizzando le riserve accumulate negli stadi di neanide. Pupa e prepupa differiscono dal maschio adulto per il differente grado di sviluppo degli abbozzi alari e dell'ultimo urite.\nLe neanidi di 1\u00aa et\u00e0 sono mobili e sprovviste di protezione. La loro funzione principale \u00e8 quella di muoversi fino a insediarsi definitivamente nel sito di alimentazione; la morfologia \u00e8 dunque finalizzata a svolgere questa funzione: sono provviste di brevi antenne pluriarticolate e di zampe funzionali. Gli stiletti boccali sono ripiegati in una tasca interna ventrale (\"crumena\") e non saranno estroflessi fino al momento in cui l'insetto si insedia e incomincia ad alimentarsi.\nLe neanidi degli stadi successivi (2\u00aa e 3\u00aa et\u00e0 nelle femmine, 2\u00aa et\u00e0 nei maschi) sono sostanzialmente simili alle femmine adulte, con corpo protetto dal follicolo provvisorio.\nFollicolo.\nIl follicolo dei Diaspini \u00e8 una protezione rigida che, a differenza di quella di altre cocciniglie, non aderisce al corpo dell'insetto. \u00c8 formata da uno scheletro di fibre di seta immerso in un materiale cementante composto da cera, la cui presenza pu\u00f2 giungere a quantit\u00e0 dell'ordine del 40%, e da polipeptidi, ottenuti soprattutto dalla polimerizzazione di serina e tirosina.\nAlla produzione del follicolo concorrono le ghiandole pigidiali e secrezioni anali, mentre la costruzione \u00e8 determinata da una serie di movimenti del corpo, del pigidio e delle palette: l'insetto si muove come un compasso intorno al punto in cui sono infilati gli stiletti boccali, secerne il materiale e lo modella con i movimenti delle palette e con il pigidio. Dalla conformazione delle appendici del pigidio e dalla disposizione delle ghiandole pigidiali dipende, in sostanza, la forma e l'aspetto del follicolo.\nLa struttura del follicolo \u00e8 stratificata, in quanto alterna strati del materiale secreto e modellato ai resti delle exuvie degli stadi precedenti, che restano ben visibili nel follicolo definitivo. Il follicolo definitivo si espande anche ventralmente, formando una suola che separa l'insetto dal substrato. Nel complesso, perci\u00f2, il corpo della femmina adulta \u00e8 completamente racchiuso all'interno di un involucro che presenta due aperture: una in corrispondenza dell'apparato boccale, l'altra in corrispondenza del pigidio, attraverso la quale si svolge la funzione riproduttiva, ovvero la copulazione e la fuoriuscita delle neanidi.\nQuesta struttura tipo presenta sostanziali differenze in funzione del sesso e del comportamento delle femmine secondo il gruppo sistematico:\nAnatomia.\nL'anatomia dei Diaspini \u00e8 fondamentalmente incentrata sulla nutrizione e la riproduzione, limitando alle funzioni essenziali le altre funzioni vitali. Gran parte del corpo delle femmine \u00e8 infatti occupato dall'apparato digerente e dall'apparato genitale.\nLa peculiarit\u00e0 dei Diaspini risiede nella soluzione di continuit\u00e0 del tubo digerente: il mesentero \u00e8 a fondo cieco ed \u00e8 collegato al proctodeo da due fibre connettive. Le endosimbiosi sono rappresentate da microrganismi fungini localizzati in singole cellule (\"micetociti\") sparse nel tessuto adiposo.\nBiologia.\nRiproduzione.\nI Diaspini sono ovipari o, pi\u00f9 frequentemente, ovovivipari o vivipari; si riproducono soprattutto per anfigonia, ma nel 17% delle specie \u00e8 stata riscontrata la partenogenesi telitoca. L'etologia della riproduzione \u00e8 incentrata sul dimorfismo sessuale e sulla neotenia delle femmine: queste, essendo del tutto immobili, attirano il maschio emettendo feromoni. Da parte loro, i maschi hanno vita brevissima, talvolta limitata a sole 24 ore, non si alimentano e dedicano la loro breve vita alla ricerca delle femmine. \u00c8 stato riscontrato che la carenza di maschi inducono reazioni di agitazione nelle femmine: in assenza del maschio, la femmina matura estromette il pigidio dal follicolo, ritira gli stiletti boccali e cessa di alimentarsi e, infine, abbandona il follicolo ricoprendosi irregolarmente di seta.\nLe uova sono deposte all'interno del follicolo, perci\u00f2 in tutti i casi sono le neanidi a fuoriuscire dall'apertura posteriore del follicolo. La prolificit\u00e0 non \u00e8 elevata: in media ogni femmina depone 50-150 uova o neanidi; solo alcune specie arrivano a una prolificit\u00e0 di 600 individui per femmina.\nCiclo.\nIl ciclo dei Diaspini \u00e8 strettamente legato a fattori climatici, per cui pu\u00f2 svolgersi con un numero variabile di generazioni l'anno, da 1 a 6. Data la breve vita dei maschi, la fase svernante \u00e8 rappresentata in gran parte dalle femmine adulte e dalle neanidi di 2\u00aa et\u00e0.\nLo sviluppo postembrionale \u00e8 di tipo catametabolico nelle femmine e neometabolico nel maschio:\nLo stadio adulto delle femmine passa attraverso due fasi, una di femmina immatura, assimilabile a una neanide di terza et\u00e0, e uno di femmina matura; la differenza fra le due fasi risiede nello sviluppo del follicolo definitivo e degli ovarioli, in ogni modo fra le due fasi non intercorre alcuna muta.\nAlimentazione.\nI Diaspini sono insetti per lo pi\u00f9 polifagi. L'alimentazione ha luogo a spese dei succhi cellulari prelevati dalle cellule dei tessuti parenchimatici. Le infestazioni di Diaspini si rinvengono perci\u00f2 su vari organi: sul fusto, sui rametti, sulle foglie e sui frutti.\nLa particolare conformazione dell'apparato digerente, con l'interruzione fra il mesentero e il proctodeo, ha riflessi sulla fisiologia dell'escrezione dei Diaspini: questi insetti, infatti, non producono melata e il proctodeo limita la sua funzione all'escrezione del prodotto dei tubi malpighiani. Il metabolismo dei glucidi e delle sostanze azotate sfrutta soprattutto il sistema secretore esocrino come sistema escretore, in quanto i Diaspini utilizzano le sostanze di scarto per la costruzione del follicolo.\nDanni.\nLa dinamica di popolazione dei Diaspini \u00e8 condizionata dalla loro ridotta prolificit\u00e0, perci\u00f2 non si osservano, in questa famiglia, le repentine pullulazioni tipiche di altri sternorrinchi. D'altra parte questi insetti, per la loro sedentariet\u00e0, tendono nel tempo a formare aggregazioni numerose, con infestazioni che possono evidenziarsi anche con la stratificazione dei follicoli sulla corteccia degli organi infestati.\nL'aggressivit\u00e0 nei confronti della pianta ospite \u00e8 notevole: una volta insediate, queste cocciniglie non ritraggono pi\u00f9 gli stiletti boccali e si alimentano in continuazione; l'immissione della saliva induce reazioni, nei tessuti attaccati, che si manifestano con alterazioni cromatiche e con disorganizzazione istologica. Gravi attacchi conducono a un deperimento progressivo che pu\u00f2 avere un esito letale.\nI fattori che predispongono alle infestazioni sono diversi. Esiste una recettivit\u00e0 biologica differenziale, da parte delle piante, ma non meno importanti sono le concimazioni irrazionali, che esaltano la recettivit\u00e0, e le tecniche fitoiatriche ad alto impatto ambientale in quanto, agendo principalmente sull'entomofauna utile, elimininano i principali agenti di controllo naturale di queste cocciniglie.\nLa predisposizione all'infestazione \u00e8 strettamente legata alla mobilit\u00e0 delle neanidi di 1\u00aa et\u00e0: una ridotta mobilit\u00e0 favorisce infatti la concentrazione e la formazione di aggregazioni, in quanto le neanidi tendono a insediarsi definitivamente a breve distanza dalla loro madre. A tal proposito \u00e8 singolare l'azione favorevole delle polveri cittadine sulle infestazioni di diaspini: le particelle di polvere ostacolano da un lato il movimento delle neanidi e, nello stesso tempo, l'azione dei nemici naturali.\nAll'aggressivit\u00e0 e alla polifagia si aggiungono, come fattori di danno, la notevole resistenza dei Diaspini ai trattamenti chimici. Il follicolo delle forme immobili rappresenta un'efficace protezione nei confronti degli agenti chimici e l'unico stadio vulnerabile \u00e8 per lo pi\u00f9 quello delle neanidi mobili. In passato i trattamenti contro i diaspini si basavano largamente sull'impiego di principi ad alto impatto ambientale:\nEmblematico era il ricorso alle fumigazioni negli agrumeti e nei frutteti, come rimedio estremo nel controllo di alcuni diaspini di difficile controllo con altri mezzi chimici (es. \"Quadraspidiotus perniciosus\", \"Chrysomphalus dictyospermi\", ecc.).\nNel complesso, alcune decine di specie di diaspini rientrano nel novero degli insetti ad alto rischio, responsabili di ingenti danni economici, soprattutto in regioni ad alta vocazione frutticola e agrumicola, e soggetti a regolamenti fitosanitari.\nNemici naturali.\nFra i predatori i principali agenti naturali di controllo fanno capo ai Coleotteri Coccinellidi (es. \"Chilocorus bipustulatus\", \"Exochomus quadripustulatus\").\nI parassitoidi fanno capo per lo pi\u00f9 a due famiglie di Imenotteri Calcidoidei, Aphelinidae ed Encyrtidae, alcuni dei quali impiegati anche in lotta biologica.\nFra i predatori oofagi si rivela attivo l'acaro \"Hemisarcoptes malus\", che secondariamente preda anche gli adulti.\nDifesa.\nLa lotta chimica ai Diaspini resta tuttora problematica, per i motivi sopra esposti, a causa dei risultati parziali. Gli interventi pi\u00f9 efficaci consistono nei trattamenti a base di oli bianchi, preferibilmente attivati con fosforganici (es. Fenitrotion), da eseguire contro le neanidi mobili. Data la scalarit\u00e0 delle nascite \u00e8 in genere necessario intervenire con due trattamenti distanziati e, comunque, l'efficacia \u00e8 strettamente legata alla coincidenza dell'intervento con il periodo di massima intensit\u00e0 delle nascite. I trattamenti adulticidi con oli minerali si rivelano invece inutili, mentre risultati parziali si ottengono con l'impiego di insetticidi citotropici. Su infestazioni circoscritte, per lo pi\u00f9 in ambito domestico, \u00e8 preferibile la rimozione meccanica mediante spazzolatura degli organi attaccati, facendo seguire eventualmente un trattamento con oli bianchi attivati.\nLa prevenzione, utile per limitare i rischi di infestazione, si applica con l'adozione di pratiche agronomiche razionali, in particolare moderando le concimazioni azotate e intervenendo con potature di diradamento.\nDi fondamentale importanza \u00e8, in ogni modo, l'inquadramento di tutti gli interventi nel contesto della lotta integrata: i nemici naturali, infatti, svolgono un ruolo non trascurabile nel mantenere le popolazioni di diaspini sotto la soglia di danno, perci\u00f2 i migliori risultati nella lotta a queste cocciniglie si ottengono in agrosistemi poco degradati, dotati di un sufficiente grado di biodiversit\u00e0 e sottoposti a interventi chimici a basso impatto.\nSistematica.\nLa famiglia comprende oltre 2.400 specie ripartite fra 393 generi. La tassonomia interna, a livello di sottofamiglie e trib\u00f9, adottata in letteratura non \u00e8 uniforme e si ricorre talvolta a classificazioni artificiali, come quella che suddivide la famiglia in due raggruppamenti formali che fanno capo alle due sottofamiglie pi\u00f9 grandi, Diaspidinae e Aspidiotinae.\nUno schema tradizionale suddivide la famiglia nelle seguenti sottofamiglie e trib\u00f9:\nVa in ogni modo precisato che c'\u00e8 ancora una larga incertezza sulla classificazione intermedia a causa della disformit\u00e0 dei criteri di determinazione tassonomica su base morfologica.\nLe chiavi di determinazione a livello di specie e genere prendono in considerazione soprattutto la morfologia del pigidio nelle femmine adulte e negli stadi preimmaginali, mentre non esistono chiavi di determinazione che interessano i maschi."}
{"id": "2067202", "revid": "2184720", "url": "https://it.wikipedia.org/wiki?curid=2067202", "title": "Strada statale 169 di Genzano", "text": "La strada statale 169 di Genzano (SS 169), ora strada provinciale ex SS 169 di Genzano (SP ex SS 169) in parte della Basilicata e strada provinciale 11 di Genzano (SP 11) in Puglia, \u00e8 una strada statale e provinciale italiana che collega Potenza con la Puglia.\nStoria.\nLa strada statale 169 venne istituita nel 1953 con il seguente percorso: \"Innesto con la SS. n. 93 al quadrivio di San Nicola - Oppido Lucano - Genzano di Lucania - Innesto con la SS. n. 168 al bivio Casello del Pino.\"\nPercorso.\nLa strada ha origine ad un quadrivio con lo svincolo della strada statale 658 Potenza-Melfi e con la ex strada statale 93 Appulo Lucana in localit\u00e0 San Nicola, al confine tra i comuni di Potenza, Avigliano e Pietragalla. Proprio verso quest'ultima la strada si dirige, raggiungendone dapprima la localit\u00e0 Scalo e poi lo stesso centro abitato. Il tracciato, alquanto tortuoso, procede ancora verso est fino ad Oppido Lucano ed oltre fino all'innesto della strada statale 96 bis Barese.\nA questo punto la strada devia nettamente verso nord, superando il fiume Bradano ed arrivando a Genzano di Lucania dalla quale la strada prende il nome. Uscita dal centro abitato la strada procede ancora verso nord fino al confine con la Puglia, in corrispondenza del quale incrocia la strada statale 655 Bradanica. Dopo un paio di chilometri circa il tracciato termina innestandosi sulla ex strada statale 168 di Venosa, non lontano dalla stazione di Spinazzola sulla linea ferroviaria Rocchetta Sant'Antonio\u2013Gioia del Colle.\nIn seguito al decreto legislativo n. 112 del 1998, dal 2001 la gestione del tratto lucano dal km 28,890 (innesto SS 96 bis) in poi \u00e8 passata dall'ANAS alla Regione Basilicata che ha provveduto al trasferimento dell'infrastruttura al demanio della Provincia di Potenza; sempre nel 2001 la gestione del tratto pugliese \u00e8 passata alla Regione Puglia, che ha provveduto al trasferimento dell'infrastruttura al demanio della Provincia di Bari che l'ha classificata come strada provinciale 233 di Genzano (SP 233); con l'istituzione della Provincia di Barletta-Andria-Trani ed il trasferimento dell'arteria al suo demanio, dal 1\u00ba giugno 2010 la neo provincia gestisce operativamente il tratto competente.\nStrada statale 169 dir di Genzano.\nLa ex strada statale 169 dir di Genzano (SS 169 dir), era una strada statale italiana che collegava Spinazzola ad Irsina.\nSi trattava di una diramazione della SS 169, che all'altezza dell'attraversamento del torrente Basentello, si distaccava seguendone il corso attraverso il territorio comunale di Spinazzola, Genzano di Lucania e Irsina, innestandosi infine sulla strada statale 96 bis Barese nei pressi della stazione di Basentello sulla linea ferroviaria Altamura\u2013Avigliano\u2013Potenza.\nCon la creazione di una strada statale a scorrimento veloce che collegasse Foggia e Matera, la strada venne riclassificata come parte della strada statale 655 Bradanica."}
{"id": "2067205", "revid": "729019", "url": "https://it.wikipedia.org/wiki?curid=2067205", "title": "Strada statale 272 di San Giovanni Rotondo", "text": "La strada statale 272 di San Giovanni Rotondo (SS 272) \u00e8 una strada statale italiana che collega San Severo con Monte Sant'Angelo, passando per San Giovanni Rotondo.\nPercorso.\nLa strada ha inizio nel centro abitato di San Severo, dove si innesta sulla ex strada statale 16 ter Adriatica, uscendo dal paese in direzione est. Il tracciato supera la linea ferroviaria Adriatica e l'A14 Bologna-Taranto a cui si pu\u00f2 accedere mediante il casello di San Severo.\nL'itinerario procede sempre in direzione est per tutta la sua lunghezza, passando in tratti saltuari per il parco nazionale del Gargano ed attraversando San Marco in Lamis e San Giovanni Rotondo (dove si innesta la ex strada statale 273 Candelarese).\nIl tracciato procede oltre fino a Monte Sant'Angelo che viene raggiunta mediante una serie di tornanti che permettono di colmare il divario altimetrico con la localit\u00e0 posta a circa 800 metri. All'interno del centro abitato la strada si innesta con la strada statale 89 dir/B Garganica."}
{"id": "2067206", "revid": "287204", "url": "https://it.wikipedia.org/wiki?curid=2067206", "title": "Campionato mondiale Supermoto 2009", "text": "Nel Campionato mondiale Supermoto 2009, dopo che fino all'edizione precedente le manche erano divise in base alla categoria, dalla seconda tappa viene introdotto un regolamento che stabilisce che, nel caso i piloti iscritti a entrambe le classi siano uguali o inferiori a 32, le classi S1 e S2 corrano insieme, seppur mantenendo classifiche separate.\nThierry Van Den Bosch al debutto sulla TM conquista il suo quarto titolo mondiale supermoto, il secondo nella classe 450 cm\u00b3.\nNella S2 trionfa per il secondo anno consecutivo Adrien Chareyre dopo una stagione da dominatore.\nClassifiche finali.\nSistema di punteggio e legenda.\n!width=3%|Pos.||width=4%| 1|| width=4%| 2|| width=4%| 3|| width=4%| 4|| width=4%| 5|| width=4%| 6|| width=4%| 7|| width=4%| 8|| width=4%| 9|| width=4%|10 ||width=4%|11|| width=4%|12 || width=4%|13 || width=4%|14 || width=4%|15 || width=4%|16 || width=4%|17 || width=4%|18 || width=4%|19 || width=4%|20 || width=4%|21 &gt;\n!width=5%|Punti\nClassifica finale Piloti S1 (Top 10).\n\"sql.= squalifica\"\nSupermoto Des Nations 2009.\nIl Supermoto Delle Nationi 2009 viene disputato a Pleven, in Bulgaria, come l'anno precedente. Da regolamento \u00e8 previsto la partecipazione di 3 piloti, divisi per categoria (S1, S2 e Open), ogni pilota effettuer\u00e0 due gare e fra le 6 gare disputate complessivamente verr\u00e0 eliminato dal conteggio dei punti il risultato peggiore.\nGara 1 S1 + S2\nGara 2 S2 + Open\nGara 3 S1 + Open\nParticolarit\u00e0 dell'evento 2009 \u00e8 l'assenza di molte nazionali di prestigio, come Francia, Belgio e Gran Bretagna.\nL'Italia, nazione campione in carica, non schiera pi\u00f9 la forte squadra del 2008 ma si affida a una nuova formazione:\nLa vittoria finale va alla Germania che conquista il suo primo titolo Supermoto delle Nazioni.\nLa formazione tedesca comprende:\nTerzo posto a sorpresa per la nazionale finlandese, composta da Asseri Kingelin, Kalle Toronen e Ville Jauhiainen."}
{"id": "2067209", "revid": "93556", "url": "https://it.wikipedia.org/wiki?curid=2067209", "title": "Dipartimento del Circeo", "text": "Il dipartimento del Circeo fu un dipartimento della Repubblica Romana, esistito dal 1798 al 1799. Prendeva il nome dal promontorio del Circeo e aveva per capoluogo Anagni.\nTerritorio.\nIl dipartimento del Circeo insisteva sulla parte pi\u00f9 meridionale del Lazio, a nord della Terra di Lavoro che apparteneva al Regno di Napoli. Conservava inoltre, in territorio napoletano, l'exclave di Pontecorvo. Confinava a est con il Regno di Napoli, a nord e a ovest con il dipartimento del Tevere, a sud con il mar Tirreno.\nStoria.\nIl dipartimento del Circeo segu\u00ec le sorti dell'effimera repubblica giacobina proclamata a Roma nel 1798. La caduta del regime repubblicano l'anno seguente condusse al ripristino delle istituzioni pontificie. Nel 1809, nonostante l'occupazione napoleonica dello Stato Ecclesiastico e la sua annessione all'Impero francese, il Circeo non fu ricostituito e il territorio corrispondente entr\u00f2 a far parte del dipartimento del Tevere (poi dipartimento di Roma). I distretti preesistenti furono sostituiti da due \"arrondissement\" con capoluogo rispettivamente a Frosinone e a Velletri.\nSuddivisione amministrativa.\nL'ultimo riparto amministrativo del Circeo, definito il 26 fiorile anno VI, prevedeva la suddivisione del dipartimento in 3 distretti e 18 cantoni."}
{"id": "2067210", "revid": "287204", "url": "https://it.wikipedia.org/wiki?curid=2067210", "title": "Tanna", "text": "Il termine Tanna pu\u00f2 riferirsi a:"}
{"id": "2067212", "revid": "287204", "url": "https://it.wikipedia.org/wiki?curid=2067212", "title": "Palashban", "text": " \nPalashban \u00e8 una suddivisione dell'India, classificata come \"census town\", di 4.856 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 23\u00b0 35' 01 N e 87\u00b0 09' 53 E.\nSociet\u00e0.\nEvoluzione demografica.\nAl censimento del 2001 la popolazione di Palashban assommava a 4.856 persone, delle quali 2.570 maschi e 2.286 femmine. I bambini di et\u00e0 inferiore o uguale ai sei anni assommavano a 481, dei quali 260 maschi e 221 femmine. Infine, coloro che erano in grado di saper almeno leggere e scrivere erano 3.660, dei quali 2.147 maschi e 1.513 femmine."}
{"id": "2067213", "revid": "6923", "url": "https://it.wikipedia.org/wiki?curid=2067213", "title": "Rupat", "text": "Rupat (indonesiano: \"Pulau Rupat\") \u00e8 un'isola dell'Indonesia, situata nello Stretto di Malacca. Giace pochi chilometri ad est della costa di Sumatra, di fronte alla citt\u00e0 di Dumai, da cui la separa lo Stretto di Rupat. L'isola \u00e8 piatta e paludosa. Di forma circolare, ha un diametro di circa 50\u00a0km e una superficie di 1.490\u00a0km\u00b2. Amministrativamente fa parte della provincia di Riau, reggenza (\"kabupaten\") di Bengkalis.\nIl suo clima \u00e8 caldo e umido, con piogge abbondanti durante la maggior parte dell'anno. Si dice che la spiaggia di sabbia bianca di Pasir Panjang, che si estende per oltre 17 chilometri di lunghezza e 30 metri di larghezza, sia la pi\u00f9 lunga di tutta l'Indonesia.\nPopolazione.\nL'isola \u00e8 scarsamente popolata (circa 30.000 abitanti). La popolazione \u00e8 per la maggior parte di etnia malese e akit, una popolazione indigena che ha mantenuto intatta la propria cultura e stile di vita."}
{"id": "2067214", "revid": "158913", "url": "https://it.wikipedia.org/wiki?curid=2067214", "title": "Keila", "text": ""}
{"id": "2067215", "revid": "287204", "url": "https://it.wikipedia.org/wiki?curid=2067215", "title": "Panchla", "text": " \nPanchla \u00e8 una suddivisione dell'India, classificata come \"census town\", di 22.087 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 32' 38 N e 88\u00b0 8' 17 E e ha un'altitudine di 6 .\nSociet\u00e0.\nEvoluzione demografica.\nAl censimento del 2001 la popolazione di Panchla assommava a 22.087 persone, delle quali 11.432 maschi e 10.655 femmine. I bambini di et\u00e0 inferiore o uguale ai sei anni assommavano a 3.406, dei quali 1.712 maschi e 1.694 femmine. Infine, coloro che erano in grado di saper almeno leggere e scrivere erano 14.020, dei quali 7.893 maschi e 6.127 femmine."}
{"id": "2067218", "revid": "287204", "url": "https://it.wikipedia.org/wiki?curid=2067218", "title": "Panchpara", "text": " \nPanchpara \u00e8 una suddivisione dell'India, classificata come \"census town\", di 15.078 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 39' 59 N e 88\u00b0 15' 38 E.\nSociet\u00e0.\nEvoluzione demografica.\nAl censimento del 2001 la popolazione di Panchpara assommava a 15.078 persone, delle quali 7.894 maschi e 7.184 femmine. I bambini di et\u00e0 inferiore o uguale ai sei anni assommavano a 2.100, dei quali 1.067 maschi e 1.033 femmine. Infine, coloro che erano in grado di saper almeno leggere e scrivere erano 10.647, dei quali 5.869 maschi e 4.778 femmine."}
{"id": "2067219", "revid": "94647", "url": "https://it.wikipedia.org/wiki?curid=2067219", "title": "Intertestualit\u00e0", "text": "Il concetto di intertestualit\u00e0 \u00e8 stato coniato all'interno dello studio della letteratura ed illustra le relazioni che legano un testo ad altri. \nNatura dei legami intertestuali.\nA partire da un singolo testo, \u00e8 normale che un secondo ne riprenda alcune caratteristiche dando cos\u00ec origine ad un plagio, un'allusione, una parodia oppure a una vera e propria riscrittura di opere altrui, intesa come processo creativo. \u00c8 infatti impossibile che un testo venga redatto a prescindere totalmente da tutto ci\u00f2 che \u00e8 stato scritto prima. Un insieme di rapporti pi\u00f9 o meno visibili collega infatti tutti i testi scritti in un'unica rete. Questa va ben oltre le semplici somiglianze e consuetudini che accomunano gli stessi testi di un genere letterario.\nIl concetto \u00e8 stato introdotto negli anni sessanta dalla studiosa Julia Kristeva, la quale parla di una vera e propria interazione tra i testi. Non potendo essere un'unit\u00e0 completamente autonoma, citerebbe e rielaborerebbe di continuo i tratti di diversi altri testi per creare una sorta di mosaico. Il rapporto tra due testi si sovrappone quindi a quello intersoggettivo tra gli autori. \nSecondo studi successivi di Roland Barthes, l'importanza dei legami intertestuali e del ruolo del lettore metterebbe in crisi il ruolo e l'importanza dell'autore.\nNaturalmente l'impiego del termine \u201ctesto\u201d si riferisce al senso pi\u00f9 ampio della parola com'\u00e8 utilizzato nell'ambito della semiotica o delle teorie della cultura; non si riferisce dunque soltanto al testo letterario.\nUna classificazione.\nCi sono parecchie classificazioni per spiegare i diversi tipi d'intertestualit\u00e0. G\u00e9rard Genette, nell'introduzione a \"Palinsesti. La letteratura al secondo grado\" utilizza il termine transtestualit\u00e0 e lo propone come la possibilit\u00e0 di trascendenza testuale del testo, \u201cci\u00f2 che lo mette in relazione, manifesta o segreta, con altri testi\u201d. Questa transtestualit\u00e0 pu\u00f2 avere differenti forme:\nIntertestualit\u00e0 e cinema.\nIl cinema considerato dalla parte testuale (copione) \u00e8 collegato all'intertestualit\u00e0. In questo modo si pu\u00f2 pensare il cinema di genere come un arcitesto, considerare gli scritti di \u0116jzen\u0161tejn sui suoi film come paratesti, o riconoscere l'ipertestualit\u00e0 dell'Odissea ne \"Il disprezzo\" di Jean Luc Godard. \nMolto interessante nel cinema \u00e8 la presenza dell'intertestualit\u00e0 nel caso della citazione o parodia. Nella citazione \u00e8 paradigmatico il re-make fatto da Gus Van Sant del film Psyco di Alfred Hitchcock. Gli innumerevoli riferimenti di Brian de Palma a questo stesso regista, anche se non segnalati, hanno carattere citazionale, manifestato dall'autore in tante occasioni. \nJurij Lotman, in \"La semiosfera vol I\", scrive che una delle funzioni del testo \u00e8 generare nuovi significati e che questo accade quando c'\u00e8 coscienza della presenza di un testo in un altro testo. Questo intensifica il carattere ludico nel testo. \u00c8 il caso della parodia, imitazione di uno stile, rielaborazione di un testo, in tanti casi in modo ironico o con intento satirico. Implica la conoscenza da parte dello spettatore del testo originale. Il cinema di Mel Brooks o la saga di Scary Movie sono un esempio di questo caso di parodia."}
{"id": "2067220", "revid": "287204", "url": "https://it.wikipedia.org/wiki?curid=2067220", "title": "Pandua", "text": " \nPandua \u00e8 una suddivisione dell'India, classificata come \"census town\", di 27.126 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 4' 60 N e 88\u00b0 16' 60 E e ha un'altitudine di 18 .\nSociet\u00e0.\nEvoluzione demografica.\nAl censimento del 2001 la popolazione di Pandua assommava a 27.126 persone, delle quali 13.720 maschi e 13.406 femmine. I bambini di et\u00e0 inferiore o uguale ai sei anni assommavano a 3.121, dei quali 1.622 maschi e 1.499 femmine. Infine, coloro che erano in grado di saper almeno leggere e scrivere erano 18.197, dei quali 9.819 maschi e 8.378 femmine."}
{"id": "2067221", "revid": "256896", "url": "https://it.wikipedia.org/wiki?curid=2067221", "title": "Stretto di Rupat", "text": "Lo stretto di Rupat (indonesiano: \"Selat Rupat\") \u00e8 un braccio di mare che separa l'isola di Sumatra dall'isola di Rupat, in Indonesia. Lo stretto, situato all'interno del pi\u00f9 grande stretto di Malacca, ha una lunghezza di circa 70 km e una larghezza di 6 km. Al suo interno affiorano numerosi isolotti."}
{"id": "2067222", "revid": "15756", "url": "https://it.wikipedia.org/wiki?curid=2067222", "title": "Torcola", "text": "Torcola (in croato \"\u0160\u0107edro\") \u00e8 un'isola della Croazia, nella Dalmazia centrale.\nAmministrativamente appartiene al comune di Gelsa, nella regione spalatino-dalmata.\nGeografia.\nL'isolotto si trova a sud dell'isola di Lesina, da cui \u00e8 separata dal canale di Torcola (\"\u0160\u0107edrovski kanal\"), la cui ampiezza minima \u00e8 di 2,5\u00a0km. Verso meridione invece d\u00e0 sul canale di Curzola (\"Kor\u010dulanski kanal\"), un pi\u00f9 ampio braccio di mare che la separa dall'omonima isola. Torcola, che si estende parallelamente a Lesina in direzione est-ovest, misura circa 6\u00a0km di lunghezza da punta Maestro (\"Pod\u0161\u0107edro\") a capo Sciroccale (\"Vrh \u0160\u0107edro\") e 2\u00a0km di larghezza; ha una superficie di 8,37\u00a0km\u00b2 e uno sviluppo costiero di 26,13\u00a0km; il suo punto pi\u00f9 alto \u00e8 il monte Capogrosso (\"Vela glava\"), 112\u00a0m s.l.m..\nTorcola offre, lungo la costa settentrionale, due insenature che costituiscono un ottimo approdo, tuttavia non protetto dalla bora: porto Grande (\"luka Lovi\u0161\u0107e\"), la baia pi\u00f9 grande, in fondo alla quale c'\u00e8 l'abitato di Srida e porto Madonna (\"uvala Moster\" o \"Monastir\"). Punta Curilo (\"rt Gornje Kurilo\"), segnalata da un piccolo faro, divide le due insenature; un altro faro si trova a sud di punta Maestro.\nVicino a Torcola ci sono tre scogli:\nStoria.\nL'isola fu abitata fin dall'antichit\u00e0 e le pi\u00f9 remote tracce archeologiche sono dei tumuli illirici. In epoca classica fu nota col nome di \"Tauris\" (\"\u03a4\u03b1\u03c5\u03c1\u03af\u03c2\" in greco antico, forma il cui diminutivo latino \"Tauricula\" ha dato origine al toponimo italiano) e fu in queste acque che nel 47 a.C., durante la guerra civile, la flotta cesariana del console Publio Vatinio, in situazione di inferiorit\u00e0 numerica, sconfisse quella pompeiana di Marco Ottavio.\nStando allo statuto del 1331, nel medioevo l'isola era di propriet\u00e0 pubblica e destinata alla pastorizia. Nel 1465 risulta invece fondato il monastero dominicano, abbandonato nel tardo XVIII secolo a causa delle incursioni piratesche ed oggi in rovina. Il nome croato \"Monastir\" di Porto Madonna deriva il suo nome dalla presenza dei resti dell'antico monastero fortificato.\nTorcola comparve infine nelle cronache del luglio 1899 quando la torpediniera austriaca \"Adler\" si aren\u00f2 nella baia di Tuffera (lungo la costa nordovest dell'isola) in seguito all'esplosione di una caldaia."}
{"id": "2067223", "revid": "3732", "url": "https://it.wikipedia.org/wiki?curid=2067223", "title": "Patrimonio di San Pietro (provincia pontificia)", "text": "Il Patrimonio di San Pietro fu una delle quattro province istituite da papa Innocenzo III (1198-1216) come ripartizione dello Stato Ecclesiastico. Comprendeva la parte dell'antica Tuscia soggetta alla Sede Apostolica, ovvero l'attuale provincia di Viterbo e il comprensorio di Civitavecchia.\nEra governata da un funzionario di nomina papale, il Rettore. Successivamente \u00e8 documentata anche la presenza di un Rettore generale, coordinatore delle attivit\u00e0 dei rettori provinciali e referente diretto del pontefice.\nLa provincia del \"Patrimonio\" fu confermata nelle Costituzioni egidiane del 1357, emanate dal cardinale Egidio Albornoz.\nLe citt\u00e0 sedi dei rettori furono Montefiascone e Viterbo."}
{"id": "2067224", "revid": "151436", "url": "https://it.wikipedia.org/wiki?curid=2067224", "title": "Tuscia suburbicaria", "text": ""}
{"id": "2067225", "revid": "287204", "url": "https://it.wikipedia.org/wiki?curid=2067225", "title": "Pangachhiya", "text": " \nPangachhiya \u00e8 una suddivisione dell'India, classificata come \"census town\", di 7.668 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 44' 46 N e 86\u00b0 57' 28 E.\nSociet\u00e0.\nEvoluzione demografica.\nAl censimento del 2001 la popolazione di Pangachhiya assommava a 7.668 persone, delle quali 4.138 maschi e 3.530 femmine. I bambini di et\u00e0 inferiore o uguale ai sei anni assommavano a 950, dei quali 515 maschi e 435 femmine. Infine, coloro che erano in grado di saper almeno leggere e scrivere erano 4.753, dei quali 2.917 maschi e 1.836 femmine."}
{"id": "2067233", "revid": "1910023", "url": "https://it.wikipedia.org/wiki?curid=2067233", "title": "Case IH", "text": "La CASE IH \u00e8 un'azienda statunitense produttrice di macchine agricole controllata dalla CNH Industrial.\nStoria.\nCase IH \u00e8 un brand creato nel 1984 dalla Tenneco che compr\u00f2 la divisione macchine agricole della International Harvester e la fuse con la J.I. Case Company. \"Case Machine Company\" nasce nel 1842 a Racine, nel Wisconsin, dalla Jerome Increase Case. La produzione inizia con trattrici a vapore e trebbiatrici fino ad arrivare ai trattori moderni con marchio Case IH. Case fu la prima azienda a produrre le mietitrebbie con sistema assiale, con la prima Axial-Flow. La International Harvester risale agli anni '30 dell'800, quando Cyrus Hall McCormick, inventore della Virginia, mise a punto una falciatrice a trazione equina di cui ottenne il brevetto nel 1834. Insieme a suo fratello Leander J. McCormick (1819\u20131900), McCormick si rec\u00f2 a Chicago nel 1847 dove fond\u00f2 la \"McCormick Harvesting Machine Company\". Nel 1967, Tenneco compr\u00f2 la \"J.I. Case\", commercializzando col marchio \"Case\". Nel 1973, comprarono la britannica \"David Brown\" specializzata in trattori. Nel 1984, Tenneco-Case Corporation prese il controllo della International Harvester. Cambiarono il nome in \"Case International\" e poi in \"Case IH\". Nel 1986, \"Case IH\" compr\u00f2 la Steiger Tractor iniziando a produrre i trattori snodati 4x4. Nel 1996, \"Case IH\" compra \"Steyr Landmaschinentechnik AG\", storica azienda Austriaca produttrice di trattori, che nel 1995 aveva presentato il 1\u00b0 cambio a variazione continua (CVT). Nel 1997 \"Case IH\" compra la Fortschritt, storica azienda della Germania dell'Est dal conglomerato statale IFA.\nNel 1999, \"Case IH\" si fonde con New Holland Agricolture formando la CNH Global. L'azionista principale fu Fiat.\nNel 2005, un STX500 Steiger Quadtrac fa il \"World Plowing Record\", lavorando 792 acri in 24 ore.\nNel 2006, il logo \"Case IH\" appare sulla \"Ferrari Panamerican 20,000\" un viaggio in 16 nazioni di 20.000 miglia (32.000 km).\nIn produzione.\nN.B.: Tra parentesi le potenze nominali"}
{"id": "2067234", "revid": "266224", "url": "https://it.wikipedia.org/wiki?curid=2067234", "title": "Edizioni Acqua azzurra", "text": ""}
{"id": "2067235", "revid": "1452073", "url": "https://it.wikipedia.org/wiki?curid=2067235", "title": "Assalto (Magic)", "text": "Assalto (\"Onslaught\" in inglese) \u00e8 un' del gioco di carte collezionabili \"\". In vendita in tutto il mondo dal 7 ottobre 2002, \u00e8 il primo set del \"blocco di Assalto\", che comprende anche le due successive espansioni \"Legioni\" e \"Flagello\".\nAmbientazione.\n\"Assalto\" \u00e8 ambientata nel remoto continente di Otaria, nel piano dimensionale di Dominaria.\nCaratteristiche.\n\"Assalto\" \u00e8 composta da 350 carte, stampate a bordo nero, cos\u00ec ripartite:\nIl simbolo dell'espansione \u00e8 una non meglio identificata creatura formata da quattro gambe detta \"morph\", e si presenta nei consueti tre colori a seconda della rarit\u00e0: nero per le comuni, argento per le non comuni, e oro per le rare.\n\"Assalto\" \u00e8 disponibile in bustine da 15 carte casuali, mazzi da torneo da 75 carte casuali, e in 4 mazzi tematici precostituiti da 60 carte ciascuno:\nPrerelease.\n\"Assalto\" fu presentata in tutto il mondo durante i tornei di prerelease il 28 settembre 2002, in quell'occasione venne distribuita una speciale carta olografica promozionale: lo \"Spettro Silenzioso\".\nRistampe.\nNel set sono state ristampate le seguenti carte da precedenti:\nErrori di stampa.\nNella versione italiana del gioco \u00e8 presente un errore di stampa sulla carta \"Corridore Mantovento\". Nella versione originale, \"Gustcloak Runner\", il tipo di creatura era semplicemente \"Soldato\", nella sua traduzione italiana compare inspiegabilmente il tipo \"Soldato Uccello\". Questa differenza pu\u00f2 produrre effetti importanti sul gioco, dato che all'interno del \"blocco di Assalto\" i tipi di creatura rivestono un ruolo fondamentale a livello di meccaniche di gioco. Il regolamento di \"Magic\" sentenzia comunque che il testo ufficiale di una carta \u00e8 l'originale inglese, quindi i giocatori devono semplicemente ignorare quanto scritto sulla carta in italiano. In ogni caso, qualche anno dopo la distribuzione del set, la Wizards ha diffuso un'errata per questa creatura (assieme a molte altre) nella quale viene aggiunto il tipo \"Umano\", e quindi ora il \"Corridore Mantovento\" \u00e8 ufficialmente un \"Soldato Umano\".\nNovit\u00e0.\n\"Assalto\" introduce nel gioco una nuova abilit\u00e0 delle carte e ripropone anche delle abilit\u00e0 gi\u00e0 apparse nel gioco. Inoltre in Assalto le meccaniche di gioco rendono rilevante il sottotipo delle creature, (come \"Elfo\" o \"Chierico\").\nNuove abilit\u00e0.\nMetamorfosi.\nLe carte con Metamorfosi possono essere messe in gioco girate a faccia in gi\u00f9 pagando tre mana incolori. Mentre sono girate a faccia in gi\u00f9 contano come delle creature incolori senza tipi, testo, nome e simbolo di espansione, con costo di mana pari a zero e \"forza\" e \"costituzione\" pari entrambi a due. In qualsiasi momento il controllore pu\u00f2 guardare le proprie carte girate e se vuole pagare il loro costo di metamorfosi e girarle a faccia in su. Alla fine di ogni partita i giocatori rivelano tutte le carte che non sono state girate a faccia in su.\nVecchie abilit\u00e0.\nCiclo.\nCiclo \u00e8 un'abilit\u00e0 gi\u00e0 comparsa nelle carte del blocco di Urza. Un giocatore che abbia in mano una carta con questa abilit\u00e0 pu\u00f2 pagare il suo costo di ciclo e scartarla per pescare una nuova carta dal grimorio.\nPaura.\nPaura esiste fin dalle primissime edizioni di Magic, ma solo da Assalto in poi ha un nome che la identifichi, prima infatti il testo dell'abilit\u00e0 era scritto per intero sulla carta. Le creature con Paura non possono essere bloccate tranne che da creature artefatto e/o da creature nere."}
{"id": "2067236", "revid": "287204", "url": "https://it.wikipedia.org/wiki?curid=2067236", "title": "Paniara", "text": " \nPaniara \u00e8 una suddivisione dell'India, classificata come \"census town\", di 6.708 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 33' 05 N e 88\u00b0 09' 52 E.\nSociet\u00e0.\nEvoluzione demografica.\nAl censimento del 2001 la popolazione di Paniara assommava a 6.708 persone, delle quali 3.392 maschi e 3.316 femmine. I bambini di et\u00e0 inferiore o uguale ai sei anni assommavano a 1.004, dei quali 508 maschi e 496 femmine. Infine, coloro che erano in grado di saper almeno leggere e scrivere erano 4.141, dei quali 2.292 maschi e 1.849 femmine."}
{"id": "2067239", "revid": "287204", "url": "https://it.wikipedia.org/wiki?curid=2067239", "title": "Panihati", "text": " \nPanihati \u00e8 una suddivisione dell'India, classificata come \"municipality\", di 348.379 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 41' 39 N e 88\u00b0 22' 28 E e ha un'altitudine di 12 .\nSociet\u00e0.\nEvoluzione demografica.\nAl censimento del 2001 la popolazione di Panihati assommava a 348.379 persone, delle quali 180.068 maschi e 168.311 femmine. I bambini di et\u00e0 inferiore o uguale ai sei anni assommavano a 28.557, dei quali 14.504 maschi e 14.053 femmine. Infine, coloro che erano in grado di saper almeno leggere e scrivere erano 287.058, dei quali 153.609 maschi e 133.449 femmine."}
{"id": "2067240", "revid": "287204", "url": "https://it.wikipedia.org/wiki?curid=2067240", "title": "Panuhat", "text": " \nPanuhat \u00e8 una suddivisione dell'India, classificata come \"census town\", di 5.665 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 36' 47 N e 88\u00b0 07' 36 E.\nSociet\u00e0.\nEvoluzione demografica.\nAl censimento del 2001 la popolazione di Panuhat assommava a 5.665 persone, delle quali 2.900 maschi e 2.765 femmine. I bambini di et\u00e0 inferiore o uguale ai sei anni assommavano a 683, dei quali 335 maschi e 348 femmine. Infine, coloro che erano in grado di saper almeno leggere e scrivere erano 3.421, dei quali 1.940 maschi e 1.481 femmine."}
{"id": "2067242", "revid": "767487", "url": "https://it.wikipedia.org/wiki?curid=2067242", "title": "Dumai", "text": "Dumai \u00e8 una citt\u00e0 dell'Indonesia, situata sull'isola di Sumatra, nella provincia di Riau. La citt\u00e0, che sorge sullo Stretto di Malacca, di fronte all'isola di Rupat, si estende su un'area di 1.727 km\u00b2 e conta 173.866 abitanti (2010). Dumai \u00e8 una citt\u00e0 moderna, costruita negli anni settanta e ottanta del ventesimo secolo, ed \u00e8 un importante centro commerciale e di trasporto, sia a livello regionale, che internazionale. \u00c8 inoltre ricca di petrolio. \nDumai \u00e8 suddivisa in 7 distretti (\"kecamatan\"):"}
{"id": "2067244", "revid": "47767", "url": "https://it.wikipedia.org/wiki?curid=2067244", "title": "Voce fuori campo", "text": ""}
{"id": "2067246", "revid": "287204", "url": "https://it.wikipedia.org/wiki?curid=2067246", "title": "Par Beliya", "text": " \nPar Beliya \u00e8 una suddivisione dell'India, classificata come \"census town\", di 6.036 abitanti, situata nel distretto di Purulia, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 40' 17 N e 86\u00b0 50' 40 E.\nSociet\u00e0.\nEvoluzione demografica.\nAl censimento del 2001 la popolazione di Par Beliya assommava a 6.036 persone, delle quali 3.172 maschi e 2.864 femmine. I bambini di et\u00e0 inferiore o uguale ai sei anni assommavano a 835, dei quali 443 maschi e 392 femmine. Infine, coloro che erano in grado di saper almeno leggere e scrivere erano 3.558, dei quali 2.183 maschi e 1.375 femmine."}
{"id": "2067247", "revid": "287204", "url": "https://it.wikipedia.org/wiki?curid=2067247", "title": "Parashkol", "text": " \nParashkol \u00e8 una suddivisione dell'India, classificata come \"census town\", di 10.989 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 38' 07 N e 87\u00b0 10' 57 E.\nSociet\u00e0.\nEvoluzione demografica.\nAl censimento del 2001 la popolazione di Parashkol assommava a 10.989 persone, delle quali 6.103 maschi e 4.886 femmine. I bambini di et\u00e0 inferiore o uguale ai sei anni assommavano a 1.528, dei quali 804 maschi e 724 femmine. Infine, coloro che erano in grado di saper almeno leggere e scrivere erano 6.313, dei quali 4.170 maschi e 2.143 femmine."}
{"id": "2067257", "revid": "599013", "url": "https://it.wikipedia.org/wiki?curid=2067257", "title": "Medhi Leroy", "text": ""}
{"id": "2067260", "revid": "115702863", "url": "https://it.wikipedia.org/wiki?curid=2067260", "title": "Marie von Schleinitz", "text": "Biografia.\nMaria von Schleinitz fu la figlia del diplomatico prussiano barone Ludwig August von Buch (1801-1845) e di sua moglie Maria von Nimptsch (1820-1897), che, una volta divenuta vedova, si rispos\u00f2 col principe Hatzfeldt. \nNegli anni sessanta dell'800, visse Parigi prima di trasferirsi a Berlino dopo le sue nozze col ministro della Casa reale di Prussia, il barone Alexander von Schleinitz, nel 1865. Nel 1886, si stabil\u00ec a San Pietroburgo col suo secondo marito. Nel 1894 risiedette a Vienna, dove il marito aveva ottenuto il posto dell'ambasciatore austriaco. Nel 1903, ritorn\u00f2 definitivamente a Berlino, dove mor\u00ec nel 1912.\nFamiglia.\nIl 1\u00ba gennaio 1865, Maria von Buch spos\u00f2 Alexander von Schleinitz (1807-1885), che aveva 35 anni di pi\u00f9 di lei. Nel 1879, egli divenne \"Conte\", titolo che spett\u00f2 anche alla moglie, e che venne dato dall'imperatore Guglielmo I di Germania, che aveva sentimenti d'amicizia nei confronti dei coniugi. Dopo la morte di Alexander, Maria si rispos\u00f2 col diplomatico austriaco, il conte Anton von Wolkenstein-Trostburg (1832-1913), il 16 giugno 1886. Non ebbe discendenti n\u00e9 dal primo n\u00e9 dal secondo matrimonio. \nAnche sua madre, la principessa Hatzfeldt, frequentava i salotti dell'epoca, al pari di sua nonna, Leocadia von Nimptsch (1802-1867), che aveva introdotto la nipote nel bel mondo francese durante il suo soggiorno a Parigi. Fu in questo tempo che la baronessa inizi\u00f2 a parlare correntemente il francese.\nProtettrice di Wagner.\n\"Mimi\", cos\u00ec come fu chiamata durante la giovent\u00f9, apprese lo studio del pianoforte fino ad un livello quasi professionale la passione per la musica le rest\u00f2 per tutta la vita. Assidua lettrice di Goethe, Schopenhauer e Nietzsche, si distinse come la protettrice appassionata di Richard Wagner. Dopo averlo conosciuto in occasione di un concerto nel 1863 a Breslavia, cominci\u00f2 a sostenerlo con tenacia presso la corte e l'aristocrazia prussiana nel periodo 1860-1870. Grazie alla sua intercessione, l'imperatore Guglielmo I, che molto stimava la giovane contessa, prese parte all'inaugurazione del Festival di Bayreuth nel 1876. Fu anche la confidente intima della moglie del compositore, Cosima Wagner. Secondo una voce dell'epoca, Wagner \nSalotto.\nNel 1865, Mimi costitu\u00ec un salotto letterario a Berlino, che divenne uno dei pi\u00f9 brillanti dell'epoca, grazie al fascino e alla fama della sua ospite, oltre che alle sue qualit\u00e0 intellettuali e emozionali. Il salotto attir\u00f2 uomini di Stato nonch\u00e9 artisti, poeti e soprattutto musicisti. Fu anche un luogo dove potevano incontrarsi nobili e borghesi, senza l'ostacolo della differenza di ceto sociale: infatti Mimi, pur appartenendo all'antica nobilt\u00e0 prussiana, era scevra dei molti pregiudizi legati al proprio status sociale e per questo amava ricevere nel proprio salotto tutti, indipendentemente dalla loro condizione, coloro che condividevano i suoi gusti intellettuali e musicali. \nGrazie al suo impegno, il suo salotto fu uno dei centri del Wagnerismo tedesco. Fra gli abituali frequentatori si trovarono molti compositori e pittori, come pure degli ufficiali inclini alle arti e deputati del Reichstag: in particolare vi erano personalit\u00e0 liberali, in quanto la contessa e il marito erano opponenti risoluti del cancelliere Otto von Bismarck, che considerava il suo salotto un \"asilo\" del liberalismo. Il salotto Schleinitz venne chiuso con la morte di Mimi, nel 1912."}
{"id": "2067263", "revid": "773636", "url": "https://it.wikipedia.org/wiki?curid=2067263", "title": "Chiesa della Madonna delle Grazie (Talamone)", "text": "La chiesa della Madonna delle Grazie \u00e8 un edificio religioso situato nei pressi di Talamone, frazione del comune di Orbetello.\nStoria.\nLa chiesa sorse come cappella rurale nel corso del XVII secolo, per consentire la sosta di preghiera ai viaggiatori che giungevano a Talamone attraverso la vicina via Aurelia, che all'epoca correva parallela pi\u00f9 a ovest rispetto al tracciato attuale.\nIn seguito furono costruiti anche altri edifici attigui alla chiesa, originariamente collegati e funzionali ad essa, e trasformati nel corso del tempo in strutture abitative di tipo rurale, con alcune ristrutturazioni e aggiunte posticce che per\u00f2 non hanno intaccato l'originario aspetto dell'edificio religioso che si era venuto a trovare incorporato tra di essi.\nDescrizione.\nPosizione.\nLa sua ubicazione \u00e8 poco fuori del centro abitato, all'interno del Podere Santa Francesca, tra la spiaggia del golfo di Talamone e le propaggini sud-orientali dei monti dell'Uccellina, lungo la strada provinciale 1 di Talamone, che collega la frazione a Fonteblanda e allo svincolo della strada statale 1 Via Aurelia.\nL'esterno.\nLa chiesa della Madonna delle Grazie si affaccia col prospetto anteriore perpendicolarmente al decorso della strada provinciale presso cui sorge. La facciata propriamente detta \u00e8 preceduta da un porticato con tre ordini di archi di eguale ampiezza, sui quali trova appoggio il frontone sommitale di forma triangolare che delimita nel complesso il pronao: mentre le due arcate laterali poggiano su muri di base, quello centrale \u00e8 aperto per consentire l'accesso all'interno del porticato, che \u00e8 completato su ciascun lato da un'altra arcata.\nIl porticato nasconde la facciata propriamente detta, col portale d'ingresso centrale ad arco ribassato, affiancato da due finestre laterali che si aprono come monofore ad arco tondo, che in passato consentivano la preghiera anche dall'esterno dell'edificio religioso; un'altra finestra si apre centralmente nella parte superiore della facciata al di sopra del portale. L'area absidale \u00e8 rimasta addossata esternamente ad un edificio poderale.\nLa chiesa si caratterizza per la presenza di un campanile a vela che si eleva trovando come base di appoggio la parte anteriore destra del tetto di copertura, in posizione retrograda rispetto alla facciata. Il campanile presenta la cella campanaria che si apre al centro come una piccola monofora ad arco, sovrastata a sua volta nella parte sommitale da un timpano triangolare.\nL'interno.\nL'interno \u00e8 ad aula unica, stilisticamente simile alle altre cappelle rurali della zona risalenti a tale periodo, pur essendo riconoscibile, nel complesso, l'influenza prevalente del barocco senese."}
{"id": "2067264", "revid": "281901", "url": "https://it.wikipedia.org/wiki?curid=2067264", "title": "Bavosa ruggine", "text": ""}
{"id": "2067265", "revid": "281901", "url": "https://it.wikipedia.org/wiki?curid=2067265", "title": "Bavosa gattorugine", "text": ""}
{"id": "2067269", "revid": "1632387", "url": "https://it.wikipedia.org/wiki?curid=2067269", "title": "The Business Trip", "text": "The Business Trip \u00e8 il quinto album live della space rock band Hawkwind, registrato nel 1993 e pubblicato l'anno successivo."}
{"id": "2067271", "revid": "1318658", "url": "https://it.wikipedia.org/wiki?curid=2067271", "title": "Giacomo di Carisio", "text": "Biografia.\nGiacomo I di Carisio, era membro di una nobile famiglia piemontese e discendeva appunto dai signori di Carisio.\nIntrapresa la carriera ecclesiastica, divenne canonico a Vercelli e venne eletto vescovo di Torino all'inizio del 1206, in contemporanea con un antivescovo eletto da parte del clero contrastante la sua elezione, nella persona di Jacopo Ratteri.\nSotto il suo episcopato, la diocesi di Torino perse ogni giurisdizione civile e penale sopra la citt\u00e0 di Chieri, riservandosi ad ogni modo i diritti di signoria sulla vicina cittadina di Montosolo. \nNel 1209 assegn\u00f2 la chiesa di Santa Maria di Corio alle suore cistercensi di Briona, preoccupandosi in particolar modo degli ordini regolari, invitandoli ad un maggior rispetto delle loro regole. Nel 1210 ospit\u00f2 in Torino l'Imperatore Ottone IV.\nNel 1215, a Chieri, ospit\u00f2 san Francesco d'Assisi, il quale fond\u00f2 in questa citt\u00e0 un monastero del proprio ordine, sotto la protezione del vescovo torinese.\nIn 1218 fu nominato vicario imperiale per l'Italia da Federico II, giungendo nello stesso anno a Cremona, dove tent\u00f2 di mettere fine alla guerra in corso con Milano, senza per\u00f2 riuscirci .\nMor\u00ec a Torino nel novembre del 1226."}
{"id": "2067275", "revid": "1005847", "url": "https://it.wikipedia.org/wiki?curid=2067275", "title": "Elezioni presidenziali negli Stati Uniti d'America del 1876", "text": "Le elezioni presidenziali negli Stati Uniti d'America del 1876 furono la 23\u00b0 tornata elettorale quadriennale e si tenne marted\u00ec 7 novembre. Fu una delle elezioni presidenziali pi\u00f9 combattute e sotto contenzioso dell'intera storia statunitense, ed \u00e8 nota per essere stata il catalizzatore che pose termine all'Era della Ricostruzione.\nA seguito di un problematico e dibattuto processo post-elettorale, il candidato del Partito Repubblicano Rutherford Hayes sconfisse sul filo del rasoio l'esponente del Partito Democratico Samuel Tilden.\nDopo che il presidente uscente Ulysses S. Grant, repubblicano, aveva rifiutato di candidarsi per un terzo mandato, il deputato del Congresso James Blaine emerse inizialmente come la figura di spicco per la Nomination repubblicana; tuttavia non fu in grado di conquistare la maggioranza alla Convention nazionale, la quale si accord\u00f2 invece sul governatore dell'Ohio Hayes come scelta di compromesso. La Convention nazionale democratica nomin\u00f2 invece il governatore di New York Tilden gi\u00e0 al secondo scrutinio.\nI risultati rimangono comunque tra i pi\u00f9 contestati di sempre, anche perch\u00e9 Tilden super\u00f2 Hayes nel voto popolare; dopo un primo conteggio Tilden aveva conquistato 184 grandi elettori del Collegio elettorale a fronte dei 165 assegnati a Hayes, con 20 voti provenienti da quattro Stati federati incerti. Il risultato non garantiva quindi l'elezione di nessuno dei due, poich\u00e9 all'epoca la maggioranza al Collegio elettorale era di 185.\nNel caso della Florida, della Louisiana e della Carolina del Sud - gli ultimi stati sudisti ancora governati dai Carpetbaggers - ciascuna delle due parti in causa dichiar\u00f2 che il suo candidato aveva ottenuto la vittoria, mentre in Oregon un grande elettore fu sostituito dopo essere stato dichiarato illegittimo in quanto \"funzionario eletto o nominato\". La questione riguardante chi avrebbe dovuto essere premiato con questi suffragi divenne ben presto la fonte di massicce polemiche.\nDopo la minaccia dei Democratici di ostruzionismo al momento del conteggio formale e di lasciare pertanto il paese senza un presidente alla scadenza del mandato della presidenza di Grant, si giunse ad un compromesso per poter risolvere la controversia: la conferma di Hayes avrebbe avuto il via libera in cambio del ritiro definitivo dell'esercito federale dal Sud.\nCi si decise pertanto a stipulare un accordo informale, il cosiddetto \"compromesso del 1877\", per cui la commissione elettorale assegn\u00f2 a Hayes tutti e 20 i voti rimasti in palio, divenuti fondamentali per l'esito delle elezioni; la scelta non fu per\u00f2 \"super partes\", essendo votata dagli otto commissari repubblicani mentre i sette democratici si opposero.\nIn cambio dell'accettazione da parte dei Democratici dell'elezione del candidato repubblicano, si accolse l'invito a ritirare definitivamente le truppe federali dagli Stati Uniti meridionali, ponendo cos\u00ec fine alla Ricostruzione. Il potere negli Stati del Sud venne negli effetti ceduto ai cosiddetti \"Redeemers\", Democratici che procedettero a privare del loro diritto di voto appena acquisito la stragrande maggioranza dei cittadini afroamericani nel corso degli anni immediatamente successivi.\nQuesta \u00e8 una delle cinque elezioni presidenziali degli Stati Uniti (con quelle del 1824, del 1888, del 2000 e del 2016) in cui il candidato che ha conquistato pi\u00f9 voti popolari non fu eletto e l'unica in cui il vincitore del voto popolare ha ottenuto la maggioranza assoluta del voto popolare. Rimane quella che ha registrato il pi\u00f9 ristretto margine di vittoria (185-184) e che ha visto la pi\u00f9 alta affluenza alle urne della popolazione votante per et\u00e0 nella storia degli Stati Uniti, giungendo a toccare l'81,8%. Fu infine anche la prima volta dalle elezioni presidenziali del 1856 in cui il candidato democratico si aggiudic\u00f2 il voto popolare.\nNomination.\nRepubblicani.\nNel 1875 si assumeva come un dato di fatto che il presidente in carica Ulysses S. Grant si sarebbe candidato ad un terzo mandato, nonostante le pessime condizioni economiche dovute alle conseguenze del panico del 1873 e nonostante i numerosi scandali politici che si erano sviluppati durante tutta la sua presidenza. La tradizione imposta dalla presidenza di George Washington avrebbe invece voluto che non si rimanesse in carica per pi\u00f9 di due scadenze consecutive.\nLa cerchia pi\u00f9 ristretta di Grant gli consigli\u00f2 comunque di riproporsi e questi quasi lo fece, ma la Camera dei Rappresentanti con un voto di 233 contro 18 approv\u00f2 una risoluzione in cui dichiarava che la tradizione dei due termini era quella di impedire una dittatura. Verso la fine dell'anno il presidente si ritir\u00f2 dalla corsa.\nQuando la sesta Convention nazionale repubblicana si riun\u00ec il 14 giugno 1876 a Cincinnati sembr\u00f2 che James G. Blaine sarebbe stato il candidato prescelto; al primo scrutinio si trovava per\u00f2 ancora pi\u00f9 di 100 voti al di sotto del quorum previsto. A partire dalla seconda votazione i suoi suffragi iniziarono tuttavia a ridursi, poich\u00e9 molti temevano che egli non potesse vincere le elezioni generali.\nI delegati contrari a Blaine si trovarono d'accordo su un candidato solo quando i voti per Blaine risalirono al 41% al sesto scrutinio; a questo punto i leader riformisti si incontrarono privatamente e presero in considerazione delle ipotesi alternative. La loro scelta cadde sul governatore dell'Ohio Rutherford B. Hayes. \nAl settimo scrutinio Hayes risult\u00f2 nominato con 384 preferenze contro le 351 per Blaine e le 21 per il ministro Benjamin Bristow; gli fu affiancato William A. Wheeler con un margine molto pi\u00f9 ampio (366-89) rispetto al suo principale rivale Frederick Theodore Frelinghuysen, che in seguito sarebbe stato uno dei membri della commissione elettorale che assegn\u00f2 l'elezione a Hayes.\nDemocratici.\nInizialmente i candidati per ottenere la nomina ufficiale alla Convention nazionale democratica furono i seguenti:\nLa 12\u00aa Convention nazionale democratica si riun\u00ec a Saint Louis, nel Missouri, il 27 giugno; era la prima Convention di uno dei principali partiti degli Stati Uniti si svolgeva ad ovest del fiume Mississippi.\nCinquemila persone affollarono l'auditorium del \"Merchants Exchange Building\" con la concreta speranza di riuscire ad ottenere la prima vittoria presidenziale per il Partito Democratico da vent'anni. Il programma politico richiedeva riforme immediate e radicali in risposta agli scandali che avevano afflitto l'amministrazione Grant. Tilden conquist\u00f2 pi\u00f9 di 400 voti gi\u00e0 al primo scrutinio e la nomina di massa al secondo.\nFonti:.\nTilden sconfisse Thomas A. Hendricks, Winfield S. Hancock, William Allen, Thomas F. Bayard e Joel Parker; super\u00f2 la forte opposizione di John Kelly \"l'onesto\", il leader della Tammany Hall di New York, un'organizzazione molto influente nel Partito Democratico. Gli fu affiancato T. Hendricks, dal momento che fu l'unico a proporsi.\nFonti:\nIl programma politico dei Democratici s'impegnava a superare la corruzione dell'amministrazione Grant con un governo onesto ed efficiente e a porre fine \"alla rapacit\u00e0 delle tirannie dei Carpetbagger\" nel Sud del paese; chiese anche un trattato per la protezione dei cittadini statunitensi naturalizzati che visitassero le loro terre d'origine, severe restrizioni sull'immigrazione asiatica, la riforma dei dazi e l'opposizione alle sovvenzioni per le compagnie ferroviarie.\n\u00c8 stato affermato che la nomina di Tilden venne accolta dai Democratici votanti con pi\u00f9 entusiasmo rispetto a qualsiasi altro leader dai tempi della presidenza di Andrew Jackson.\nElezioni.\nTilden, che aveva fatto perseguire i politicanti corrotti della macchina organizzativa burocratica newyorkese, la Tammany Hall, spedendo in prigione il loro leggendario capo William M. Tweed, impost\u00f2 la propria campagna raffigurandosi come il candidato riformatore per eccellenza, sullo sfondo della corruzione imperante all'interno dell'amministrazione della presidenza di Ulysses S. Grant.\nEntrambe le parti sostennero a spada tratta la riforma della funzione pubblica e la fine dell'Era della Ricostruzione; entrambe montarono una propaganda con lancio reciproco di accuse personali, con gli attacchi dei Democratici rivolti alla corruzione repubblicana a cui questi rispondevano con la questione della secessione che era stata sostenuta da ampi settori democratici. \nUna tattica che i diretti interessati chiamarono \"\"agitare la camicia insanguinata\". I Repubblicani continuarono per\u00f2 a scandire in coro: \"non tutti i Democratici erano ribelli, ma ogni ribelle era un Democratico\".\nHayes era un perfetto sconosciuto al di fuori del suo stato d'origine, l'Ohio, per il quale era stato deputato al Congresso per due mandati e per altri due era stato governatore dell'Ohio. Lo storico Henry Brooks Adams scrisse che \"[Hayes] \u00e8 una nullit\u00e0 di terza categoria, le cui uniche qualit\u00e0 positive sono che non riesce a dar fastidio a nessuno\".\nAveva prestato servizio nella guerra civile sapendosi distinguere col grado di colonnello del 23\u00ba reggimento dell'Ohio e rimase ferito diverse volte, il che lo rese assai popolare tra i veterani; era stato poi promosso maggior generale. Il suo risultato pi\u00f9 importante fu l'aiuto che forn\u00ec ai Repubblicani nel vincere uno Stato altamente cruciale ed altalenante come l'Ohio.\nDall'altro lato l'influente giornalista John Dougherty Defrees descrisse Tilden come \"un bellissimo, primitivo, piccolo, arruffato, scontroso vecchio scapolo con circa centoventi dollari di rendita, che non ha mai avuto un impulso genuino nei riguardi di nessuno n\u00e9 un qualsiasi affetto rivolto ad una qualche donna\"\".\nLa strategia dei Democratici per ottenere la vittoria negli Stati Uniti meridionali era fortemente legata a gruppi paramilitari come le \"Red Shirts\" e la \"White League\"; usando ampiamente la strategia del cosiddetto \"Piano del Mississippi\" queste organizzazioni segrete e terroristiche repressero attivamente l'affluenza degli elettori repubblicani sia bianchi che afroamericani, interrompendo incontri e manifestazioni e persino facendo ricorso alla violenza diffusa e alle intimidazioni. Si consideravano l'\"ala militare del Partito Democratico\".\nPoich\u00e9 era ritenuto inadatto a un candidato alla presidenza partecipare attivamente alla campagna elettorale, sia Tilden sia Hayes lasciarono che il lavoro sporco fosse portato avanti dai loro attivisti.\nColorado.\nIl Colorado fu ammesso nell'Unione come 38\u00b0 Stato federato il 1\u00ba agosto del 1876; mancando sia il tempo sia il denaro per organizzare le elezioni, fu invece il governo statale a selezionare i suoi grandi elettori. Questi diedero i tre suffragi disponibili a Hayes; \u00e8 stata l'ultima elezione in cui i grandi elettori di uno Stato sono stati scelti dal governo statale.\nRisultati per Stato.\nFonti: Dati tratti da Walter Dean Burnham, \"Presidential ballots, 1836-1892\" (Johns Hopkins University Press, 1955) pp 247\u201357."}
{"id": "2067278", "revid": "287204", "url": "https://it.wikipedia.org/wiki?curid=2067278", "title": "Arduino di Valperga", "text": "Biografia.\nArduino di Valperga nacque in una nobile famiglia piemontese, figlio di Emilia della Rovere, e di Arduino II conte di Valperga, che gi\u00e0 vantava e vanter\u00e0 nel corso della storia del paese numerose personalit\u00e0 legate all'ambito ecclesiastico. Sua sorella Berta, ad esempio, fu badessa del monastero di Busano, mentre suo nipote Bonifacio fu vescovo di Aosta.\nAncora sacerdote, Arduino venne prescelto per le proprie doti da papa Alessandro III per seguire Umbaldo, vescovo di Ostia, al Congresso di Venezia del 1177 ove il Barbarossa concluse una pace con lo Stato della Chiesa.\nNel 1188 venne eletto vescovo di Torino e subito inizi\u00f2 una lunga querela di discordanze con signori feudali del Piemonte della sua epoca, che si protrassero anche per i suoi successori.\nNel 1196 il vescovo Arduino assegn\u00f2 terreni e la propriet\u00e0 del castello di La Rotta ai Cavalieri Templari, che effettivamente erano gi\u00e0 molto presenti nei territori di Testona, Villastellone, nella vicina Pancalieri e in varie aree dell'attuale Piemonte. L'edificio fu pertanto sede di un piccolo convento e di una guarnigione a protezione del vicino ponte sul Banna di cui sussistono i resti. \nMor\u00ec a Torino nel 1206."}
{"id": "2067293", "revid": "1776051", "url": "https://it.wikipedia.org/wiki?curid=2067293", "title": "Carlo II (vescovo di Torino)", "text": "Biografia.\nSulla vita di Carlo II, vescovo di Torino, pochissime sono le informazioni giunte sino a noi.\nPressoch\u00e9 oscura, oltre alla sua nascita, alla data ed al luogo, fu anche la sua vita ecclesiastica. Prima notizia certa \u00e8 la sua elezione, nel 1164 a vescovo di Torino.\nDurante la propria reggenza episcopale, favor\u00ec grandemente il Prevosto di Oulx elargendo grandi donazioni alla sua prepositura nel 1165.\nFu un aperto sostenitore dell'imperatore Federico Barbarossa e che pertanto fu inviso alla politica di papa Alessandro III, garantendosi la nomea di vero e proprio signore feudale, piuttosto che di ecclesiastico.\nMor\u00ec a Torino nel 1170."}
{"id": "2067294", "revid": "1005847", "url": "https://it.wikipedia.org/wiki?curid=2067294", "title": "Mahmud al-Zahar", "text": "Figlio di padre palestinese e di madre egiziana, visse il primo periodo della sua infanzia nella citt\u00e0 di Ismailia in Egitto. Laureato in Medicina presso l'Universit\u00e0 di 'Ayn Shams del Cairo nel 1971, ottenne un master universitario in chirurgia generale dalla stessa universit\u00e0 nel 1976.\nEntr\u00f2 in contatto con l'ambiente dell'islam politico durante il suo soggiorno in Egitto, periodo in cui ader\u00ec all'organizzazione islamista dei Fratelli Musulmani. Dopo il suo ritorno nella Striscia di Gaza lavor\u00f2 nella \"da\u02bfwah\" (propaganda islamica) insieme con altri leader del gruppo.\nDurante la prima intifada, Mahmud al-Zahar partecip\u00f2 alla fondazione di Hamas, filiazione palestinese dei Fratelli Musulmani, e ne divent\u00f2 il primo portavoce.\nL'esercito israeliano lo arrest\u00f2 pi\u00f9 volte, e lo espulse dai territori occupati nel 1992, insieme con gli altri leader di Hamas e del Movimento per il Jihad Islamico in Palestina. Al-Zahar si trasfer\u00ec in Libano, nella citt\u00e0 di Marj al-Zuhur, dove rimase un anno, prima di rientrare clandestinamente a Gaza.\nAl-Zahar \u00e8 sopravvissuto a un tentativo di omicidio mirato israeliano nel settembre 2003, quando aerei F-16 bombardarono la sua abitazione a Gaza. Durante il bombardamento, egli rimase leggermente ferito, ma perse il figlio maggiore, Khaled, e la sua guardia del corpo. Al-Zahar ha perso un altro figlio in un raid israeliano a Gaza, il 15 gennaio 2008.\nAlle elezioni legislative in Palestina del 2006 \u00e8 stato eletto, nelle liste di Hamas, al Consiglio legislativo palestinese."}
{"id": "2067295", "revid": "1776051", "url": "https://it.wikipedia.org/wiki?curid=2067295", "title": "Guglielmo IV (vescovo di Torino)", "text": "Biografia.\nSul conto di Guglielmo IV le notizie biografiche sono quantomai oscure, a tal punto che alcuni storici come l'Ughelli addirittura ritengono che la sua figura non sia mai esistita (mentre egli viene unito all'elenco dei vescovi torinesi da monsignor Dalla Chiesa o dal Meiranesio).\nFu eletto vescovo di Torino nel 1162 e fece delle concessioni di tipo feudale a Guglielmo da Castelnuovo di un podere detto \"il Rosaio\" che apparteneva alla basilica di San Giovanni, dietro pagamento di un apposito affitto.\nMor\u00ec a Torino nel 1164."}
{"id": "2067298", "revid": "62010088", "url": "https://it.wikipedia.org/wiki?curid=2067298", "title": "Italia ai XVII Giochi olimpici invernali", "text": "L'Italia partecip\u00f2 ai XVII Giochi olimpici invernali, svoltisi a Lillehammer, Norvegia, dal 12 al 27 febbraio 1994, con una delegazione di 104 atleti, 26 dei quali donne. L'Italia chiuse questa edizione al quarto posto del medagliere con venti medaglie: sette ori, cinque argenti ed otto bronzi."}
{"id": "2067299", "revid": "287204", "url": "https://it.wikipedia.org/wiki?curid=2067299", "title": "Jumanji", "text": ""}
{"id": "2067301", "revid": "1776051", "url": "https://it.wikipedia.org/wiki?curid=2067301", "title": "Oberto (vescovo di Torino)", "text": "Biografia.\nOberto (anche Uberto, Umberto, Arberto o Alberto a seconda delle grafie e degli storici che riportano sue notizie), apparteneva ad una famiglia piemontese.\nIntrapresa la carriera ecclesiastica, venne nominato arcidiacono della Cattedrale di Torino e successivamente divenne vescovo della citt\u00e0. Durante il suo episcopato, si sa che favor\u00ec largamente le abbazie della sua diocesi e che nel 1147 ospit\u00f2 a Susa papa Eugenio III durante un suo viaggio di ritorno dalla Francia.\nMor\u00ec a Torino il 5 giugno 1148."}
{"id": "2067302", "revid": "144796", "url": "https://it.wikipedia.org/wiki?curid=2067302", "title": "Carlo (vescovo di Torino)", "text": ""}
{"id": "2067304", "revid": "1776051", "url": "https://it.wikipedia.org/wiki?curid=2067304", "title": "Carlo I (vescovo di Torino)", "text": "Biografia.\nI primi documenti che testimoniano la vita di Carlo I, vescovo di Torino, risalgono alla sua elezione del 1147 quando, non appena raggiunta la sede episcopale torinese, scrisse a papa Eugenio III per informarlo di alcune divergenze che aveva riscontrato in diocesi tra i monaci di San Giusto di Susa e i canonici regolari della potente Prepositura di Oulx.\nCarlo I si insedi\u00f2 in un periodo di particolare fermento per \"Taurinum\", che da poco era costituito libero comune retto da sei \"Consules\". \nNel 1158 il vescovo Carlo fu presente alla Dieta di Roncaglia convocata dall'imperatore Federico I assieme ad altri pr\u00ecncipi e vescovi italiani. Questo episodio non \u00e8 da trascurare poich\u00e9 il crescente potere vescovile di Carlo I port\u00f2 ad uno stretto legame politico con il Barbarossa, come testimonia un diploma imperiale da lui conferito alla curia vescovile nel 1159. L'ottenimento di tale riconoscimento fu una conferma del dominio vescovile sull'antica marca di Torino che, di fatto, costitu\u00ec una sorta di principato ecclesiastico in cui il potere del vescovo Carlo si estese in un raggio di pi\u00f9 di una decina di chilometri, includendo anche il libero comune di Chieri. \nA ulteriore conferma del predominio ecclesiastico sulle precedenti istituzioni del potere cittadino fu l'assenza di citazione dell'operato dei sei \"Consules\" dai registri ufficiali, che riprese soltanto a partire dal 1170.\nMor\u00ec a Torino nel 1169."}
{"id": "2067305", "revid": "1632387", "url": "https://it.wikipedia.org/wiki?curid=2067305", "title": "White Zone", "text": "White Zone \u00e8 il diciannovesimo album in studio della space rock band Hawkwind, registrato nel 1995 e pubblicato nello stesso anno.\nPer questo album, che \u00e8 completamente strumentale, gli Hawkwind scelgono di mutare il nome in Psychedelic Warriors."}
{"id": "2067307", "revid": "96758", "url": "https://it.wikipedia.org/wiki?curid=2067307", "title": "Il re lupo", "text": ""}
{"id": "2067309", "revid": "17654", "url": "https://it.wikipedia.org/wiki?curid=2067309", "title": "Minuto secondo", "text": ""}
{"id": "2067310", "revid": "767487", "url": "https://it.wikipedia.org/wiki?curid=2067310", "title": "Bosone (vescovo di Torino)", "text": "Biografia.\nFu inserito nel collegio dei cardinali da papa Pasquale II alla fine del primo decennio del XII secolo (intorno al 1109). Il 2 gennaio e il 13 febbraio 1113, firm\u00f2 dei documenti papali come cardinale diacono e dal 13 ottobre 1113 all'11 marzo 1120, come cardinale presbitero di Sant'Anastasia. Nel 1114-1115 per conto di Pasquale II prese parte alla spedizione vittoriosa della flotta pisana contro l'isola di Maiorca controllata dai Saraceni. Negli anni 1116-1118 fu legato pontificio nella Francia meridionale e in Spagna. Nel febbraio del 1117 presiedette il sinodo di Burgos.\nProbabilmente dopo la morte di Pasquale II (21 gennaio 1118), ritorn\u00f2 in Italia, perch\u00e9 nel dicembre 1118 \u00e8 attestato al fianco del nuovo papa Gelasio II. Il 2 febbraio 1119 prese parte all'elezione papale a Cluny, a seguito della quale fu eletto Callisto II. Fino alla primavera del 1120 accompagn\u00f2 il nuovo pontefice nei suoi viaggi in Francia, poi fu di nuovo inviato come legato in Spagna. Nel 1121 visit\u00f2 Santiago di Compostela e presiedette il sinodo di Sahagun.\nNel 1122 Bosone fu nominato vescovo di Torino; in conseguenza della nomina dovette partire da Roma e lasciare il Sacro collegio. La sua firma come vescovo appare per la prima volta il 13 dicembre 1122, quando assegn\u00f2 dei privilegi al Cappellano di San Vito, Caro. Nel dicembre del 1125 prese parte al sinodo provinciale di Milano. Il suo nome appare accanto a quello dell'arcivescovo di Milano Olrico, del vescovo di Lodi Arderico e del vescovo di Tortona Pietro. Successivamente non viene pi\u00f9 menzionato.\nUno dei necrologi ne riporta la morte al 30 aprile, ma senza indicare l'anno. Una notizia pu\u00f2 aiutare gli storici: il suo successore Arberto il 30 maggio 1135 fu deposto da papa Innocenzo II ancor prima di ricevere il sacramento episcopale, mentre la diocesi di Torino era rimasta vacante per 5 anni. Bosone potrebbe essere quindi morto nel 1130."}
{"id": "2067312", "revid": "16438", "url": "https://it.wikipedia.org/wiki?curid=2067312", "title": "Meazza", "text": ""}
{"id": "2067315", "revid": "287204", "url": "https://it.wikipedia.org/wiki?curid=2067315", "title": "Expedition 18", "text": "LExpedition 18 \u00e8 stato il 18\u00ba equipaggio della Stazione Spaziale Internazionale.\nI primi due membri della spedizione, Michael Fincke e Jurij Valentinovi\u010d Lon\u010dakov sono partiti a bordo della Sojuz TMA-13 il 12 ottobre e hanno raggiunto la stazione il 14 ottobre. Essi hanno dato il cambio a Sergej Volkov e Oleg Kononenko che sono tornati sulla Terra con la navetta Sojuz TMA-12 qualche giorno dopo.\nIl 14 novembre \u00e8 stato lanciato lo Space Shuttle Endeavour, nella missione STS-126, dove Sandra Magnus ha sostituito Gregory Chamitoff, il quale \u00e8 tornato a terra il 28 novembre.\nIl 15 marzo la missione STS-119 dello Space Shuttle Discovery ha portato a bordo Koichi Wakata, riportando indietro la Magnus. Mentre il Discovery rientrava a terra, la navetta Sojuz TMA-14 ha attraccato alla stazione spaziale con i primi astronauti della Expedition 19. Tra essi anche il turista spaziale Charles Simonyi, che \u00e8 tornato per la seconda volta sulla stazione spaziale internazionale.\nMissione.\nSaranno circa 40 gli esperimenti condotti dall'equipaggio della stazione nei mesi di permanenza, relativi alle ricerche di pi\u00f9 di 300 scienziati. Essi saranno condotti sui nuovi laboratori della stazione, Columbus e Kib\u014d, che copriranno molti ambiti di ricerca, tra cui gli studi sull'influenza dell'ambiente a microgravit\u00e0 sugli organismi biologici e sull'uomo e studi sulla fisica dei materiali.\nAssieme agli astronauti della missione Shuttle STS-126 inoltre sar\u00e0 espansa la capienza della Stazione Spaziale Internazionale da 3 astronauti a 6. Sull\"Endeavour\" sar\u00e0 portata a bordo una cucina, tre posti letto, una toilet e degli attrezzi ginnici aggiuntivi. Verr\u00e0 inoltre installato un nuovo sistema di riciclo ambientale, che permetter\u00e0 una maggiore autonomia della stazione.\nNel 2009 gli astronauti della stazione potranno usufruire di ulteriori espansioni, portate con le missioni STS-119 e STS-127. Durante la prima missione, a febbraio, verr\u00e0 installato il quarto ed ultimo set di pannelli solari (segmento S6), mentre a maggio la seconda missione completer\u00e0 il laboratorio Kib\u014d, portando a bordo il terzo ed ultimo modulo.\nEVA-1.\nFincke e Lon\u010dakov hanno condotto la prima passeggiata spaziale della Expedition 18 il 23 dicembre 2008. Iniziando alle 00:51, gli astronauti hanno installato la sonda Langmuir sul Docking Compartment DC1, che rileva i campi elettrici e di plasma, per investigare le anomalie trovate sulla navetta Sojuz TMA-13. Successivamente hanno rimosso il carico scientifico del contenitore BIORISK-MSN dal Docking Compartment. L'esperimento \"BIORISK\" studia l'impatto delle condizioni spaziali sui microorganismi.\nHanno installato e connesso un componente dell'esperimento russo \"IMPULSE\" sul modulo di servizio e hanno compiuto un controllo delle strutture esterne della Stazione Spaziale attraverso macchine fotografiche. L'esperimento IMPULSE misura i disturbi nella ionosfera attorno alla stazione.\nL'esperimento europeo \"EXPOSE-R\" \u00e8 stato installato ma successivamente rimosso e riportato all'interno della stazione spaziale a causa di un malfunzionamento delle comunicazioni.\nA causa della mancanza di tempo, non sono stati completati alcuni compiti previsti. Le attivit\u00e0 extraveicolari sono terminate alle 06:29, dopo 5 ore e 38 minuti.\nEVA-2.\nIl 10 marzo 2009 Mike Fincke e Jurij Valentinovi\u010d Lon\u010dakov hanno effettuato la seconda passeggiata spaziale, della durata di 4 ore e 49 minuti. Durante le attivit\u00e0 extraveicolari, i due astronauti hanno installato l'esperimento \"EXPOSE-R\" all'esterno del modulo Zvezda. Successivamente hanno preparato l'area del Pirs Airlock per i futuri agganci delle navette Sojuz e Progress.\nHanno ripreso immagini dell'esterno della sezione russa della stazione per controllare la sua condizione dopo un decennio di attivit\u00e0 nello spazio. Le immagini saranno analizzate per verificare lo stato delle superfici e dei componenti esterni.\nL'esperimento \"EXPOSE-R\" (Exposing Specimens of Organic and Biologic Materials to Open Space) \u00e8 costituito da un contenitore che \u00e8 stato installato all'esterno del segmento russo della Stazione Spaziale Internazionale. All'interno sono presenti vari campioni biologici, come batteri, funghi e semi di piante. Lo scopo dell'esperimento \u00e8 studiare l'esposizione dei campioni alle dure condizioni presenti nello spazio, come il vuoto, i raggi ultravioletti, i raggi cosmici ed escursioni estreme di temperatura. In questo modo gli scienziati sperano di comprendere quali organismi biologici terrestri possono sopravvivere nell'ambiente extra-terrestre."}
{"id": "2067317", "revid": "23117", "url": "https://it.wikipedia.org/wiki?curid=2067317", "title": "Guy Stuart Ritchie", "text": ""}
{"id": "2067318", "revid": "1699816", "url": "https://it.wikipedia.org/wiki?curid=2067318", "title": "Near (personaggio)", "text": ", vero nome di , \u00e8 un personaggio del manga e anime \"Death Note\", creato da Tsugumi \u014cba e Takeshi Obata.\nIl motivo per cui gli \u00e8 stato dato il nome di Nate River \u00e8 che Near \u00e8 dotato di un talento naturale e, in senso figurativo, \u00e8 come un fiume nato dalle ceneri di Elle. Ha i capelli color platino e indossa sempre un pigiama bianco. Nel film \"L change the WorLd\" viene spiegato che il soprannome Near, derivante dalle prime e ultime lettere del suo vero nome, gli fu dato proprio da Elle perch\u00e9 possa stare sempre vicino (\"near\" in inglese significa vicino) alle persone che ne hanno bisogno.\nStoria.\nNear \u00e8 uno degli orfani allevati alla Wammy's House di Watari allo scopo di trovare un successore di Elle. Tra gli ospiti dell'orfanotrofio \u00e8 sempre stato il migliore per abilit\u00e0 intellettive, generando un complesso d'inferiorit\u00e0 in Mello, che si classificava sempre alle sue spalle nei test d'abilit\u00e0. L'unico contatto che ha avuto con Elle \u00e8 stata una videoconferenza dello stesso, durante la quale permetteva agli ospiti dell'istituto di rivolgergli domande, ma n\u00e9 Near n\u00e9 Mello gli rivolsero la parola. Proprio per questo Elle li not\u00f2 e li design\u00f2 subito come possibili suoi successori; disse anche che avevano entrambi uno sguardo cattivo.\nIl giovane entra in scena all'inizio della seconda parte della storia, dove gli viene affidato il compito di indagare su Kira come successore di Elle assieme a Mello, che per\u00f2 si rifiuta di collaborare e indagher\u00e0 per conto proprio. Near viene messo a capo dell'SPK (Secret Provision for Kira), un'agenzia americana incaricata di indagare sull'assassino composta dai migliori agenti segreti di CIA e FBI, che dirige dal suo studio tappezzato di monitor e fornitissimo di giocattoli di ogni tipo, una delle sue manie assieme al costruire castelli di carte ed arricciarsi i capelli con l'indice destro. Sembrerebbe sprezzante nei confronti di Elle, in quanto quest'ultimo si \u00e8 fatto uccidere da Kira, ma a un'attenta analisi si capisce che in realt\u00e0 teneva molto al detective, considerandolo l'unica persona degna della propria stima. Riconosce infatti di essergli inferiore per carenza di spirito d'iniziativa e si prefigge lo scopo di diventare il suo successore, tant'\u00e8 che alla fine adotter\u00e0 il suo soprannome, il logo Elle maiuscola e i metodi di indagine. Anche per l'atteggiamento prende spunto da Elle, infatti si fa chiamare Enne quando si presenta a Light Yagami per telefono. Dopo avere intuito che Light \u00e8 Kira rifiuta la proposta di eliminarlo in modo sommario con un attentato, perch\u00e9 Elle non avrebbe mai agito cos\u00ec.\nQuando entra in contatto col quartier generale giapponese smaschera subito Light apostrofandolo \"secondo Elle\": quest'ultimo aveva infatti tenuto nascosta la notizia della morte di Elle, spacciandosi per l'originale. Nel corso dell'indagine deduce che l'attuale Elle, Kira e Light Yagami sono la stessa persona, e Teru Mikami \u00e8 il suo collaboratore. Dopo avere sottratto il quaderno a quest'ultimo organizza un incontro tra i due gruppi d'investigazione nel corso del quale svela il suo volto in modo che Mikami, credendo di ucciderlo, ne scriva il nome sul quaderno: in questo modo prova definitivamente la colpevolezza di Light. Infatti, dopo aver sequestrato il quaderno falso a Mikami, Near mostra a tutti che i primi dei quattro nomi scritti sono quelli dei membri dell'SPK, e che l'unico nome che manca \u00e8 quello di Light Yagami.\nQuest'ultimo, con un frammento del quaderno, tenta disperatamente di scrivere il nome di Near, ma verr\u00e0 fermato da Matsuda e poi ucciso definitivamente da Ryuk.\nIn seguito Near si occupa della distruzione dei due quaderni rimasti nel mondo degli umani bruciandoli e assume definitivamente l'identit\u00e0 e il ruolo di Elle.\nNonostante la vittoria su Light, Near afferma che n\u00e9 lui n\u00e9 Mello da soli avrebbero mai potuto raggiungere Elle ma che insieme sarebbero riusciti ad eguagliarlo (ed essere allo stesso livello di Light) e quindi superarlo (sconfiggere quindi Kira).\nNel corso della storia usa pi\u00f9 volte i suoi giocattoli come marionette per spiegare la situazione, arrivando a realizzare un set di pupazzetti da infilare nelle dita che rappresentano ognuno un personaggio della trama.\nIn un capitolo realizzato come supplemento il diciannovenne Near torna in scena per risolvere un nuovo caso di omicidi perpetrati tramite un Death Note; in questa situazione il ragazzo \u00e8 affiancato da Roger, che svolge lo stesso ruolo che aveva interpretato precedentemente Watari con Elle. Near si rifiuta per\u00f2 di indagare in quanto non riconosce il nuovo Kira come un degno avversario, soprannominandolo \"Cheap Kira\" (\"Kira da quattro soldi\"). Si limita perci\u00f2 a invitarlo a smettere di uccidere, sottolineando il suo essere un patetico imitatore: basta il suo discorso per indurre l'assassino al suicidio.\nIn un ulteriore capitolo speciale ambientato nel 2020, un Near ormai adulto con i capelli lunghi \u00e8 incuriosito dalla comparsa di un nuovo Kira, che egli definisce \"A-Kira\". Near \u00e8 affascinato dalla minuziosit\u00e0 del piano di questo nuovo possessore del quaderno, tale Minoru Tanaka, che non prevede un \"uso convenzionale\" del Death Note per uccidere. Il piano di A-Kira \u00e8 infatti quello di vendere il quaderno e vivere felice intascando la somma di denaro che ne consegue. Il fatto che Minoru non utilizzi il quaderno per uccidere, congiuntamente alla notevole difficolt\u00e0 nel rintracciare una transazione che viene svolta con l'ausilio di Ryuk lo Shinigami, spinge Near a non impegnarsi particolarmente, finch\u00e9 si dichiara \"sconfitto per la prima volta da quando ha ereditato il nome di L\". Ci\u00f2 non sembra tuttavia causargli particolare disagio, probabilmente a causa del fatto che A-Kira non risulta un vero assassino ma un semplice venditore di armi.\nDescrizione.\nNear \u00e8 un ragazzo minuto, soprannominato anche \"l'omino bianco\" da Mello. \u00c8 nato il 24 agosto 1991, \u00e8 alto 1,55 m e pesa 40\u00a0kg, secondo la scheda del personaggio nel volume 13 del manga, e il suo gruppo sanguigno \u00e8 B.\nNon \u00e8 noto se questo personaggio sia albino o se sia solo una particolare caratteristica voluta dagli autori. Secondo alcune caratteristiche Near risulta proprio essere un albino totale; si dice, a tal proposito, che l'autore abbia incontrato, in Italia, un bambino albino e che ne abbia preso spunto in quanto presentava capelli molto chiari di consistenza setosa e anche la pelle chiara come Near. Una caratteristica dell'albinismo totale possono essere gli occhi grigi; la sua iride di colore grigio si pu\u00f2 infatti notare bene nonostante abbia le pupille sempre dilatate. Rafforza quest'ipotesi anche il modo di comportarsi di Near: durante tutto il manga e l'anime non si \u00e8 mai visto uscire dal suo ufficio o da qualche stabilimento, infatti coloro che sono affetti da albinismo possono subire danni esponendosi alla luce solare.\nCos\u00ec come Elle aveva la mania di mangiare continuamente dolci, Near \u00e8 quasi sempre intento a giocare con puzzle, macchinine, pupazzetti e altri giochi tipicamente infantili, che per\u00f2 usa spesso per spiegare in modo simbolico la situazione allo spettatore e ai suoi alleati (per esempio, un\"'action figure\" di un poliziotto astronauta che nasconde un teschio verde sotto al casco rappresenta come l'attuale Elle possa essere in realt\u00e0 Kira). Ha inoltre la caratteristica di circondarsi dei giocattoli che costruisce.\nNear, al contrario di Mello, \u00e8 una persona calma e riflessiva, che raramente mostra le proprie emozioni e non si scompone minimamente neanche durante le situazioni pi\u00f9 concitate. Sorride molto raramente. Sembra inoltre essere agnostico, arrivando al punto di affermare che, se anche un dio esistesse davvero, sarebbe lui a decidere se gli insegnamenti di tale divinit\u00e0 siano giusti o sbagliati."}
{"id": "2067321", "revid": "1776051", "url": "https://it.wikipedia.org/wiki?curid=2067321", "title": "Arberto", "text": "Biografia.\nArberto (o Alberto), vescovo di Torino, venne eletto alla cattedra episcopale torinese nel 1128 alla morte di Bosone, suo predecessore.\nEgli ebbe dei contrasti col Conte Amedeo III di Savoia, col quale si riconcili\u00f2 quando quest'ultimo part\u00ec per le crociate.\nAltro di lui non si sa sino al 1140 quando fece delle donazioni al prevosto Guidone di Vezzolano la chiesa di Rivo-Martino situata presso Settimo Torinese.\nMor\u00ec a Torino nel 1142."}
{"id": "2067327", "revid": "857138", "url": "https://it.wikipedia.org/wiki?curid=2067327", "title": "Mesquita", "text": "Mesquita pu\u00f2 riferirsi a diversi toponimi:"}
{"id": "2067328", "revid": "1705595", "url": "https://it.wikipedia.org/wiki?curid=2067328", "title": "Porto di Barletta", "text": "Il porto di Barletta \u00e8 un porto italiano, interamente artificiale, con sede nella citt\u00e0 di Barletta. \u00c8 uno dei pi\u00f9 apprezzati del Mare Adriatico per ampiezza di bacino e sicurezza.\nStoria.\nDalle origini al XIV secolo.\nNel IV secolo a.C. si presume che una popolazione di origine illirica indoeuropea, i Bardei, si sia stabilita sulle attuali coste barlettane, costruendo un molo, ad oggi mai rinvenuto, a causa dell'arretramento delle acque. Tuttavia il De Leon sostiene che in realt\u00e0 la costruzione del porto sia da datare intorno al 1000 a.C. e da attribuire agli abitanti di Canosa, in cerca di uno sbocco per il traffico commerciale marittimo.\nPer quanto resti incerta la sua origine \u00e8 comunque certo che in et\u00e0 romana questo abbia costituito il porto principale della citt\u00e0 di Canosa.\nTra il III e il IV secolo, l'originario molo viene ampliato a causa della sua ormai insufficiente capienza, e a questo periodo corrisponde il periodo pi\u00f9 florido dell'economia canosina. La crescita di Barletta e del suo porto in quest'epoca segue parallelamente quella di Canosa e, proprio per il suo ruolo commerciale a sostegno della vicina citt\u00e0 collinare, quest'ultimo viene anche detto \"Caricaturo di Canosa\". L'importanza crescente di Barletta viene confermata dalla presenza della citt\u00e0 nella Tavola Peutingeriana, come luogo di transito delle legioni romane.\nL'antico porto costruito dai canosini era costituito da un braccio che legava la terraferma al mare, orientato verso nord-est, che poggiava su enormi blocchi squadrati, incastrati e legati tra loro con grappe di ferro. Per ovviare al problema del vento di maestrale, vi era una diga di curvilinea, posta in maniera trasversale rispetto al braccio, che tendeva a proteggere le navi ancorate nel porto.\nSolo nel 1300 Carlo II d'Angi\u00f2 ordin\u00f2 il prolungamento della diga verso est.\nDal XV secolo al XIX secolo.\nL'intervento angioino ridusse senza eliminare il problema della sicurezza dell'ancoraggio. Ferdinando I di Napoli, detto anche Ferrante d'Aragona, intorno alla met\u00e0 del XV secolo, dispose dei lavori con i quali si cerc\u00f2 di \"rendere pi\u00f9 sicuro l'angoraggio, riconosciuto tanto difettoso e pericoloso\".\nNel XVIII secolo grazie all'intervento di Niccol\u00f2 Fraggianni unitamente al volere delle pi\u00f9 alte cariche del Regno di Napoli, vennero chiamati l'ingegnere Valentini e l'ingegnere Sallustio per eseguire un progetto di restauro che interessasse l'intera area portuale.\nQuesti lavori, oltre all'ampliamento del porto e alla costruzione di banchine, portarono alla costruzione di Porta Marina e al restauro della cinta muraria ad essa adiacente.\nGi\u00e0 da quell'epoca per\u00f2 veniva rilevato, nonostante l'importanza riconosciuta al porto di Barletta, il problema fondamentale dell'insabbiamento del bacino, che rendeva difficoltoso l'ormeggio.\nNel 1798 Barletta fu dichiarata stazione navale e nel 1807, per volere di Giuseppe Bonaparte fu costruito il faro, su progetto dell'architetto Giuseppe Chiarelli.\nLe correnti dell'Ofanto non facevano per\u00f2 che aggravare la situazione gi\u00e0 precaria del porto, trasportando notevoli quantit\u00e0 di detriti dalla foce del fiume all'area portuale. In seguito alle richieste di aiuto all'autorit\u00e0 provinciale e da questa respinte, nel 1842 fu proposta, dai negozianti barlettani, un'autotassazione che permettesse di raccogliere fondi utili per un restauro del porto. Tuttavia l'esoso costo del progetto non ne permise l'attuazione e le uniche opere prodotte consistettero nel prolungamento della diga curvilinea, detta \"isola\", verso est e in lavori di scavo che evitassero, almeno temporaneamente, l'insabbiamento dei fondali.\nI naufragi si ripetevano piuttosto frequentemente e il rischio di restare esclusi dai traffici commerciali marittimi di rilievo per inadeguatezza delle strutture indusse nel 1860 l'ingegnere Luigi Giordano a presentare un progetto in cui, dopo un attento studio delle correnti, si proponeva la costruzione di un nuovo bacino con un braccio ortogonale all\"'isola\" e uno con orientamento est-ovest.\nAnche in questo caso per\u00f2 l'elevato costo dei lavori non ne permise l'approvazione.\nNel 1863 un altro ingegnere, Saverio Cal\u00f2, si impegn\u00f2 a redigere un progetto per il porto che era in netto contrasto con quello precedente e prevedeva un bacino che partisse dal Paraticchio, coprendo l'intera area con un braccio orientato prima verso nord e poi verso est.\nIl progetto Cal\u00f2, come i precedenti, non ebbe fortuna a causa dell'ingente costo di esecuzione.\nNel 1869 l'ingegnere Tommaso Mati elabor\u00f2 un nuovo progetto, che diverr\u00e0 quello definitivo, partendo da un'analisi che individuava l'azione corrosiva delle correnti del Gargano e dell'Ofanto in modo piuttosto evidente sul litorale di ponente depositando detriti e sabbia, con un conseguente avanzamento della linea di costa, sul litorale di levante.\nIl progetto fu approvato, seppure con alcune modifiche, nel 1874. I lavori per\u00f2 iniziarono solo il 17 ottobre 1880 e si conclusero il 1\u00ba novembre 1889.\nDal XX secolo ai giorni nostri.\nSe durante la prima met\u00e0 del XIX secolo il porto di Barletta costituiva un vero e proprio punto di crocevia commerciale per le coste pugliesi bagnate dal Mare Adriatico, negli ultimi anni del XIX secolo e durante tutto il XX secolo, la situazione cambia notevolmente. Il traffico commerciale ha subito un forte calo dovuto a cause intrinseche alla natura del porto stesso, prima fra tutte lo scarso pescaggio che non permette l'arrivo di grosse navi e costringe ad utilizzare navi di dimensioni inferiori o a servirsi dei porti vicini e a trasportare il materiale a Barletta, con ulteriori spese. Gli anni ottanta confermano per il porto cittadino un periodo di crisi a cui si \u00e8 aggiunta la mancanza di fondi provenienti dalla Cassa del Mezzogiorno, di cui invece hanno beneficiato tutti gli altri porti della Puglia.\nNegli ultimi anni la presenza di un notevole complesso industriale ha generato nuove prospettive commerciali per il porto di Barletta e i dati inerenti al traffico risultano in forte crescita.\nSe \u00e8 vero che vi sia stata una netta ripresa nell'economia portuale della citt\u00e0 \u00e8 anche vero che questa risulta strettamente dipendente dagli insediamenti industriali presenti nell'hinterland barlettano e che hanno reso lo scalo di Barletta un nodo logistico di fondamentale importanza: le Saline di Margherita di Savoia, la Timac Italia e la Cementeria di Barletta, il deposito costiero dell'API, l'industria del marmo.\nIl 19 novembre 2007 \u00e8 stata ampliata la circoscrizione territoriale dell'Autorit\u00e0 Portuale di Bari ai porti di Barletta, Manfredonia e Monopoli, dando origine all\"'Autorit\u00e0 Portuale del Levante\".\nLe prospettive future sono notevoli e prevedono innanzitutto la risoluzione del problema dell'insabbiamento che penalizza il porto di Barletta, limitandone la capacit\u00e0 ricettiva a navi non pi\u00f9 lunghe di 165 metri e ad un pescaggio, nelle migliori condizioni, di 6,60 metri. Inoltre si prevede il trasferimento e ampliamento del deposito costiero dell'API, che permetterebbe la realizzazione di una nuova \"Darsena Pescatori\", la riqualificazione delle banchine e dei relativi piazzali e l'utilizzazione del molo di levante, oggi inutilizzato, come approdo turistico, che costituirebbe un nuovo punto di forza per il porto e per tutto l'indotto cittadino.\nCaratteristiche.\nIl Porto di Barletta \u00e8 classificato di seconda categoria, prima classe. Ospita traffico industriale e, come previsto dal Piano Operativo Triennale dell'Autorit\u00e0 Portuale del Levante, il 21 luglio 2009 \u00e8 stata attivata la prima linea traghettuale per servizio passeggeri tra i porti di Barletta e Durazzo. Si tratta di un bacino totalmente artificiale delimitato da due moli asimmetrici e convergenti, uno di ponente e uno di levante, distanti all'imboccatura 450 metri. I moli sono posti ad una distanza minima all'imboccatura di 450 metri tra loro; i fondali sono costituiti da sabbia e fango, raggiungono una profondit\u00e0 massima di 6,60 metri e permettono l'approdo di imbarcazioni di lunghezza totale pari a 165 metri. Il molo di levante non \u00e8 attualmente operativo pertanto tutte le operazioni portuali si effettuano su quello di ponente che risulta articolato in quattro bracci:\nI fondali del bacino portuale sono costituiti da sabbia e fango. \u00c8 uno dei pi\u00f9 apprezzati dell'Adriatico per ampiezza di bacino e sicurezza. Grazie ai numerosi insediamenti industriali presenti nei territori vicini, il porto costituisce un notevole punto di interscambio commerciale.\nAttualmente il porto \u00e8 specializzato nel commercio di un'estesa pluralit\u00e0 di merci tra cui le pi\u00f9 importanti dal punto di vista commerciale risultano essere:"}
{"id": "2067329", "revid": "767487", "url": "https://it.wikipedia.org/wiki?curid=2067329", "title": "Fat Lever", "text": ""}
{"id": "2067330", "revid": "300067", "url": "https://it.wikipedia.org/wiki?curid=2067330", "title": "Lafayette Lever", "text": ""}
{"id": "2067331", "revid": "179091", "url": "https://it.wikipedia.org/wiki?curid=2067331", "title": "Monte Carmelo (Minas Gerais)", "text": ""}
{"id": "2067335", "revid": "64860", "url": "https://it.wikipedia.org/wiki?curid=2067335", "title": "Johnny Dio", "text": ""}
{"id": "2067337", "revid": "547034", "url": "https://it.wikipedia.org/wiki?curid=2067337", "title": "Arvicola scherman", "text": "L'arvicola acquatica montana (\"Arvicola scherman\" ) \u00e8 un mammifero roditore della famiglia dei Cricetidi.\nConsiderata inizialmente una specie a s\u00e9 stante, venne in seguito accorpata alla specie \"A. terrestris\" col rango di sottospecie (\"Arvicola terrestris scherman\"): in seguito, studi accurati rivelarono che \"Arvicola terrestris\" era in realt\u00e0 un sinonimo di \"Arvicola amphibius\" e perci\u00f2 le due specie vennero unificate, con conseguente passaggio di \"A. scherman\" da sottospecie di \"A. terrestris\" a sottospecie di \"A. amphibius\" (\"Arvicola amphibius scherman\") l'annessione della specie \"terrestris\" di \"Arvicola amphibius\". Nel 2000, tuttavia, lo studioso Panteleyev propose nuovamente, in base ai risultati di nuove analisi filogenetiche e del DNA mitocondriale, l'assegnazione di questi animali al rango di specie a s\u00e9 stante.\nDistribuzione.\nLa specie \u00e8 diffusa grossomodo in tutta l'Europa centro-meridionale, dalla Spagna settentrionale alla Romania: il suo areale \u00e8 tuttavia piuttosto frammentato, in quanto (come intuibile dal nome comune di questi animali) l'arvicola acquatica montana predilige le aree di alta collina o di montagna. La si trova perci\u00f2 sulle varie catene montuose europee, dai Monti Cantabrici ai Pirenei, ai Monti Metalliferi ai Carpazi. In Italia, la si rinviene lungo tutto l'arco alpino.\nIl suo \"habitat\" \u00e8 costituito dalle aree montane o collinari pi\u00f9 elevate, preferibilmente provviste di ruscelli o corsi d'acqua a regime torrentizio e con abbondante vegetazione di copertura sulle sponde. Esemplari isolati di questi animali possono essere tuttavia osservati anche ad altitudini meno elevate od in aree sprovviste di fonti d'acqua permanenti, come ad esempio nei prati alpini.\nDescrizione.\nDimensioni.\nMisura circa 30\u00a0cm di lunghezza, di cui poco meno della met\u00e0 spettano alla coda, per un peso che pu\u00f2 sfiorare i 150 g.\nAspetto.\nLa corporatura \u00e8 tozza e robusta, resa ancora pi\u00f9 massiccia dal lungo pelo: le corte zampe dalle dita libere (a dispetto dalle abitudini di vita semiacquatiche dell'animale) sporgono dalla parte inferiore del corpo. La coda \u00e8 pi\u00f9 corta del corpo e della testa messi insieme ed \u00e8 interamente ricoperta di pelo. La testa \u00e8 grossa rispetto al corpo e dotata di piccoli occhi neri e lucidi e di orecchie a semicerchio seminascoste nel pelo.\nIl pelo, lungo e folto, \u00e8 di colore bruno scuro sul dorso e bruno sul ventre, a volte con tonalit\u00e0 tendenti al giallastro: le femmine, generalmente pi\u00f9 piccole ed esili dei maschi, hanno tonalit\u00e0 pi\u00f9 omogenee e tendenti al marroncino.\nBiologia.\nSi tratta di animali fortemente legati all'acqua: in caso di minaccia, infatti, tendono a lanciarsi immediatamente in acqua, percorrendo un piccolo tratto in apnea ed emergendo leggermente pi\u00f9 a monte, dove si nascondono nell'intrico della vegetazione riparia. Le loro capacit\u00e0 natatorie, tuttavia, sono piuttosto limitate e le arvicole acquatiche montane tendono a non colonizzare fiumi troppo grandi e profondi, peraltro presenti assai di rado negli ambienti prediletti da questa specie.\nQuesta specie di arvicola vive in gruppetti familiari composti da una coppia progenitrice e da un paio di nidiate, i cui membri sono a loro volta liberi di restare nella colonia nativa (pur potendosi riprodurre) o di allontanarsi da essa e colonizzare nuovi corsi d'acqua. I membri di ciascuna colonia tendono a delimitarsi piccoli territori che comprendono un determinato tratto del fiumiciattolo sul quale vivono e nell'ambito dei quali scavano sistemi di gallerie comprendenti pi\u00f9 entrate (anche subacquee) e numerose camere adibite a \"nursery\", depositi o dormitori.\nL'arvicola acquatica montana ha abitudini catadrome, ossia alterna momenti di attivit\u00e0 e riposo durante tutte le 24 ore: tende tuttavia ad avere abitudini maggiormente diurne e crepuscolari, anche se nelle aree in cui la presenza di predatori o di fonti di disturbo (principalmente dovute all'attivit\u00e0 umana) \u00e8 particolarmente forte \u00e8 pi\u00f9 frequente osservare questi animali muoversi durante la notte.\nAlimentazione.\nSi nutre principalmente di erbe e semi: durante le operazioni di scavo della tana, non disdegna di nutrirsi anche delle radici e dei tuberi che vengono a trovarsi lungo il percorso delle gallerie. Qualora se ne presenti l'occasione, l'arvicola acquatica montana si nutre anche di frutti zuccherini, fra i quali predilige in particolar modo le mele.\nRiproduzione.\nLa stagione degli amori cade nei mesi estivi, in modo tale che le femmine abbiano una sufficiente disponibilit\u00e0 di cibo per nutrire s\u00e9 stesse e produrre abbastanza latte per la nidiata. L'accoppiamento \u00e8 un evento assai promiscuo, in quanto i maschi tendono ad accoppiarsi col maggior numero di femmine possibile, mentre le femmine si fanno montare indistintamente da pi\u00f9 maschi. La gestazione dura poco pi\u00f9 di tre settimane, al termine delle quali la femmina d\u00e0 alla luce, in una camera del nido foderata di pelo e steli d'erba, una media di quattro cuccioli. Essi vengono svezzati attorno alle tre settimane di vita ed a circa un mese o poco pi\u00f9 raggiungono la completa maturit\u00e0 sessuale."}
{"id": "2067338", "revid": "599013", "url": "https://it.wikipedia.org/wiki?curid=2067338", "title": "Michael Cage", "text": "Carriera.\nUscito dall'universit\u00e0, nell'estate 1984 si accord\u00f2 con il Basket Rimini (all'epoca sponsorizzato Marr) e sbarc\u00f2 in Romagna per qualche giorno d'estate, salvo poi ritornare negli \"States\" per fare il suo esordio in NBA con i Los Angeles Clippers. La sua carriera prosegu\u00ec poi tra Seattle SuperSonics, Cleveland Cavaliers, Philadelphia 76ers e New Jersey Nets, per un totale di 1140 incontri disputati in NBA."}
{"id": "2067341", "revid": "179091", "url": "https://it.wikipedia.org/wiki?curid=2067341", "title": "Santa Vit\u00f3ria (Minas Gerais)", "text": ""}
{"id": "2067343", "revid": "242434", "url": "https://it.wikipedia.org/wiki?curid=2067343", "title": "Juventus Italia", "text": ""}
{"id": "2067351", "revid": "767487", "url": "https://it.wikipedia.org/wiki?curid=2067351", "title": "And No One Else Wanted to Play", "text": "...And No One Else Wanted To Play \u00e8 un album degli SNFU pubblicato nel 1984. \u00c8 il primo album discografico pubblicato dalla band."}
{"id": "2067354", "revid": "54728", "url": "https://it.wikipedia.org/wiki?curid=2067354", "title": "...And No One Else Wanted to Play", "text": ""}
{"id": "2067356", "revid": "729019", "url": "https://it.wikipedia.org/wiki?curid=2067356", "title": "Aviation Section, U.S. Signal Corps", "text": "La Aviation Section, U.S. Signal Corps, era la denominazione del servizio di trasporto aereo militare della United States Army dal 1914 al 1918, e diretto antenato della United States Air Force. Esso ha sostituito l'Aeronautical Division, U.S. Signal Corps ed a sua volta \u00e8 stato sostituito prima dalla Division of Military Aeronautics, e in seguito dal U.S. Army Air Service."}
{"id": "2067357", "revid": "767487", "url": "https://it.wikipedia.org/wiki?curid=2067357", "title": "If You Swear, You'll Catch No Fish", "text": "If You Swear, You'll Catch No Fish \u00e8 un album degli SNFU pubblicato nel 1986."}
{"id": "2067359", "revid": "767487", "url": "https://it.wikipedia.org/wiki?curid=2067359", "title": "Better Than a Stick in the Eye", "text": "Better than a Stick in the Eye \u00e8 un album degli SNFU pubblicato nel 1988."}
{"id": "2067361", "revid": "61051", "url": "https://it.wikipedia.org/wiki?curid=2067361", "title": "Corpo aeronautico dell'Esercito degli Stati Uniti", "text": ""}
{"id": "2067364", "revid": "767487", "url": "https://it.wikipedia.org/wiki?curid=2067364", "title": "The Last of the Big Time Suspenders", "text": "The Last of the Big Time Suspenders \u00e8 un album degli SNFU pubblicato nel 1991."}
{"id": "2067367", "revid": "61051", "url": "https://it.wikipedia.org/wiki?curid=2067367", "title": "United States Army Air Force", "text": ""}
{"id": "2067369", "revid": "767487", "url": "https://it.wikipedia.org/wiki?curid=2067369", "title": "Something Green and Leafy This Way Comes", "text": "Something Green and Leafy This Way Comes \u00e8 un album degli SNFU pubblicato nel 1993."}
{"id": "2067379", "revid": "1005847", "url": "https://it.wikipedia.org/wiki?curid=2067379", "title": "Elezioni politiche a San Marino del 2008", "text": "Le elezioni politiche a San Marino del 2008 si tennero il 9 novembre per il rinnovo del Consiglio Grande e Generale."}
{"id": "2067403", "revid": "729019", "url": "https://it.wikipedia.org/wiki?curid=2067403", "title": "Mura dionigiane", "text": "Le mura dionigiane o \"mura di Dionisio\", sono una cinta muraria fatta costruire dal tiranno Dionisio I di Siracusa tra il 402 a.C. e il 397 a.C. per fortificare il pianoro dell'Epipoli di Siracusa ancora privo di fortificazioni, permettendo in questo modo di mantenere il pi\u00f9 ampio controllo della citt\u00e0 anche sotto assedio.\nLe mura cingevano completamente l'antica citt\u00e0 di Siracusa per un perimetro di ben 21\u00a0km (27 se si contano anche quelle presenti in Ortigia) e si riunivano nel punto pi\u00f9 alto in corrispondenza del Castello Eurialo. Le mura sono da considerarsi le pi\u00f9 estese del Mondo Classico, superando persino le Mura Aureliane di Roma. Costruite sull'altopiano dell'Epipoli esse sfruttavano le pendenze naturali della zona, offrendo un'ampia vista sulla citt\u00e0 permettendo l'avvistamento di qualsiasi minaccia nemica. Le mura costeggiavano il mare da nord sino a Ortigia, mentre da sud arrivavano al porto grande virando nei pressi dell'attuale Cimitero Comunale. \nLe mura sono costruite con rocce calcaree estratte dalle vicine cave di pietra che sorgono numerose accanto al percorso di recinzione.\nA causa della loro importanza storica rientrano tra le opere importanti menzionate dall'UNESCO a Siracusa.\nLe porte urbiche.\nLe mura dionigiane avevano diverse porte di accesso alla citt\u00e0. Alcune di esse risultano essere ancora leggibili soprattutto nella zona settentrionale della citt\u00e0. Una porta \u00e8 ben visibile nei pressi del castello Eurialo sul versante nord detta \"Trypilon\", una seconda si erge sul versante sud dove si trova l'odierno viale Epipoli. Nella zona di Scala Greca \u00e8 presente la Porta Scea, mentre l\"Exapilon\" pur non essendo pi\u00f9 leggibile dovrebbe corrispondere all'asse viario di Siracusa nord in direzione di Targia. Una porta urbica \u00e8 inoltre presente a Ortigia (nell'attuale scavo di via XX Settembre) e consentiva l'accesso tra la Neapolis e la fortezza di Ortigia.\nNumeri delle mura.\nAlla base il loro spessore era variabile tra i 3,3 m e i 5,35 m, e alte diversi metri. Le torri conosciute ammontavano a 14, la pi\u00f9 grande di esse misurava 8,5 x 8,5 m. Per la costruzione dell'intera cinta muraria secondo Diodoro Siculo furono impiegati 70.000 schiavi e 6.000 buoi divisi in squadre di 200, con un ritmo di riempimento di 300 tonnellate al giorno di blocchi.\nLe descrizioni dei viaggiatori.\nNella seconda met\u00e0 del Settecento diversi viaggiatori, visitando Siracusa, osserveranno l'imponenza delle mura.\nPatrick Brydone nel 1770 da una descrizione generica delle mura di Siracusa scrivendo solo: \nProvenendo da nord Jean Hou\u00ebl nel 1777 vide i pochi resti delle mura che cingevano per tutta la sua estensione. Ormai il prelievo per il riutilizzo era gi\u00e0 avvenuto da diverso tempo e ci\u00f2 che restava era davvero poco. La descrizione fa supporre che egli abbia visitato anche le rovine del Castello Eurialo, dato che parla di tunnel. \nVivant Denon nel 1778 osserva le tracce delle mura partendo da sud: \nAvendo quel giorno eseguito il giro del quartiere Acradina concluder\u00e0 dicendo che le dimensioni delle mura sono paragonabili a quelle della Parigi di allora.\nProgetti.\nAttualmente la cinta muraria \u00e8 solo parzialmente leggibile, in prossimit\u00e0 del castello Eurialo essa risulta ben evidente, mentre in altre parti non restano che sparuti frammenti. Questo patrimonio architettonico risulta finora non valorizzato per la sua naturale predisposizione turistica, tuttavia nell'ultimo Piano Regolatore Generale della citt\u00e0 \u00e8 prevista la costruzione di un \"parco delle mura dionigiane\", un immenso parco ad anello atto a proteggere e consentire una fruizione delle mura stesse. Tuttavia la sua istituzione necessita ancora di adeguata progettazione e di finanziamenti seppur il parco \u00e8 stato istituito nel 2014."}
{"id": "2067413", "revid": "314536", "url": "https://it.wikipedia.org/wiki?curid=2067413", "title": "Leonardos Ghiorgos", "text": ""}
{"id": "2067414", "revid": "314536", "url": "https://it.wikipedia.org/wiki?curid=2067414", "title": "Leonardos", "text": ""}
{"id": "2067427", "revid": "314873", "url": "https://it.wikipedia.org/wiki?curid=2067427", "title": "Il fabbro di Wooton Major", "text": ""}
{"id": "2067430", "revid": "339392", "url": "https://it.wikipedia.org/wiki?curid=2067430", "title": "B-movies", "text": ""}
{"id": "2067433", "revid": "216538", "url": "https://it.wikipedia.org/wiki?curid=2067433", "title": "Film avventuroso", "text": ""}
{"id": "2067434", "revid": "125348348", "url": "https://it.wikipedia.org/wiki?curid=2067434", "title": "Monetazione visigota", "text": "Con monetazione visigota ci si riferisce alla produzione di monete da parte dei Visigoti, coniate in Gallia e Hispania durante il primo Medioevo, tra il V secolo e il 710 circa.\nLe principali monete furono il solido ed il tremisse, due monete d'oro emesse in tarda et\u00e0 imperiale e coniate successivamente dagli imperatori bizantini. La coniazione inizi\u00f2 in Gallia, dove i Visigoti si erano stabiliti all'inizio del V secolo, e prosegu\u00ec dall'inizio del VI secolo in Hispania, dove si era spostato il baricentro del regno visigoto, dopo che i Franchi si furono impossessati della maggior parte dei domini gotici in Gallia.\nLe prime monete, comunemente chiamate pseudo-imperiali, imitarono quelle romane occidentali prima e bizantine poi, riportandone le legende. Dopo il 580 inizi\u00f2 la monetazione reale autonoma, in cui vennero usati i nomi dei re visigoti. Questa monetazione ebbe termine nel secondo decennio dell'VIII secolo, con la conquista islamica della penisola iberica che pose fine al loro regno.\nCatalogazione.\nPer le monete dei Visigoti il testo pi\u00f9 recente \u00e8 quello pubblicato da Philip Grierson e Mark Blackburn nel 2007, primo volume della serie \"Medieval European Coinage\" (MEC). Nei cataloghi si trova quindi un riferimento del tipo \"MEC 1, 171\", dove \"MEC\" indica la collana, \"1\" il primo volume, e \"171\" la 171\u00b0 moneta in catalogo. Le monete pertinenti ai Visigoti, tutte nel primo volume, sono catalogate dal 166 al 277.\nAltro testo fondamentale \u00e8 lo studio pubblicato da George Carpenter Miles nel 1952 presso la American Numismatic Society, che riguarda la monetazione visigota nel periodo 580-713. In questo caso le monete sono citate con il prefisso \"Miles\" ed il numero.\nPer le monete dell'Impero romano d'Occidente imitate, cio\u00e8 le monete coniate dagli imperatori ed utilizzate come modelli dai Visigoti, i riferimenti pi\u00f9 frequenti usati in letteratura e nei cataloghi sono il testo di Henry Cohen ed il \"Roman Imperial Coinage\" (RIC). Tale opera \u00e8 stata pubblicata in dieci volumi a cura di Harold Mattingly, Edward Allen Sydenham ed altri a partire dal 1924, ed alcune parti non sono state ancora terminate. Nei cataloghi si trova un'indicazione del tipo \"RIC X 2010\", dove \"X\" indica il decimo volume, che tratta il periodo dalla divisione dei due imperi alla caduta dell'Impero romano d'Occidente, e \"2010\" \u00e8 il numero progressivo nel volume. Le monete imitate sono tutte nel X volume del RIC. Il testo di Cohen fu pubblicato in otto volumi, tra il 1859 ed il 1868, e usc\u00ec in una seconda edizione data alle stampe negli anni 1880-1892. Di questa esiste un'edizione in rete. Nei cataloghi il riferimento al testo di Cohen \u00e8 dato con un'indicazione del tipo \"Cohen VIII 216, 49\", dove \"VIII\" \u00e8 il volume, che tratta le monete del periodo da Nepoziano a Romolo Augusto (350-475), \"216\" \u00e8 la pagina e \"49\" \u00e8 il numero progressivo per imperatore. Le monete imitate dai Visigoti sono raccolte tutte nell'VIII volume.\nPer le monete coniate invece dall'Impero romano d'Oriente si usano due pubblicazioni relativamente recenti: il catalogo della collezione di Dumbarton Oaks, abbreviato DOC, e il testo di Wolfgang Hahn \"Moneta Imperii Byzantini\", abbreviato MIB. Le monete imitate sono pertinenti agli imperatori da Anastasio I (491-518) a Giustino II (565-578) e sono elencate sia nel primo volume del DOC che nel primo volume del MIB.\nContesto storico.\nNella storia dei Visigoti sono individuabili tre grandi periodi:\nI Visigoti entrarono nei territori dell'Impero romano negli anni settanta del IV secolo e subirono un profondo processo di romanizzazione. Nel 418 l'imperatore Onorio concesse ai Visigoti lo status di \"foederati\" e assegn\u00f2 loro il territorio dell'Aquitania (Gallia centromeridionale). Fu questo il primo nucleo del regno romano-barbarico dei Visigoti, che nel corso del V secolo si estese oltre i Pirenei, fino a comprendere anche una parte significativa dell'Hispania romana. Nella prima met\u00e0 del VII secolo, dopo la caduta del Regno svevo (585 circa) e il definitivo abbandono del Levante ispanico da parte dei Bizantini, i re visigoti estesero la propria sovranit\u00e0 sulla quasi totalit\u00e0 della Penisola iberica e la mantennero fino all'invasione islamica (iniziata nel 711).\nNello studio della monetazione dei Visigoti si usa una periodizzazione diversa. Non sono state individuate monete pertinenti al primo periodo, quello \"migratorio\"; il secondo periodo, quello \"gallico\", vide invece una serie ampia di emissioni d'imitazione imperiale. Il terzo periodo pu\u00f2 essere diviso in due fasi: dapprima una di coniazione di monete d'imitazione imperiale, e quindi una seconda in cui le monete furono emesse direttamente a nome dei re visigoti.\nMonetazione in Gallia.\nLa Gallia centromeridionale fu il cuore del Regno visigoto dal 418 al 507. La monetazione di imitazione imperiale (o monetazione pseudo-imperiale) dei Visigoti in tale regione, nota anche come \"monetazione del Regno di Tolosa\", \u00e8 costituita esclusivamente dal solido e dal tremisse. Queste monete sono uguali a quelle coniate nell'Impero romano dell'epoca: imitavano fedelmente i modelli romani e riportavano legende e titoli imperiali. Il tremisse valeva un terzo del solido. Le monete non recano lettere, monogrammi o altri segni di identificazione, per cui sono attribuite in base ai ritrovamenti. Anche la datazione \u00e8 approssimativa.\nLa zecca principale probabilmente era quella di Tolosa, nel sud della Gallia, che era la capitale del regno. Si suppone che, almeno per un breve periodo, siano state coniate monete anche a Narbona, dove nel 414 Ataulfo spos\u00f2 Galla Placidia, sorella dell'imperatore romano Onorio. Questa ipotesi, riportata da Grierson, si basa su un solido, ora perduto ma di cui abbiamo una rappresentazione del XVIII secolo, coniato a nome di Prisco Attalo, un usurpatore sostenuto da Ataulfo. Su questa moneta c'\u00e8 un segno di zecca NB che potrebbe indicare Narbona. Una zecca a Narbona \u00e8 anche citata in un poema di Sidonio Apollinare (carme 23)\n del 460, ma in quella data la citt\u00e0 era sotto controllo imperiale e non sono note monete imperiali di questa zecca. Secondo Grierson potrebbe semplicemente essere una licenza poetica.\nLa zecca di Narbona \u00e8 esistita certamente durante il regno di Leovigildo, ma probabilmente era attiva gi\u00e0 nel 507, quando la citt\u00e0 per qualche tempo divenne la capitale dei Visigoti.\nLe monete dei Visigoti in Gallia erano quindi di imitazione romana e le prime ricalcavano le monete degli imperatori d'Occidente, fino a circa il 481; in seguito, a partire da una data successiva al 509, sono imitate quelle dell'Impero romano d'Oriente, ad iniziare da quelle di Anastasio I.\nImitazioni di Onorio.\nLe prime monete coniate dai Visigoti, battute nei decenni 420-440, imitano quelle emesse alla zecca di Ravenna dall'imperatore Flavio Onorio (393-423).\nIl tipo prevalente reca al dritto la legenda ed il busto dell'imperatore con diadema e corazza, mentre al rovescio la legenda recita ed \u00e8 raffigurato l'imperatore in piedi che tiene il labaro con la mano destra e con la sinistra un globo sul quale \u00e8 raffigurata la Vittoria; il piede sinistro poggia su un prigioniero steso a terra. Ai lati dell'imperatore compiano le lettere , a indicare zecca di Ravenna, ed in esergo .\nLe monete dei Visigoti si distinguono per lo stile (il disegno \u00e8 pi\u00f9 crudo, nei personaggi minori la testa \u00e8 esageratamente grande rispetto al corpo) e per le lettere: in particolare le barrette verticali delle \"G\" sono corte mentre negli originali sono particolarmente lunghe.\nImitazioni di Valentiniano III.\nDagli anni 450 le monete imitate sono quelle di Valentiniano III (425-455) e di Severo III (461-465). Le monete emesse a nome di Valentiniano sono un solido e due tremissi.\nIl solido (MEC 167-169) imita una moneta di pari valore dell'imperatore (Cohen VIII 212,19; RIC X 2011). Presenta al dritto il busto imperiale volto a destra, con diadema, mantello e corazza; sul rovescio \u00e8 raffigurato l'imperatore stante con un piede su un serpente a testa umana. Nella mano destra tiene una lunga croce e nella sinistra un globo su cui \u00e8 rappresentata la Vittoria. L'immagine dell'imperatore che tiene il piede sul serpente \u00e8 introdotta nell'iconografia imperiale per la prima volta da questo sovrano; nell'iconografia cristiana, il serpente \u00e8 una della immagini che simboleggiano il demonio.\nIl primo tremisse (MEC 171-172) presenta al rovescio una croce circondata da una corona d'alloro ed imita un tremisse coniato in varie zecche (Cohen VIII 216, 49), mentre il secondo (MEC 173) imita un solido (Cohen VIII 212,17) sul cui rovescio \u00e8 raffigurata una Vittoria stante di fronte, che tiene una lunga croce e con una stella nel campo a destra.\nImitazioni di Severo III.\nLe monete a nome di Severo III (Libio Severo; 461-465) sono vari solidi che imitano un'analoga moneta di questo imperatore (Cohen VIII, 227.8). Il tipo \u00e8 lo stesso dei solidi a nome di Valentiniano, con l'imperatore che schiaccia il serpente androcefalo.\nMonetazione in Hispania.\nNel 507 fu combattuta la battaglia di Vouill\u00e9 tra i Franchi comandati da re Clodoveo I ed i Visigoti guidati da Alarico II. Alarico mor\u00ec nella battaglia e l'esercito visigoto sub\u00ec una dura sconfitta, che apr\u00ec a Clodoveo la strada per Tolosa, capitale del Regno visigoto, e della Gallia centromeridionale occidentale (territorio compreso attualmente fra il Poitou e il Berry a nord e la Guascogna a mezzogiorno). Dei loro possedimenti gallici i Visigoti riuscirono a difendere solo la Settimania, regione situata tra la foce del Rodano ed i Pirenei.\nIl baricentro dello Stato si spost\u00f2 quindi, in quegli anni, prima nell'ex Tarraconense, poi nella parte centrale della Penisola iberica, dove il loro regno prosper\u00f2 fino all'invasione islamica del 711.\nMonetazione pseudo-imperiale (509-580).\nLa monetazione di questo periodo consiste esclusivamente di solidi e tremissi. Esistono monete di rame con il monogramma AMR, associata a un tremisse con lo stesso monogramma. In precedenza queste monete (MEC 341) erano state attribuite ad Amalarico (510-531), ma ora il monogramma \u00e8 letto come MAR e le monete sono attribuite al re burgundo Gondomaro (524-534).\nI solidi coniati in questo periodo recano i nomi degli imperatori Anastasio I (491-518), Giustino I (518-527) e Giustiniano I (527-565). La qualit\u00e0 delle coniazioni \u00e8 di buon livello e la loro identificazione come imitazioni visigote \u00e8 stata abbastanza precoce, grazie anche al fatto che sono state rinvenute solamente nella Penisola iberica.\nI tipi pi\u00f9 frequenti sono quello con la Vittoria stante che tiene una lunga croce sormontata dalla lettera rho, che era gi\u00e0 stato imitato in precedenza, ed il tipo con la Vittoria passante, che porta una palma e tiene una corona nella mano alzata.\nMonetazione reale (580-710).\nDagli anni ottanta del VI secolo, i re visigoti iniziarono a coniare monete a nome proprio. Quest'ultima fase della monetazione visigota si estese per circa centotrent'anni, fino al 710: non sono conosciute monete successive a questa data. In seguito lo stesso Regno visigoto cess\u00f2 di esistere, con il passaggio della Penisola iberica sotto il dominio arabo.\nLa denominazione usata fu esclusivamente il tremisse ed il solido non venne pi\u00f9 coniato. Il contenuto in oro dei tremissi negli anni diminu\u00ec. Le monete recavano il nome del sovrano e riportavano anche il nome della zecca dove venivano coniate. A differenza della monetazione dei Franchi non recavano il nome del magistrato responsabile della monetazione.\nDa Leovigildo a Chindasvindo.\nLe prime monete coniate direttamente a nome di un sovrano visigoto si ebbero durante il regno di Leovigildo (567-586). Per un breve periodo furono ancora coniate monete con tipi imitanti quelli dell'Impero romano d'Oriente, ma a nome dei sovrani visigoti; un esempio \u00e8 il tremisse conservato al Museo nazionale d'arte della Catalogna (MNAC) di Barcellona, coniato da Leovigildo e catalogato come MEC 210. Al dritto \u00e8 raffigurato il busto stilizzato del re volto a sinistra e la legenda \"\"; al rovescio, una croce su scalini, ad imitazione delle monete bizantine coeve, e la didascalia \"\" (la zecca, Barcellona). L'altro tipo, catalogato come MEC 209, mostra al dritto un busto ed al rovescio la Vittoria con la palma e la corona, un tipo usato in precedenza nella monetazione bizantina.\nSotto Leovigildo si afferm\u00f2 cos\u00ec il tipo con i due busti di fronte sulle due facce della moneta. Secondo Grierson questo nuovo tipo, tipico della monetazione visigota, ebbe inizio tra il 579 ed il 586, negli ultimi anni del regno di Leovigildo, quando il fratello Liuva, assieme al quale aveva regnato, era gi\u00e0 morto. Grierson afferma che sia i nuovi tipi sia la presenza dei nomi dei re visigoti al posto di quelli degli imperatori bizantini sono legati alle vicende che videro coinvolto il figlio maggiore di Leovigildo, Ermenegildo, che nel 573 era stato nominato \"consors regni\" (co-regnante) e che nel 579 si era sposato con Ingonda. La sposa era una principessa dei Franchi, popolo che, a differenza dei Visigoti, non era ariano bens\u00ec cattolico: in seguito al matrimonio, lo stesso Ermenegildo abbandon\u00f2 l'arianesimo, ribellandosi contro il padre e assumendo, nel 579, il titolo di re. La sua rivolta coinvolse tutte le regioni meridionali del Regno visigoto e fu domata solo nel 584. Ermenegildo venne giustiziato l'anno seguente e la sua morte apr\u00ec la strada alla successione del fratello Recaredo. La lotta tra Leovigildo e Ermenegildo fu condotta anche nelle monete, che appunto in questi anni recarono per la prima volta i nomi reali, cio\u00e8 dei due contendenti alla corona.\nDopo il 584 e fino al 649 circa, il tipo usato pi\u00f9 frequentemente fu quello che vede su entrambe le facce un busto di fronte; su una \u00e8 riportato il nome del sovrano, mentre sull'altra \u00e8 indicato il nome della zecca. Questo tipo ebbe inizio quando Leovigildo ebbe sconfitto definitivamente Ermenegildo; si suppone che l'innovazione volesse indicare il nuovo stato di \"consors regni\" ottenuto da Recaredo. Le monete furono coniate con questi tipi per oltre sessant'anni, fino alla fine del regno di Chindasvindo (641-652).\nLe figure sono varie da un sovrano all'altro e tra le zecche. Da notare l'assenza della corona, nonostante Isidoro di Siviglia attribuisca a Leovigildo l'introduzione di questo simbolo tra quelli regali.. Invece si nota che almeno uno dei busti ha i capelli lunghi che arrivano alle spalle, attributo di autorit\u00e0 regale presso i Germani.\nDa Reccesvindo a Witiza.\nIntorno al 649 venne introdotto un nuovo tipo: al rovescio fu inserito il nome di Reccesvindo, associato allora al trono dal padre Chindasvindo; lo spazio necessario venne ricavato al dritto mettendo il monogramma della zecca al posto del busto di Chindasvindo e al rovescio inserendo il busto di profilo. Dopo la morte di Chindasvindo le zecche non ricevettero indicazioni sulle impostazioni tecniche e stilistiche da seguire e di conseguenza fecero scelte diverse: alcune tornarono ai due busti, uno per faccia (ad esempio Cordova e Toledo), altre (Siviglia) continuarono con il monogramma e il busto di profilo, altre ancora (Gerona) usarono il busto di profilo e al rovescio una croce.\nIn un secondo tempo tutte le zecche usarono un tipo con un busto di profilo ed al rovescio una croce sopra ad alcuni gradini. Sono presenti diverse rappresentazioni del busto: in alcuni casi \u00e8 elmato, in altri a testa nuda. Il re \u00e8 generalmente rappresentato con la barba, a differenza dei busti effigiati fino ad allora, che erano stilizzati secondo i prototipi bizantini. Anche nei regni successivi furono usati gli stessi tipi; solo durante il regno congiunto di Egica e Witiza fu introdotta una variante, con l'utilizzo al dritto di un tipo con i due busti affrontati e separati da uno scettro sormontato da croce. Un caso a parte \u00e8 il tremisse coniato sotto Ervige, con al dritto il busto di Cristo di fronte (MEC 267) al posto del re; dietro, una croce su scalini. I primi tremissi con questi tipi sembrano essere stati coniati alla zecca di M\u00e9rida.\nNegli anni l'esecuzione dei conii divenne meno accurata e in alcune monete i bracci della croce sembrano le orecchie di Cristo. Questo tipo precede di pochi anni un solido simile introdotto a Costantinopoli da Giustiniano II verso il 692. La moneta di Giustiniano, successiva di alcuni anni alla moneta di Ervige, presenta un Cristo con il nimbo ornato da croce. Grierson ipotizza che entrambe le monete riflettano una discussione teologica, essendo collocate temporalmente prima dell'iconoclastia e apparentemente provocate dalla condanna del monotelitismo da parte di un sinodo a Roma nel 679 e da parte del Terzo Concilio di Costantinopoli nel 680-681.\nNon sono note coniazioni successive alla fine del regno di Witiza (710). Sono invece attestati dei falsi di Roderico (MEC 1471).\nLegende ed epigrafia monetaria.\nLa legenda al dritto di norma presenta il nome del re in latino al nominativo seguito da REX, a volte abbreviato con un monogramma.\nDurante il regno congiunto di Egica e Witiza i titoli erano \"regis\" cio\u00e8 \"reges\", abbreviato come RGS, RG ecc. Solo sotto Leovigildo ed Ermenegildo si trov\u00f2 il nome al genitivo preceduto da D N (per \"dominus\"). Sotto Chindasvildo la zecca di Toledo introdusse la legenda INDN (\"In Nomine DomiNi\", \"in nome del Signore\") che divenne standard a partire da Vamba, con varie abbreviazioni (INDNM, INDIMN etc.); con Egica a volte venne abbreviata la dicitura N + P N\u2022M\u2022 (\"iN XPisti NoMine\", \"in nome di Cristo\")..\nI nomi dei monarchi erano scritti in vari modi: ad esempio, Svintila si trova scritto SVINTHVL\u039b, SINTIL\u039b, SVINTH:L:, SVINTIIV; Liuva si trova come LEOV\u039b, LIVV\u039b ecc. La variabilit\u00e0 aumentava notevolmente con i nomi pi\u00f9 complicati come Chindasvindo e Reccesvindo, in cui alcune lettere venivano scritte con una legatura o sotto forma di monogramma.\nIl rovescio prevedeva il nome della zecca, anche questo il latino: TOLETO, CORDOD\u039b (COR\u039bOB\u039b, CORDOB\u039b, COR\u0394OB\u039b), ELLIBERI (IIBERI), ISP\u039bLI, ELVOR\u039b (ERBO:R\u039b), ossia Toleto (Toledo), Cordoba (Cordova), Eliberi o Illiberis (Granada), Ispalis (Siviglia), Elvorra (\u00c9vora). In alcuni casi la zecca era indicata con un monogramma.\nL'epigrafia delle monete visigote \u00e8 caratteristica. La lettera \"A\" \u00e8 di norma scritta senza il tratto orizzontale (quindi \u039b). Per la lettera \"D\" \u00e8 spesso usata la corrispondente lettera greca (\u0394). Nei nomi il gruppo \"th\" \u00e8 spesso sostituito dalla corrispondente lettera greca (\u0398), la lettera \"L\" \u00e8 spesso resa con una croce (+, ad esempio +IVVIGI+DVS) e a volte il segno \"D\" \u00e8 usato al posto della lettera \"B\". Sono usate spesso legature di due ma anche di tre, quattro o perfino cinque lettere. A volte alcune lettere sono sostituite da punto (uno, pi\u00f9 spesso due ma anche tre, come in SVINTH:L:).\nAl rovescio il nome della zecca \u00e8 accompagnato, per lo pi\u00f9 seguito, da un epiteto. Il pi\u00f9 usato \u00e8 PIVS, ma si trova spesso anche IVSTVS; usati anche FELIX e VICTOR. L'epiteto va riferito al nome del sovrano presente al dritto e non al nome della zecca.\nZecche.\nMiles individu\u00f2 79 zecche. Poche altre sono venute alla luce in seguito, quindi il totale supera di poco le 80.\nLa maggior parte di queste hanno comunque poca importanza e sono note solo grazie a un numero esiguo di esemplari giunti fino ai nostri giorni, a volte non pi\u00f9 di uno o due.\nLa met\u00e0 delle circa 3500 monete conservate \u00e8 accreditata a quattro zecche: la capitale \"Toleto\" (Toledo) e tre centri meridionali: \"Emerita\" (M\u00e9rida), \"Ispalis\" (Siviglia) e \"Cordoba\" (Cordova). Con minore produzione (circa cento, duecento esemplari) ci sono una zecca meridionale (\"Eliberis\" vicino a Granada), e tre zecche a nord: \"Cesaracosta\" (\"Caesaraugusta\", Saragozza), \"Tarraco\" (Tarragona) e \"Narbona\". Quest'ultima fu l'unica zecca rimasta ai Visigoti a nord dei Pirenei dopo la battaglia di Vouill\u00e9.\nAltre zecche minori si trovavano in \"Gallaecia\" (Galizia), dove esistevano miniere che risalivano al tempo dei Romani.\nNon abbiamo invece documenti di zecca e non conosciamo n\u00e9 la loro organizzazione n\u00e9 i rapporti tra le zecche e le autorit\u00e0 politiche, anche se solo queste ultime possono aver determinato i cambiamenti subiti dalla coniazione nel tempo.\nTesori.\nSi conoscono alcuni tesori di monete visigote: la scoperta pi\u00f9 importante recente \u00e8 probabilmente quella di Zorita de los Canes, trovata nel 1945.\nNel 1731 fu scoperto a Garrovillas de Alcon\u00e9tar un tesoro con monete coniate da Recaredo I e da altri monarchi. La composizione esatta \u00e8 sconosciuta, ma la maggior parte delle monete fu acquisita dalla \"Real Academia de la Historia\" a Madrid, dove \u00e8 tuttora conservata. Un tesoro trovato a Bordeaux nel 1803 comprendeva 38 tremissi visigoti, che coprono un periodo che va dal regno di Leovigildo a quello di Vamba; almeno tre erano tuttavia dei falsi. Nel 1816 pi\u00f9 di 800 monete furono dissotterrate nel paese di La Grassa, vicino a Constant\u00ed, ma tutto il tesoro fu disperso.\nIl tesoro di La Capilla, trovato nel 1891 comprendeva forse tra 800 e 1000 monete. Bench\u00e9 le monete fossero state disperse quasi immediatamente dopo la scoperta, pi\u00f9 di un terzo del ritrovamento si trova ora nella collezione della Hispanic Society of America. Nel 1932 furono trovate a Abusejo 110 monete visigote, e sono conservate al Museo archeologico nazionale di Spagna e all'\"Instituto Valencia de Don Juan\" a Madrid.\nIl tesoro di Zorita de los Canes, trovato nel 1945 sul sito di una chiesa nella vecchia citt\u00e0 visigota di Reccopolis, includeva 90 tremissi, i pi\u00f9 moderni del regno di Leogivilido, che, sebbene non portassero il nome della zecca, probabilmente furono battute localmente."}
{"id": "2067436", "revid": "298229", "url": "https://it.wikipedia.org/wiki?curid=2067436", "title": "Stemma di Bermuda", "text": "Lo stemma di Bermuda fu adottato il 4 ottobre 1910.\nEsso rappresenta un leone rosso mentre tiene uno scudo con la raffigurazione di una nave incagliata nelle rocce. Il leone rosso simboleggia il Regno Unito e allude al rapporto che c'\u00e8 fra Bermuda e la potenza europea. La nave incagliata rappresenta invece il \"Sea Venture\", la nave ammiraglia della Virginia Company. Tale nave fu condotta deliberatamente dall'Ammiraglio Sir George Somers alle coste rocciose dell'arcipelago nel 1609 a causa di una fortissima tempesta che rischiava di affondarla in mezzo al mare (nonostante nella scena rappresentata lo scoglio contro cui la nave urt\u00f2 \u00e8 emergente e non sommerso, come avvenne in realt\u00e0). Tutti gli uomini a bordo sopravvissero.\nNella parte in basso \u00e8 presente un nastro con il motto latino dell'arcipelago: \"Quo fata ferunt\" (\"Dove il destino ci porter\u00e0\").\nNel XX secolo lo stemma fu aggiunto alla bandiera, la Red Ensign, e anche alla bandiera del Governatore."}
{"id": "2067443", "revid": "124183361", "url": "https://it.wikipedia.org/wiki?curid=2067443", "title": "International Boxing Hall of Fame", "text": "La moderna International Boxing Hall of Fame (IBHOF) si trova a Canastota, New York, Stati Uniti d'America.\nAttualmente l'IBHOF \u00e8 l'unica Hall of Fame riconosciuta internazionalmente. La prima Boxing Hall of Fame fu sponsorizzata per decenni dalla rivista The Ring e si trova presso gli uffici del Madison Square Garden di New York.\nTuttavia, nel 1990, per iniziativa di Ed Brophy, Carmen Basilio e del nipote di quest'ultimo, Billy Backus, anch'egli campione del mondo di pugilato, fu inaugurata nella cittadina di Canastota una nuova sede per dare lustro all'avvincente storia della boxe.\nOgni anno vi si svolgono le cerimonie che onorano i nuovi \"introdotti\", frequentate da molti ex campioni del mondo della boxe e da celebrit\u00e0 di Hollywood.\nI pugili professionisti devono attendere cinque anni dal ritiro per essere ammessi nella Hall of Fame.\nMembri.\nQuesta \u00e8 una lista dei pugili presenti nella Hall of Fame ordinati per cognome con, tra parentesi, l'anno di introduzione.\nSono divisi tra era moderna e vecchie glorie."}
{"id": "2067453", "revid": "729019", "url": "https://it.wikipedia.org/wiki?curid=2067453", "title": "Esercito di Liberazione della Palestina", "text": "LEsercito di Liberazione della Palestina (ELP, ma spesso citato come ALP nella letteratura italiana, sigla del nome in lingua francese \"Arm\u00e9e de lib\u00e9ration de la Palestine\") - - ha costituito l'ala militare ufficiale dell'Organizzazione per la Liberazione della Palestina (OLP) voluta da Gamal Abdel Nasser nel 1964, con la missione di combattere Israele. Essa non fu mai per\u00f2 sotto l'effettivo controllo dell'OLP, quanto piuttosto della Siria, sul cui territorio esso era normalmente acquartierato.\nStoria e struttura.\nImmediatamente dopo la sua creazione, l'OLP (guidato allora da Ahmad Shukayri) era effettivamente sotto il controllo degli Stati arabi, specialmente del Presidente dell'Egitto Gamal Abdel Nasser. I palestinesi presero il controllo dell'organismo solo quando il Fath di Yasser Arafat assunse la guida dell'OLP nel 1968-69, allorch\u00e9 gli Stati arabi erano ampiamente discreditati per la loro disastrosa sconfitta nel corso della Guerra dei sei giorni, e le organizzazioni di resistenza armata palestinesi rapidamente riuscirono ad affermarsi come credibile avversario d'Israele.\nL'ELP fu originariamente composto da tre Brigate:\nTali Brigate erano affidate a ufficiali e militari palestinesi che effettuavano cos\u00ec il loro periodo di chiamata alle armi, evitando di assolvere all'obbligo della leva negli eserciti dei Paesi arabi che avevano concesso loro asilo politico. Formalmente l'ELP era sotto il comando del Dipartimento Militare dell'OLP, ma in pratica il controllo delle Brigate era affidato ai governi dei Paesi ospitanti e alle loro strutture militari regolari.\nAlla sua acme, l'ELP cont\u00f2 su 8 Brigate, per un totale di 12.000 soldati, con divise e armamento uniforme. Le armi di cui era dotato erano mortai, armamento missilistico brandeggiabile, veicoli blindati per trasporto truppe e antiquati carri armati sovietici del tipo T-34. L'ELP non fu peraltro mai dispiegato in battaglia sotto forma di unit\u00e0 combattente dell'OLP, ma fu invece impiegato come forza ausiliaria, accanto a unit\u00e0 regolari dei Paesi arabi da cui di fatto dipendeva.\nFPL.\nNel 1968, le Forze Popolari di Liberazione () furono organizzate all'interno dell'ELP per agire da commando contro le forze israeliane nella Striscia di Gaza, occupata l'anno precedente da Tsahal.\nOperativit\u00e0.\nL'ELP fu scarsamente impiegato in operazioni belliche e ci\u00f2 dipese fondamentalmente dalla sua mancanza di autonomia. Ag\u00ec nel 1970, quando la Siria ne permise l'ingresso in Giordania per contrastare quello che fu poi chiamato \"settembre Nero\", in cui l'esercito giordano represse duramente le forze palestinesi presenti sul suo territorio. \nA seguito di pressioni internazionali e di minaccia d'intervento da parte israeliana e statunitense, esse furono obbligate a tornare nelle loro basi di partenza, creando un imbarazzo in Siria che aiut\u00f2 non poco il gen. Hafiz al-Asad a rovesciare il regime instaurato da Salah Jadid.\nDurante la guerra civile libanese, la Siria pens\u00f2 di fare ampio uso dell'ELP come forza vicino al teatro dei combattimenti, anche contro l'OLP (ma l'ELP si rivel\u00f2 del tutto inaffidabile quando gli fu ordinato di operare contro i loro connazionali, tanto da causare diserzioni massicce fra le sue file). L'ELP fu ampiamente disgregata come forza combattente durante l'invasione del Sud-Libano da parte d'Israele, prodromo della successiva Guerra in Libano del 1982).\nI combattenti abbandonarono anch'essi il Libano per Tunisi quando l'OLP evacu\u00f2 Beirut quell'anno, dopo un cessate-il-fuoco imposto dagli Stati Uniti. La parte egiziana dell'ELP fu dispiegata in Libano nel 1976, dopo che il leader palestinese Yassir Arafat s'era riavvicinato al Presidente egiziano Anwar al-Sadat, al fine di migliorare le mutue relazioni dopo l'apertura del \"ra\u02be\u012bs\" a Israele, ma ancora una volta il dispiegamento era una manovra di pura apparenza.\nL'ELP oggi.\nI militari dell'ELP sono diventati il cuore della Guardia nazionale dell'Autorit\u00e0 Nazionale Palestinese, dopo la firma degli Accordi di Oslo del 1993, quando fu loro consentito di entrare nei Territori Palestinesi affidati all'ANP.\nL'ELP sotto controllo siriano rimane operativo, strettamente coordinato con l'organizzazione palestinese filo-siriana chiamata al-Sa'iqa, ma la loro importanza \u00e8 decisamente trascurabile. L'ELP \u00e8 stato ricostituito e i rifugiati palestinesi in Siria sono ancora chiamati a prestare il loro servizio militare nei ranghi dell'ELP che, pur costituito interamente da palestinesi, non \u00e8 controllato dall'OLP ed \u00e8 integrato nelle forze armate siriane."}
{"id": "2067457", "revid": "775372", "url": "https://it.wikipedia.org/wiki?curid=2067457", "title": "Bandiera di Guadalupa", "text": "L'unica bandiera ufficiale di Guadalupa \u00e8 la bandiera della Francia, essendo Guadalupa una regione e un dipartimento d'oltremare francese.\nIn qualit\u00e0 di regione francese Guadalupa \u00e8 dotata di una propria bandiera che raffigura un quadrato azzurro e verde sormontato dal disegno di un sole e di un uccello stilizzato. Sotto questo logo \u00e8 posta la scritta \"REGION GUADELOUPE\" sottolineata in giallo.\nSull'isola \u00e8 per\u00f2 utilizzata una bandiera non ufficiale, che gli abitanti sentono come propria. Tale bandiera rappresenta lo scudo di Pointe-\u00e0-Pitre, una delle citt\u00e0 principali di Guadalupa. Essa consiste in un panno di colore nero (con una variante rossa) al cui centro si staglia un sole dorato con 30 raggi, dietro il quale si intravede una canna da zucchero verde. La parte superiore del drappo \u00e8 ricoperta da una banda orizzontale blu contenente tre gigli dorati posti a uguale distanza l'uno dall'altro.\nIl movimento indipendentista \"Union Populaire pour la Liberation de Guadeloupe\" (UPLG) ha recentemente proposto l'adozione di una bandiera molto simile a quella del Suriname."}
{"id": "2067461", "revid": "212348", "url": "https://it.wikipedia.org/wiki?curid=2067461", "title": "Six Sigma", "text": ""}
{"id": "2067462", "revid": "104458", "url": "https://it.wikipedia.org/wiki?curid=2067462", "title": "Pamela Behr", "text": "\u00c8 figlia di Sepp, a sua volta sciatore alpino di alto livello.\nBiografia.\nPamela Behr ottenne il suo primo risultato di rilievo in Coppa del Mondo il 19 gennaio 1972 sulle nevi di Grindelwald, piazzandosi 8\u00aa in slalom speciale; agli XI Giochi olimpici invernali di , suo esordio olimpico, giunse 36\u00aa nella discesa libera, 25\u00aa nello slalom gigante e 6\u00aa nello slalom speciale. In Coppa del Mondo conquist\u00f2 il primo podio il 17 marzo successivo a Pra Loup, chiudendo 2\u00aa in slalom speciale dietro a Dani\u00e8le Debernard, e l'unica vittoria di carriera il 9 dicembre dello stesso anno, nello slalom speciale di Val-d'Is\u00e8re. Grazie a quei piazzamenti la Behr divenne prima la sciatrice pi\u00f9 giovane a essere salita sul podio e poi la pi\u00f9 giovane ad aver vinto una gara nel massimo circuito internazionale; entrambi i primati sarebbero stati in seguiti battuti dalla sua connazionale Christa Zechmeister.\nNel 1974 partecip\u00f2, piazzandosi 10\u00aa nello slalom speciale, ai Mondiali di Sankt Moritz, mentre due anni dopo ai XII Giochi olimpici invernali di si classific\u00f2 5\u00aa nella medesima specialit\u00e0. Il 18 gennaio 1977 ottenne l'ultimo podio in Coppa del Mondo piazzandosi al 3\u00ba posto nello slalom speciale disputato a Schruns, alle spalle della svizzera Lise-Marie Morerod e della francese Fabienne Serrat.\nNel 1978 si aggiudic\u00f2 la medaglia d'argento nello slalom speciale ai Mondiali di Garmisch-Partenkirchen, nella gara vinta dall'austriaca Lea S\u00f6lkner, e due anni dopo prese parte ai suoi ultimi Giochi olimpici invernali, , senza concludere la prova di slalom speciale. L'11 marzo dello stesso anno ottenne l'ultimo piazzamento della sua attivit\u00e0 agonistica arrivando 13\u00aa nello slalom speciale di Coppa del Mondo disputato a Saalbach.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:SL = slalom speciale"}
{"id": "2067463", "revid": "834", "url": "https://it.wikipedia.org/wiki?curid=2067463", "title": "Metodo dei 5 perch\u00e9", "text": ""}
{"id": "2067465", "revid": "161374", "url": "https://it.wikipedia.org/wiki?curid=2067465", "title": "Distretto di \u010cisto-Oz\u00ebrnoe", "text": ""}
{"id": "2067472", "revid": "767487", "url": "https://it.wikipedia.org/wiki?curid=2067472", "title": "Ignace Jay Gelb", "text": "Dopo avere studiato in Italia insegn\u00f2 in diverse universit\u00e0 americane fino a ottenere la cattedra di assiriologia presso l'universit\u00e0 di Chicago. Partecip\u00f2 a diverse missioni archeologiche nel Medioriente.\nTra i suoi scritti si ricordano \" Old akkadian writing and grammar\" del 1952 e \" Glossary of old akkadian\" del 1955. La sua opera pi\u00f9 importante, per\u00f2, \u00e8 senz'altro il pionieristico \"A study of writing: the foundations of grammatology\", apparso sempre nel 1952. Quest'opera \u00e8 considerata generalmente come l'atto di nascita di una nuova scienza umana, che egli battezz\u00f2 grammatologia (anche detta, adesso, grafematica). Essa costituisce il primo tentativo sistematico di studio scientifico dei sistemi grafici, classificati in tipologie, posti in una linea evolutiva e analizzati nei loro aspetti formali e funzionali. Fino ad allora lo studio della scrittura era stato appannaggio soprattutto dei linguisti. In Italia, la sua impostazione di studio \u00e8 stata continuata da Giorgio Raimondo Cardona.\nNel 1962 divenne socio dei Lincei."}
{"id": "2067478", "revid": "729019", "url": "https://it.wikipedia.org/wiki?curid=2067478", "title": "Oxymycterus hucucha", "text": "Oxymycterus hucucha \u00e8 un roditore della famiglia Cricetidae, endemico della Bolivia."}
{"id": "2067480", "revid": "106908", "url": "https://it.wikipedia.org/wiki?curid=2067480", "title": "Gelb", "text": ""}
{"id": "2067483", "revid": "11959", "url": "https://it.wikipedia.org/wiki?curid=2067483", "title": "Faysal Husseini", "text": ""}
{"id": "2067484", "revid": "11959", "url": "https://it.wikipedia.org/wiki?curid=2067484", "title": "Faisal Husseini", "text": ""}
{"id": "2067486", "revid": "188323", "url": "https://it.wikipedia.org/wiki?curid=2067486", "title": "MEFN", "text": ""}
{"id": "2067495", "revid": "92723", "url": "https://it.wikipedia.org/wiki?curid=2067495", "title": "Associazione per lo Sbattezzo", "text": "L'Associazione per lo Sbattezzo \u00e8 stata un'associazione nata a Fano (PU) nel 1986 e sciolta nel 2005 che si \u00e8 impegnata a promuovere lo sbattezzo.\nStoria.\nL'associazione viene creata con atto costitutivo al quale sono presenti noti esponenti del mondo libertario italiano (a partire dagli scomparsi Marina Padovese, anarchica antimilitarista autrice di \"Donne contro la guerra\", e Guido Tassinari, presidente dell'ASSTER, associazione per la sterilizzazione volontaria maschile e femminile).\nL'ispirazione per la nascita dell'associazione viene dalle discussioni e dagli incontri dei meeting anticlericali, svoltisi a Fano dal 1984 al 1998. \u00c8 in tale contesto che lo studioso di diritto ecclesiastico Gianni Cimbalo propone gli articoli principali dello Statuto.\nL'idea dei fondatori \u00e8 quella di riprendere il gesto compiuto da Aldo Capitini il 27 ottobre 1958, con la sua lettera all'arcivescovo di Perugia nella quale egli rendeva nota la sua volont\u00e0 di non essere pi\u00f9 considerato e contato tra i battezzati cattolici. Il battesimo cattolico, pur non avendo alcun valore legale, poich\u00e9 la religione cattolica non \u00e8 religione di Stato, \u00e8 tuttavia considerato una delle basi di calcolo della Chiesa cattolica per il computo del numero dei cattolici, numero su cui si fonda parte della forza contrattuale dell'istituzione religiosa con gli Stati.\nLa \"Dichiarazione di Sbattezzo\" viene lanciata in quegli anni dall'Associazione come atto in preminenza culturale e politico, rigettando qualsiasi forma di amministrazione rituale ma anzi dando rilievo al gesto di libert\u00e0 che prende forma sociale e pubblica. La presidenza della Associazione \u00e8 retta da Francesca Palazzi Arduini dal 1986 sino al 1998. Da allora l'Associazione non ha rinnovato gli incarichi e si \u00e8 formalmente sciolta il 2 ottobre 2005. L'eredit\u00e0 della Associazione \u00e8 stata raccolta dalla Unione degli Atei e degli Agnostici Razionalisti che ha dato un nuovo impulso al movimento di abiura grazie alla costituzione in Italia dell'istituto di Garanzia della privacy. Questi ha risposto nel 1999 all'esposto di un socio che chiedeva la notifica di sbattezzo sul registro dei battezzati della parrocchia di origine.\nL'attivit\u00e0 della Associazione per lo sbattezzo negli anni ottanta e novanta \u00e8 consistita non solo nella raccolta di adesioni ma nel supporto all'organizzazione dei \"Meeting Anticlericali\" di Fano, in conferenze e dibattiti pubblici in tutta Italia, alcune delle quali fecero scalpore e destarono scandalo nella opinione pubblica cattolica (come \"I guasti psicologici della educazione religiosa\" del prof. Alberto Pettigiani) tanto da attirare l'interesse del Magistrato Luigi Persico che nel 1986 dichiar\u00f2 pubblicamente alla stampa di voler indagare sulla Associazione per verificarne la liceit\u00e0, come venne riportato da \"L'Espresso\". Il Vaticano, inoltre, sped\u00ec una nota alla Farnesina chiedendo spiegazioni circa l'attivit\u00e0 pubblica svolta dalla Associazione e soprattutto dello svolgimento in strutture pubbliche dei \"meeting anticlericali\", facendo di Fano un centro di dibattito e scambio culturale sui temi della laicit\u00e0 e per un nuovo concetto di anticlericalismo, non pi\u00f9 cio\u00e8 quello ottocentesco ma quello politicamente attuale che prende in considerazione la funzione negativa, dal punto di vista spirituale e sociale, del clero. A questo proposito sono degni di nota i dossier e gli interventi della Associazione sul meccanismo dell'otto per mille, sulla attivit\u00e0 finanziaria della Chiesa cattolica (con la mostra \"Settimo: non rubare\").\nIn migliaia di copie venne distribuito l'adesivo \"Papa Wojtyla? No, grazie!\" che, riprendendo il famoso slogan antinuclearista, lo trasponeva in ambito religioso. Nel 1994 la presidente dell'Associazione, congiuntamente ad un altro attivista del circolo culturale N. Papini di Fano (sede nazionale dell'associazione) viene condannata a un anno di detenzione, diminuito ad otto mesi, per \"vilipendio a capo di Stato estero\", o meglio, secondo il dispositivo \"per aver ripetutamente vilipeso il Sommo Pontefice con espressioni ed immagini gravemente lesive della sua dignit\u00e0 e funzioni\"; la condanna viene stabilita senza chiedere il nulla osta al ministero, come previsto dalla legge in questo caso, e con la richiesta di assoluzione da parte del pubblico ministero. La condanna verr\u00e0 successivamente ritirata in corte d'appello nel 1998.\nRilevanza.\nL'associazione, con notevole impatto sino alla met\u00e0 degli anni '90, ha mosso i primi passi verso la nascita di un movimento che si ponesse in forte contrasto nei confronti delle diffuse posizioni filo-cattoliche presenti nella politica italiana.\nCome dichiara Chiara Gazzola, portavoce dell'Associazione per lo Sbattezzo nell'ultima fase della sua attivit\u00e0 pubblica: \"Ci\u00f2 che noi vogliamo combattere \u00e8 il potere religioso e clericale che crea nella societ\u00e0 intolleranza e discriminazione e non la libera scelta di un individuo a credere in un dio, nell'aldil\u00e0 e ad avere un sentimento religioso o mistico. Non \u00e8 quello il punto. Essere anticlericali significa combattere un potere, non andare contro un credo individuale: sarebbe in contraddizione con il fatto che diciamo di essere per il libero pensiero\".\nSullo sbattezzo in Italia \u00e8 contenuta una analisi dal profilo sia storico che politico nel saggio \"Ateismo e diritto di farne propaganda tra dimensione individuale e collettiva\" pubblicato nel 2011 da Gianni Cimbalo, ordinario in Diritto ecclesiastico presso l\"Universit\u00e0 di Bologna, sui Quaderni di Diritto e Politica ecclesiastica\" n.1/2011.\" In esso Cimbalo analizza lo statuto della Associazione ed i passi verso quello che poi sar\u00e0 il passaggio di testimone tra Associazione per lo Sbattezzo ed UAAR (sentenza Fiordelli, Tribunale civile di Padova, 29 maggio 2000), dando conto del pronunciamento con Decreto generale della Conferenza Episcopale Italiana (1999) su \"Disposizioni per la tutela del diritto alla buona fama e alla riservatezza\" e del successivo Decreto del 2006 emesso dal Vicariato di Roma sulla annotazione nel registro dei cresimati della volont\u00e0 di non far pi\u00f9 parte della Chiesa cattolica."}
{"id": "2067498", "revid": "76963", "url": "https://it.wikipedia.org/wiki?curid=2067498", "title": "Leslie Stephen", "text": "Fu autore e primo editore dell'\"Oxford Dictionary of National Biography\".\nBiografia.\nLeslie Stephen nacque in una famiglia dell'aristocrazia colta inglese, figlio di Sir James Stephen, sottosegretario alle colonie e di Jane Catherine Venn (figlia di John Venn) e fratello del giurista James Fitzjames Stephen. I suoi familiari erano seguaci della Setta di Clapham, un movimento di cristiani evangelici sostenitori della causa abolizionista nel XVIII secolo. Dopo avere studiato a Eton, al King's College e al Trinity Hall, si laure\u00f2 nel 1854 all'Universit\u00e0 di Cambridge, conseguendo il dottorato nel 1857. Rimase per molti anni a Cambridge come \"fellow\" e \"tutor\", dove insegn\u00f2 anche matematica. \nStorico e giornalista, fu redattore nel giornale del Club Alpino Inglese, di cui fu direttore dal 1868 al 1871. Cofondatore del Club Alpino, tra il 1865 e il 1868, ne divenne prima vice-presidente e poi presidente. Narr\u00f2 in seguito le sue esperienze e la sua formazione in un capitolo della sua \"Life of Fawcett\" e \"Cambridge: By a Don\" (1865).\nDivenne sacerdote della Chiesa d'Inghilterra fino a quando non si evolse in un agnosticismo liberale\nLa prima moglie, Harriet Marion, (1840-1875) era la figlia maggiore di Thackeray; dal matrimonio nacque una figlia, Laura Makepeace Stephen (1870-1945). Rimasto vedovo, spos\u00f2 Julia Jackson, vedova di Herbert Duckworth, da cui ebbe quattro figli, due maschi, Thoby e Adrian, e due femmine, Vanessa e Virginia.\nIl letterato.\nQuando frequentava l'Universit\u00e0 di Cambridge, Stephen era diventato un ecclesiastico anglicano; pi\u00f9 tardi perse la fede. Nel 1865 si stabil\u00ec a Londra e si dedic\u00f2 al giornalismo; nel 1871 divenne redattore del \"Cornhill Magazine\", una rivista letteraria a cui collaborarono anche Stevenson, Thomas Hardy, William Edward Norris, Henry James e James Payn; contribu\u00ec anche al \"Saturday Review\", al \"Fraser\", al \"Macmillan\", al \"Fortnightly\" e ad altre riviste. In precedenza, nel 1863, si era recato negli Stati Uniti dove aveva stretto amicizie, destinate a durare nel tempo, con Oliver Wendell Holmes, James Russell Lowell e Charles Eliot Norton. Si dedicava nel tempo libero all'atletica e all'alpinismo; era gi\u00e0 famoso come scalatore e come uno dei curatori di \"Peaks, Passes and Glaciers\" (1862) allorch\u00e9, in ricordo della sua prima ascensione sulle Alpi, pubblic\u00f2 \"The Playground of Europe\" che, al pari di \"Scrambles Amongst the Alps\" scritto da Edward Whymper, divenne un classico della letteratura alpinistica.\nIl filosofo.\nIn quegli anni produsse anche tre volumi di studi critici giudicati importanti contributi alla filosofia e alla storia della filosofia: La \"History of English Thought in the Eighteenth Century\" (1876 e 1881) e la \"Science of Ethics\" (1882). La seconda di queste due opere fu adottata in maniera estensiva come manuale di filosofia, e lo rese il pi\u00f9 noto propositore britannico dell\u2019\"etica evoluzionistica\"; la prima fu giudicata un importante contributo alla letteratura filosofica e fece guadagnare a Stephen l'elezione all'\"Athenaeum Club\" nel 1877. Stephen proponeva il recupero dei valori dell'Illuminismo inglese, propugnando un ideale \"ritorno al Settecento\", contro le degenerazioni del Romanticismo.\nNel 1901, fu eletto membro della \"American Antiquarian Society\". Dal 1895 al 1901 fu il primo direttore del \"Dictionary of National Biography\".\nL'alpinista.\nLeslie Stephen \u00e8 stato uno dei maggiori rappresentanti dell'\"et\u00e0 d'oro dell'alpinismo\". Fu tra i fondatori dell'Alpine Club (1857), di cui per alcuni anni fu anche il presidente dal 1865 al 1868. Fu editore dell'Alpine Journal dal 1868 al 1871 ed \u00e8 stato il primo a scalare le seguenti grandi vette, generalmente in compagnia della sua guida favorita, lo svizzero Melchior Anderegg:\nOpere.\nScrisse biografie di Samuel Johnson, Alexander Pope, Jonathan Swift, George Eliot e Thomas Hobbes.\nDiresse anche dal 1882 al 1891 la pubblicazione del monumentale \"Dictionary of National Biography\"."}
{"id": "2067503", "revid": "20040039", "url": "https://it.wikipedia.org/wiki?curid=2067503", "title": "IRDS", "text": ""}
{"id": "2067506", "revid": "15756", "url": "https://it.wikipedia.org/wiki?curid=2067506", "title": "Typical Male", "text": "Typical Male \u00e8 un singolo della cantante statunitense naturalizzata svizzera Tina Turner pubblicato nel 1986.\nDescrizione.\n\"Typical Male\", pubblicato come principale singolo dell'album del 1986 \"Break Every Rule\", fu uno dei maggiori successi di Tina Turner. Il singolo infatti raggiunse la seconda posizione della \"Billboard Hot 100\", ed ebbe anche un grande impatto nella classifica \"Hot Dance Music/Club Play\" (seconda posizione) e nella \"Dance Music/Maxi-Singles\" (decima posizione). \"Typical Male\" arriv\u00f2 anche alla terza posizione della \"R&amp;B Chart\".\nIl lato B del disco singolo, \"Don't Turn Around\" fu in seguito registrato anche dagli Aswad e dagli Ace of Base diversi anni dopo.\nPhil Collins, si occup\u00f2 della batteria nella registrazione del brano.\nIl video.\nNel video prodotto per \"Typical Male\" Tina Turner viene mostrata in un succinto mini abito rosso, mentre flirta con una avvocato, tentando in tutti i modi di attirare la sua attenzione, colpendolo addirittura con una mazza da baseball. Alla fine del video i due vengono mostrati mentre camminano insieme, mano nella mano."}
{"id": "2067521", "revid": "122246", "url": "https://it.wikipedia.org/wiki?curid=2067521", "title": "Jovana Brako\u010devi\u0107", "text": "Carriera.\nClub.\nLa carriera di Jovana Brako\u010devi\u0107 inizia nel 2004, quando sedicenne viene ingaggiata dal Po\u0161tar 064. Negli anni trascorsi al Po\u0161tar vince un campionato serbo, un campionato serbo-montenegrino, vince due volte la Coppa di Serbia e Montenegro ed una volta la Coppa di Serbia.\nNel 2007 viene ingaggiata dalla con cui ottiene la promozione in Serie A1 al termine della stagione 2007-08. Resta a Conegliano anche la stagione successiva, sfiorando l'accesso ai play-off, mentre nella stagione 2009-10 termina il campionato con una retrocessione.\nNell'estate del 2010 si trasferisce al , in Cina, mentre nell'annata 2011-12 passa alle , nel massimo campionato giapponese. La stagione successiva si trasferisce in Turchia ingaggiata dal , con cui vince la Coppa di Turchia, la Champions League, e il campionato turco, venendo premiata come miglior realizzatrice della competizione; l'annata seguente, sempre nel club di Istanbul, vince la Supercoppa turca, la Coppa del Mondo per club, dove viene premiata come MVP, la Coppa di Turchia e il campionato.\nPer il campionato 2014-15 veste la maglia dell', militante nella Superliqa azera. Dopo un periodo di inattivit\u00e0 per maternit\u00e0, rientra in campo per disputare la parte finale del campionato seguente con l' di Conegliano, in Serie A1, aggiudicandosi lo scudetto.\nRimane nella stessa divisione anche per l'annata 2016-17, giocando per\u00f2 per il di Piacenza; dopo aver militato nel agli AVC Club Championships 2017, per l'annata seguente si accorda con la formazione russa della , in Superliga, risolvendo tuttavia il contratto prima ancora dell'inizio del campionato.\nNel corso della stagione 2017-18 viene ingaggiata dalla formazione rumena del , nella Divizia A1 con cui si aggiudica lo scudetto e la Coppa di Romania, mentre nella stagione successiva si accasa al , nella Liga Siatk\u00f3wki Kobiet polacca con cui si aggiudica la Supercoppa, venendo premiata nell'occasione come miglior giocatrice della manifestazione.\nPer l'annata 2019-20 fa ritorno nella Serie A1 italiana, difendendo i colori dell' di Novara e disputando il campionato con nazionalit\u00e0 sportiva italiana, ottenuta a seguito del matrimonio con Marcello Canzian, mentre nell'annata seguente \u00e8 di nuovo di scena nel massimo campionato polacco, ingaggiata dal .\nNazionale.\nNel 2006 fa il suo esordio in nazionale serbo-montenegrina, con cui vince la medaglia di bronzo al campionato mondiale, giocando per\u00f2 da riserva. Un anno dopo vince la medaglia d'argento al campionato europeo, giocando da titolare e ricevendo il premio per il miglior servizio, con la nazionale serba.\nNel 2010 vince la European League, ricevendo il premio di miglior attaccante, bissando il titolo anche l'anno seguente, in cui si aggiudica anche il bronzo nel World Grand Prix e soprattutto la medaglia d'oro al campionato europeo, dove viene premiata anche come miglior giocatrice.\nNel 2012 vince la medaglia di bronzo all'European League e nel 2013 giunge terza al World Grand Prix 2013, ricevendo il premio di miglior opposto, mentre tre anni pi\u00f9 tardi si aggiudica l'argento ai Giochi della XXXI Olimpiade."}
{"id": "2067525", "revid": "287204", "url": "https://it.wikipedia.org/wiki?curid=2067525", "title": "Jovana Brakocevic", "text": ""}
{"id": "2067533", "revid": "110157", "url": "https://it.wikipedia.org/wiki?curid=2067533", "title": "Tokyo Fuji University", "text": "La \u00e8 un'universit\u00e0 privata di Shinjuku, Tokyo, Giappone.\nLa precedente scuola fu fondata nel 1943, fu elevata a junior college nel 1951 e divenne un college quadriennale nel 2002."}
{"id": "2067535", "revid": "226458", "url": "https://it.wikipedia.org/wiki?curid=2067535", "title": "Conterati", "text": "Col nome di conterati (dal gr. \"konteratoi\" o \"kontaratoi\") nelle armate bizantine si designavano genericamente i lancieri, cio\u00e8 cavalieri o fanti armati del kontos, la lancia. Successivamente si utilizz\u00f2 questo termine per indicare quel settore della fanteria bizantina costituito da uomini reclutati (a forza) nell'esercito e forniti di elmo, scudo e lancia. \nLa rivolta dei conterati (1038-1039).\nNell'Italia bizantina dell'XI secolo i catapani disponevano di truppe regolari arruolate nelle vari parti dell'Impero (\"tagmata\"), rinforzate di milizie arruolate nei \"themata\" locali. \u201cIl reclutamento di tali truppe era basato sulla \"strateia\": secondo questo meccanismo, in cambio di terre da parte dello stato, i proprietari s'impegnavano a fornire il servizio militare. Nell'XI secolo, per\u00f2, la strateia divenne una mera tassa e questa fiscalizzazione aliment\u00f2 il ricorso sempre pi\u00f9 ampio alle truppe mercenarie\u201d. \nTruppe pugliesi di conterati parteciparono alla spedizione siciliana di Giorgio Maniace (1038), ma ammutinatisi fecero ritorno in patria e si sollevarono contro il catapano Niceforo Dokeianos, uccidendo a Mottola un funzionario imperiale. L'anno seguente l'imperatore di Bisanzio Michele IV Paflagonio invi\u00f2 in Puglia Argiro con l'incarico di ristabilire l'ordine: le milizie furono sciolte e due loro capi, Musando e Giovanni di Ostuni furono catturati a Bari e giustiziati."}
{"id": "2067538", "revid": "599013", "url": "https://it.wikipedia.org/wiki?curid=2067538", "title": "Adolf R\u00f6sti", "text": "Biografia.\nSciatore specialista delle prove tecniche, R\u00f6sti ottenne il suo primo risultato di rilievo in Coppa del Mondo il 5 gennaio 1970 sul difficile tracciato di casa di Adelboden, piazzandosi 10\u00ba in slalom gigante. Il 24 gennaio 1972 sul medesimo pendio sal\u00ec per la prima volta sul podio giungendo 2\u00ba dietro al compagno di squadra Werner Mattle e nella stessa stagione venne convocato per i XI Giochi olimpici invernali di , sua unica presenza olimpica, dove si classific\u00f2 15\u00ba nello slalom speciale e non concluse lo slalom gigante.\nIl 12 marzo 1973 a Naeba colse il suo ultimo podio in Coppa del Mondo classificandosi 3\u00ba, alle spalle del norvegese Erik H\u00e5ker e dell'austriaco Hansi Hinterseer, in slalom gigante; l'ultimo piazzamento della sua attivit\u00e0 agonistica fu il 6\u00ba posto ottenuto tre giorni dopo nello slalom speciale di Coppa del Mondo disputato nella medesima localit\u00e0."}
{"id": "2067540", "revid": "1494169", "url": "https://it.wikipedia.org/wiki?curid=2067540", "title": "Futuna", "text": "Futuna \u00e8 il nome di due isole situate nell'Oceano Pacifico:"}
{"id": "2067543", "revid": "587852", "url": "https://it.wikipedia.org/wiki?curid=2067543", "title": "Gran Premio d'Olanda 1974", "text": "Il Gran Premio d'Olanda 1974 \u00e8 stata l'ottava prova della stagione 1974 del Campionato mondiale di Formula 1. Si \u00e8 corsa domenica 23 giugno 1974 sul Circuito di Zandvoort. La gara \u00e8 stata vinta dall'austriaco Niki Lauda su Ferrari; per il vincitore si tratt\u00f2 del secondo successo in carriera. Ha preceduto sul traguardo lo svizzero Clay Regazzoni, anch'egli su Ferrari, ed Emerson Fittipaldi, su McLaren-Ford Cosworth.\nVigilia.\nAspetti sportivi.\nDopo essersi vista rifiutare l'iscrizione in diverse gare, al fine di non superare il limite di 26 vetture, la Trojan ottenne, dalla Federazione Internazionale, l'ampliamento del numero di scuderie ammesse a una singola gara. Il numero di vetture iscritte al gran premio sal\u00ec cos\u00ec a 27. Non si iscrisse, in compenso, la \"Scuderia Finotto\"\nLa Iso-Williams affianc\u00f2, per questa gara, ad Arturo Merzario (non in perfette condizioni fisiche per un infortunio patito in una gara a Imola la settimana precedente), il pilota locale Gijs van Lennep, gi\u00e0 impiegato nel Gran Premio del Belgio, in luogo di Tom Bels\u00f8. La Surtees appied\u00f2 Carlos Pace per le critiche che il pilota brasiliano aveva mosso alla competitivit\u00e0 della vettura: per questa gara non venne per\u00f2 rimpiazzato da nessun altro pilota.\nLa Shadow rimpiazz\u00f2 Bertil Roos col pilota gallese Tom Pryce, che aveva esordito nel massimo campionato nel Gran Premio del Belgio con la Token. Al suo fianco venne confermata la presenza di Jean-Pierre Jarier, infortunatosi nella 24 Ore di Le Mans della settimana precedente. Partecip\u00f2 alla gara anche Ronnie Peterson, che si era infortunato in alcune prove libere, disputate sul tracciato olandese, la settimana precedente al gran premio.\nLa British Racing Motors port\u00f2 nuovamente tre vetture. Il modello pi\u00f9 recente, il P201, venne affidato a Fran\u00e7ois Migault, mentre Henri Pescarolo, vincitore della 24 Ore di Le Mans, utilizz\u00f2 la P160.\nAlla March si rivide, dopo un problema fisico, Hans-Joachim Stuck, che prese il posto di Reine Wisell.\nDopo il dramma dell'incidente mortale di Roger Williamson che aveva funestato l'edizione del gran premio del 1973, gli organizzatori vollero dimostrare la loro efficienza, effettuando una dimostrazione anti-incendio su una vettura.\nQualifiche.\nResoconto.\nNella prima giornata di prove ufficiali fu la Ferrari a dominare la classifica dei tempi. Il pi\u00f9 rapido fu Clay Regazzoni, che ottenne 1'18\"91, tempo che gli permise di battere il record del tracciato, che era di 1'20\"31. Alle sue spalle si piazz\u00f2 Niki Lauda, staccato di 56 centesimi. Risultavano molto pi\u00f9 staccati tutti gli altri piloti: Jody Scheckter, terzo, era staccato di un secondo dal ticinese. Nel box della Tyrrell si verific\u00f2 un principio d'incendio.\nAl sabato Niki Lauda fu capace di battere il tempo di Regazzoni, abbassando il limite a 1'18\"31; Regazzoni mantenne la prima fila, mentre le due McLaren di Emerson Fittipaldi e di Mike Hailwood furono capaci di sopravanzare in classifica Jody Scheckter.\nLa giornata fu caratterizzata da un paio di incidenti: Jochen Mass usc\u00ec di pista per il cedimento dei freni della Surtees, mentre di un'altra uscita di pista fu protagonista John Watson su Brabham. Sulla Lotus di Jacky Ickx esplose il motore: ci\u00f2 lo penalizz\u00f2 in griglia, ove era solo diciottesimo. Il team britannico ebbe anche uno scontro con la Goodyear, in merito alla qualit\u00e0 degli pneumatici forniti.\nRisultati.\nI risultati delle qualifiche furono i seguenti:\nGara.\nResoconto.\nNiki Lauda fu autore di un'ottima partenza, che gli consent\u00ec di rimanere al comando. Perse, invece, una marcia, Clay Regazzoni, che venne passato da Mike Hailwood e Patrick Depailler, ma riusc\u00ec a resistere all'attacco di Emerson Fittipaldi. Pi\u00f9 dietro James Hunt colp\u00ec la vettura di Tom Pryce, mandandolo fuori pista.\nNel secondo giro Regazzoni pass\u00f2 Depailler, mentre Ronnie Peterson prese la posizione, l'ottava, a Jean-Pierre Jarier. Il giro successivo Regazzoni riusc\u00ec ad avere la meglio anche su Hailwood, con un sorpasso all'interno della prima curva. Nello stesso giro Fittipaldi scal\u00f2 quinto, dopo aver passato Jody Scheckter.\nAl settimo giro usc\u00ec dalle parti alte della classifica Jarier, costretto a una sosta ai box, per una riparazione all'acceleratore. Lauda conduceva la gara con tre secondi di margine sul compagno di scuderia Regazzoni; pi\u00f9 dietro era in crisi Hailwood, che venne passato prima da Patrick Depailler poi da Emerson Fittipaldi. Al giro 18 Peterson pass\u00f2 Carlos Reutemann, scalando settimo.\nAl giro 24 Vern Schuppan, a causa di un problema a una gomma, si ferm\u00f2 nei pressi dell'entrata dei box: i tecnici dell'Ensign uscirono dal loro box per effettuare la riparazione nel punto ove si era fermata la monoposto. L'operazione per\u00f2 non era consentita dal regolamento e cost\u00f2 al pilota australiano la squalifica.\nDenny Hulme sorpass\u00f2 Carlos Reutemann per l'ottavo posto; l'argentino venne, poco dopo, superato anche da John Watson. Al giro 36 Ronnie Peterson dovette fermarsi ai box col timore che le gomme posteriori stessero per staccarsi dalla monoposto: lo svedese rientr\u00f2 in pista lontano dalla zona dei punti.\nAl trentottesimo passaggio Fittipaldi prese la terza piazza a Depailler. Il brasiliano era comunque staccato di oltre venti secondi dal leader della gara, che restava Lauda. Al giro 41 Jacky Ickx fu costretto ai box per un problema simile a quello del compagno di team, Peterson, ovvero uno pneumatico era prossimo a uscire dal suo mozzo.\nDepailler si trov\u00f2 in crisi con le gomme, e fu costretto a cedere la quarta posizione a Mike Hailwood, e poi la quinta a Jody Scheckter. Al giro 57 Reutemann, vittima di una foratura, si ferm\u00f2 ai box, rientrando in gara dodicesimo. Hulme chiuse la gara al giro, 66 quando, per un problema all'accensione, fu costretto all'abbandono.\nLa gara termin\u00f2 senza altri sussulti, con Niki Lauda che vinse la sua seconda gara nel mondiale di F1. Per la Scuderia Ferrari fu la ventinovesima doppietta, grazie al secondo posto di Clay Regazzoni, la seconda in stagione dopo quella al Gran Premio di Spagna. Fittipaldi complet\u00f2 il podio.\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
{"id": "2067549", "revid": "2008079", "url": "https://it.wikipedia.org/wiki?curid=2067549", "title": "Millennium (serie)", "text": "Millennium \u00e8 una serie di romanzi polizieschi dello scrittore e giornalista svedese Stieg Larsson Sono stati tutti pubblicati postumi e sono apparsi per la prima volta in Svezia tra il 2005 e il 2007 presso l'editore Norstedts F\u00f6rlag. In Italia sono stati pubblicati per la prima volta dall'editore Marsilio nel 2007. \nI romanzi della serie sono:\nPi\u00f9 tardi il giornalista e scrittore svedese David Lagercrantz ha scritto altri tre romanzi riprendendo gli stessi personaggi della trilogia originale:\nI primi tre romanzi sono stati tradotti e pubblicati in oltre trenta Paesi e in Europa hanno venduto oltre 8 milioni di copie, di cui 2,7 milioni nella sola Svezia, pi\u00f9 di un quarto degli abitanti del paese scandinavo, e 1,5 milioni nella sola Francia, primo paese a pubblicare la trilogia presso l'editore \"Actes Sud\".\nProduzione.\nNelle intenzioni di Stieg Larsson la sua trilogia era solo l'inizio di una serie pi\u00f9 corposa di ben dieci romanzi. La sua morte improvvisa ha per\u00f2 inizialmente stroncato ogni possibile seguito anche se Eva Gabrielsson, la compagna di Larsson, ha trovato 200 pagine di un potenziale seguito negli archivi di Larsson. Tutta la vicenda dell'eredit\u00e0 di Larsson, quindi anche quella di questo possibile seguito, \u00e8 finita in tribunale dove la Gabrielsson da una parte e il padre e il fratello di Larsson dall'altra non hanno trovato accordi. \nNel dicembre 2013, la \"Norstedts\" \"F\u00f6rlag\", ha annunciato la realizzazione di un quarto capitolo della saga scritto da David Lagercrantz, la storia non \u00e8 basata sugli appunti di Larsson, ma \u00e8 totalmente inedita. Il quarto episodio \u00e8 quindi uscito il 28 agosto 2015, intitolato \"Quello che non uccide\" (in originale \"Det som inte d\u00f6dar oss\").\nNel settembre 2017 e nell'agosto 2019 escono, rispettivamente, \"L'uomo che inseguiva la sua ombra e La ragazza che doveva morire\", quinto e sesto capitolo della saga scritti come il precedente da David Lagercrantz.\nTrama.\nLe vicende narrate nei romanzi della serie vertono principalmente intorno alle inchieste direttamente o indirettamente svolte dai redattori e dai collaboratori della rivista \"Millennium\", un mensile specializzato in inchieste su grandi scandali sociali ed economici internazionali, ed intorno alle vicende di Lisbeth Salander.\nUomini che odiano le donne.\nNel primo romanzo della serie Mikael Blomkvist \u00e8 reduce da un processo che lo ha visto colpevole e inerme alle accuse di diffamazione a mezzo stampa. Anche per salvare le sorti di \"Millennium\" Blomkvist decide di accettare un incarico che lo porter\u00e0 lontano da Stoccolma per indagare su un omicidio vecchio di trent'anni, ancora insoluto. Per le sue ricerche si avvarr\u00e0 dell'aiuto di Lisbeth Salander, una giovane ed eccentrica ricercatrice esperta di pirateria informatica. Le indagini svolte dai due porteranno ad un epilogo terribile e inaspettato.\nLa ragazza che giocava con il fuoco.\nIl secondo romanzo verte principalmente intorno al personaggio di Lisbeth Salander. Dopo l'affare Wennerstr\u00f6m, Lisbeth si prende un anno sabbatico in giro per il mondo e, a poche settimane dal suo rientro in Svezia, \u00e8 sospettata e ricercata per triplice omicidio. Tre indagini parallele hanno inizio: una della polizia, sicura della colpevolezza di Lisbeth Salander, una di Mikael Blomkvist, sicuro dell'innocenza di \"Sally\" e un'indagine condotta da Dragan Armanskij che mette i suoi uomini al servizio degli investigatori della polizia. Il passato di Lisbeth Salander sar\u00e0 la chiave per risolvere l'enigma dei delitti.\nLa regina dei castelli di carta.\nNel terzo romanzo, la giovane hacker Lisbeth Salander \u00e8 di nuovo immobilizzata in un letto d'ospedale, anche se questa volta non sono le cinghie di cuoio a trattenerla, ma una pallottola in testa. \u00c8 diventata una minaccia: se qualcuno scava nella sua vita e ascolta quello che ha da dire, potenti organismi segreti crolleranno come castelli di carta. Deve sparire per sempre, meglio se rinchiusa in un manicomio. La cospirazione di cui si trova suo malgrado al centro, iniziata quando aveva solo dodici anni, continua. Intanto il giornalista Mikael Blomkvist \u00e8 riuscito ad avvicinarsi alla verit\u00e0 sul terribile passato di Lisbeth ed \u00e8 deciso a pubblicare su \"Millennium\" un articolo di denuncia che far\u00e0 tremare i servizi di sicurezza, il governo e l'intero paese. Non ci saranno compromessi.\nQuello che non uccide.\nIn questo quarto episodio l\u2019autore immagina dettagli sul passato di Lisbeth e sulla sorella gemella Camilla. Il tutto mentre lei e Mikael Blomkvist, il cui giornale naviga in cattive acque, cercano di scoprire perch\u00e9 Frans Balder, uno scienziato informatico tra i migliori al mondo nel campo dell'intelligenza artificiale, sia stato assassinato. Lisbeth dovr\u00e0 inoltre cercare di salvare August, il figlio di Balder, un savant con una memoria fotografica in grado di creare disegni eccellenti.\nL'uomo che inseguiva la sua ombra.\nNel quinto romanzo Lisbeth si ritrova rinchiusa all'interno di un carcere di massima sicurezza a seguito degli eventi del precedente episodio mentre Mikael e il suo giornale si godono gli onori della scoperta dell'intrigo criminale internazionale sventato dalla ragazza. Dal carcere Lisbeth riesce ad entrare in possesso di informazioni che potrebbero chiarire ulteriormente il suo turbolento passato, inizier\u00e0 quindi ad indagare con l'aiuto di Mikael.\nLa ragazza che doveva morire.\nLibesth Salander ha fatto perdere le proprie tracce dopo aver svuotato il suo appartamento a Stoccolma. Neppure Mikael Blomkvist, occupato su una inchiesta sul crollo delle borse che verr\u00e0 pubblicata sul prossimo numero di Minnennium, sa dove si trovi, nonostante abbia bisogno del suo aiuto. Il giornalista sta infatti cercando di scoprire l'identit\u00e0 di un senzatetto ritrovato morto nel parco di Tantolunden col suo numero di telefono in tasca. Mikael cerca quindi di scoprire il motivo per cui il barbone voleva mettersi in contatto con lui e perch\u00e9 farneticava di Johannes Forsell, attuale ministro della difesa. Nel frattempo Lisbeth \u00e8 impegnata a ritrovare sua sorella gemella Camilla, decisa a regolare i conti una volta per tutte.\nPersonaggi.\nMikael Blomkvist.\nMikael Blomkvist \u00e8 un giornalista quarantacinquenne di discreto successo, grazie ad alcune inchieste da lui redatte ed apparse su \"Millennium\", la rivista di cui \u00e8 proprietario insieme ad Erika Berger. In alcune di queste inchieste economiche, Mikael riveler\u00e0 raggiri perpetrati da grandi gruppi economici e finanziari svedesi, tra i quali il caso Wennerstr\u00f6m. Questo scandalo porter\u00e0 Millennium sull'orlo del fallimento quando Mikael sar\u00e0 accusato e condannato per diffamazione.\nLisbeth Salander.\nLisbeth Salander \u00e8 il secondo personaggio principale della trilogia \"Millennium\". \u00c8 nata nel 1978 e nel 2003 ha 25 anni quando aiuta Michael Blomkvist nell'indagine che porter\u00e0 alla soluzione del caso Harriet Vanger. Nella finzione creata da Larsson \u00e8 una donna dal carattere complesso, introverso e decisamente asociale. Ha un fumoso passato costellato di violenze, ricoveri e perizie psichiatriche, tanto che a diciotto anni viene riconosciuta incapace di badare a stessa e affidata a un tutore. Nonostante ci\u00f2 svolge saltuariamente incarichi di ricerca su aziende o persone per la \"Milton Security\" ed \u00e8 considerata tra le migliori collaboratrici di Dragan Armanskij, direttore dell'agenzia, che affida a Lisbeth le ricerche pi\u00f9 spinose. Ha una gemella di nome Camilla che viene descritta completamente diversa da lei, sia caratterialmente che fisicamente. Lisbeth la considera molto bella, nonostante le due non si possano vedere.\nAmbientazione.\nLa maggior parte delle vicende narrate nei romanzi facenti parte della serie si svolge in Svezia, per lo pi\u00f9 a Stoccolma e dintorni, ma le attivit\u00e0 di Blomkvist e Salander li portano a viaggiare in tutto il mondo: da Londra all'Australia, dall'Italia ai Caraibi. Sono dettagliatissime le descrizioni dei quartieri della capitale svedese, come lo Slussen o lo Stureplan, e delle sue vie e piazze principali: Odenplan, Mariatorget, ecc. Nel 2008 il museo cittadino ha cominciato ad organizzare tour guidati della citt\u00e0 alla ricerca dei luoghi dove agiscono i personaggi creati da Larsson.\nRiconoscimenti.\nNel 2006 \"Uomini che odiano le donne,\" il primo romanzo della serie, \u00e8 stato insignito del Glasnyckeln, un premio riservato ai migliori gialli scandinavi. Sempre nel 2006 \"La ragazza che giocava con il fuoco\", il secondo romanzo della serie, \u00e8 stato riconosciuto come \"miglior romanzo poliziesco svedese dell'anno\" dalla \"Svenska Deckarakademin\", l'accademia svedese del poliziesco. E infine nel 2008 anche \"La regina dei castelli di carta\", il terzo romanzo della serie, \u00e8 stato insignito del Glasnyckeln.\nRiduzione a fumetti.\nNel 2013 viene pubblicato il primo volume della riduzione a fumetti ad opera dell'autore belga Sylvain Runberg su disegni dello spagnolo Jose Homs, tradotto anche in lingua italiana e pubblicato da Rizzoli Lizard e Editoriale Cosmo. Il secondo volume viene poi pubblicato da Editoriale Cosmo nel 2014 sempre su testi di Sylvain Runberg, ma su disegni dello spagnolo Manolo Carot, mentre il terzo e ultimo volume dell'allora trilogia viene pubblicato l'anno seguente su testi di Runberg e disegni di Homs e Carot.\nAdattamenti cinematografici.\nLa televisione svedese SVT e la compagnia di produzione Yellow Bird hanno acquistato i diritti per una serie televisiva tratta dai primi tre romanzi della serie \"Millennium\", oltre che a un film per il grande schermo ispirato al primo episodio della serie, \"Uomini che odiano le donne\". Il progetto, intitolato \"Uomini che odiano le donne\" (\"M\u00e4n som hatar kvinnor\"), \u00e8 stato affidato al regista danese Niels Arden Oplev con l'interpretazione di Michael Nyqvist per il ruolo di Mikael Blomkvist e Noomi Rapace per quello di Lisbeth Salander. Il film \u00e8 uscito nelle sale svedesi il 27 febbraio 2009 ed in quelle italiane il 29 maggio 2009. Successivamente sono usciti per il grande schermo anche le trasposizioni di \"La ragazza che giocava con il fuoco\" e \"La regina dei castelli di carta\". I tre film sono poi divenuti una miniserie televisiva di 6 episodi, con circa 110 minuti totali di scene aggiuntive.\nConsiderato il grande successo della serie, il cinema statunitense ha successivamente creato un nuovo adattamento per il grande schermo del primo episodio, intitolato \"Millennium - Uomini che odiano le donne\" (\"The Girl with the Dragon Tattoo\"), diretto dal regista David Fincher, interpretato dagli attori Daniel Craig e Rooney Mara e uscito nella sale statunitensi il 21 dicembre 2011 e in quelle italiane il 3 febbraio 2012. Il secondo film statunitense, \"Quello che non uccide\" (\"The Girl in the Spider's Web\"), prodotto dalla Sony, \u00e8 tratto dal quarto romanzo della serie. Mikael Blomkvist \u00e8 interpretato dall'attore svedese Sverrir Gudnason e Lisbeth Salander dall'attrice britannica Claire Foy. Il film \u00e8 stato presentato alla Festa del Cinema di Roma 2018 il 24 ottobre ed \u00e8 stato distribuito nelle sale cinematografiche statunitensi a partire dal 9 novembre 2018, mentre in quelle italiane dal 31 ottobre dello stesso anno."}
{"id": "2067550", "revid": "216538", "url": "https://it.wikipedia.org/wiki?curid=2067550", "title": "Sonoro", "text": ""}
{"id": "2067551", "revid": "729019", "url": "https://it.wikipedia.org/wiki?curid=2067551", "title": "Futuna (Vanuatu)", "text": "Futuna \u00e8 un'isola situata nell'Oceano Pacifico e appartenente alla provincia di Tafea (Vanuatu). Fa parte della Polinesia periferica.\n\u00c8 l'isola pi\u00f9 orientale dell'arcipelago e si \u00e8 formata nel pleistocene, almeno 11.000 anni, fa nel corso dell'eruzione di un vulcano sottomarino.\nRaggiunge un'altitudine massima di 666\u00a0m s.l.m. e talvolta \u00e8 chiamata Futuna occidentale per distinguerla dall'isola di Futuna appartenente all'arcipelago di Wallis e Futuna."}
{"id": "2067552", "revid": "1409041", "url": "https://it.wikipedia.org/wiki?curid=2067552", "title": "BeagleBoard", "text": "La BeagleBoard \u00e8 un computer su singola scheda, progettato per mantenere bassi i costi di vendita e di esercizio, pur offrendo prestazioni e connettivit\u00e0 prossime a quelle di un laptop. Infatti, la BeagleBoard si basa su un potente system-on-a-chip prodotto dalla Texas Instruments, l'OMAP3530, che offre prestazioni elevate grazie al potente microprocessore superscalare ARM Cortex TM -A8 da 600\u00a0MHz con coprocessore NEON TM SIMD e alle elevate prestazioni audio/video garantite dal processore di segnale digitale TMS320C64x+ TM da 430\u00a0MHz e dall'acceleratore grafico 2D/3D OpenGL ES 2.0, in grado di generare 10 milioni di poligoni al secondo.\nUna caratteristica peculiare della BeagleBoard \u00e8 il carattere \"open\" dell'intero progetto: ricca documentazione hardware accessibile a tutti, una comunit\u00e0 open source in forte crescita e ampia possibilit\u00e0 di innovare."}
{"id": "2067555", "revid": "287204", "url": "https://it.wikipedia.org/wiki?curid=2067555", "title": "24128 Hipsman", "text": "24128 Hipsman \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3911137\u00a0UA e da un'eccentricit\u00e0 di 0,1523393, inclinata di 2,11443\u00b0 rispetto all'eclittica.\nL'asteroide \u00e8 dedicato a Edward Hipsman, finalista nel 2008 del concorso \"Science Talent Search\" dell'Intel."}
{"id": "2067556", "revid": "15756", "url": "https://it.wikipedia.org/wiki?curid=2067556", "title": "Trentino Volley 2004-2005", "text": ""}
{"id": "2067559", "revid": "116779628", "url": "https://it.wikipedia.org/wiki?curid=2067559", "title": "Blas de Lezo", "text": "Combatt\u00e9 con successo nella guerra di successione spagnola (1711 \u2013 1714) ed nella guerra anglo-spagnola dal 1739 al 1742, nel corso della quale difese la citt\u00e0 colombiana di Cartagena dall'attacco combinato della marina e della fanteria inglese. I soprannomi gli sono stati attribuiti a seguito delle numerose protesi lignee che dovette usare a causa delle ferite subite in combattimento.\nBiografia.\nLe esperienze giovanili.\nEgli inizi\u00f2 la sua carriera militare nel 1701 come aspirante guardiamarina nella marina di Francia. Nel 1704, nel corso della guerra di successione spagnola, combatt\u00e9 nella battaglia di V\u00e9lez M\u00e1laga, che vide una flotta franco-spagnola sconfiggere la flotta anglo-olandese. In questa battaglia Blas perse la sua gamba sinistra.\nDopo la promozione ad alfiere Blas partecip\u00f2 alle battaglie di Pe\u00f1\u00edscola e di Palermo. A seguito di queste ricevette la promozione a guardiamarina. Nel successivo Assedio di Tolone (1707) perse l'occhio sinistro.\nPi\u00f9 tardi si distinse come comandante di vari convogli navali poich\u00e9 gli riusc\u00ec di ingannare, con abili manovre, le navi inglesi che incrociavano lungo le coste catalane. \nDal 1711 serv\u00ec nella flotta militare spagnola al comando dell'ammiraglio Andr\u00e9s Pez.\nNel 1713 fu promosso al grado di capitano. Nell'anno seguente, durante l'assedio di Barcellona, perse in combattimento il braccio destro.\nPoco dopo, al comando di una fregata spagnola, si impadron\u00ec di ben 11 navi britanniche fra le quali la \"Stanhope\".\nLe operazioni nel Pacifico.\nVerso la fine della guerra di successione spagnola Blas ricevette il comando della nave ammiraglia \"Lanfranco\" ed il 16 febbraio 1723 gli fu affidato il comando della flotta spagnola dei mari del sud.\nCon queste navi combatt\u00e9 con successo la pirateria inglese ed olandese che operava lungo le coste americane del Pacifico. In queste battaglie si impadron\u00ec di 12 navi avversarie. Nel 1725 si spos\u00f2 in Per\u00f9.\nIl comando della flotta del Mediterraneo.\nNel 1730 ritorn\u00f2 in Spagna ove fu nominato comandante in capo della flotta spagnola del Mediterraneo. Il suo primo incarico fu quello di condurre una campagna contro la Repubblica di Genova con lo scopo di esigere il pagamento della somma di 12 milioni di \"pesos\" che una banca genovese doveva alla Spagna. Risultato che egli ottenne con la minaccia di sottoporre la citt\u00e0 a bombardamento dal mare.\nNel 1732 egli condusse valorosamente insieme a Giuseppe Carrillo de Albornoz, duca di Montemar, a bordo della \"Santiago\", una spedizione contro la citt\u00e0 barbaresca di Orano, che assal\u00ec con una formazione di battaglia costituita di 54 navi ed equipaggiata con 30.000 uomini e che poi occup\u00f2. Tuttavia il comandante nemico, Bay Hassan, riusc\u00ec a riunire nuovamente le sue truppe trasformandosi cos\u00ec in assediante della citt\u00e0. Blas venne in soccorso alla citt\u00e0 con sei navi e 5.000 soldati annientando, dopo una dura battaglia, la forza di combattimento nemica, costituita prevalentemente da corsari barbareschi. \nDopo questo successo si spost\u00f2 verso la base militare principale dei corsari nella baia di Mostegan, costituita da due forti e difesa da 4.000 uomini, danneggiandola gravemente e provocando pesanti perdite tra i difensori.\nNei mesi successivi Blas instaur\u00f2 un blocco navale per poter bloccare il ritorno ottomano in Algeria, il che gli diede il tempo sufficiente per provvedere alle opere di difesa della citt\u00e0 di Orano. Tuttavia, a causa di un'epidemia scoppiata fra la truppa, dovette rientrare con le sue navi a Cadice. \nNel 1734 Blas de Lezo fu nominato dal re di Spagna, Filippo V, tenente generale della flotta.\nIl ritorno in America e la morte.\nNel 1737 egli, con le navi \"Fuerte\" e \"Conquistador\" torn\u00f2 in America, ove assunse la carica di comandante generale di Cartagena in Colombia. Egli difese con successo nel 1741, nel corso della guerra anglo-spagnola dal 1739 al 1742 (detta anche \"guerra dell'orecchio di Jenkins\") la citt\u00e0 contro la flotta dell'ammiraglio inglese Vernon nella omonima battaglia. \nQuando all'inizio del gennaio 1741 una serie di reggimenti di fanteria inglese attraversarono l'Atlantico diretti a Giamaica, divennero possibili per la prima volta grossi attacchi ai punti strategici del sistema di trasporti spagnolo. Poich\u00e9 Giamaica era troppo lontana da L'Avana per poterle difendere entrambe, un attacco al Cartagena pareva quello che aveva maggiori probabilit\u00e0 di successo. Il viceammiraglio inglese Vernon dirigeva le operazioni della flotta mentre la fanteria era posta agli ordini del generale Thomas Wentworth.\nLa flotta d'invasione inglese al comando del Vernon era costituita da 186 navi, fra le quali vi erano navi di linea, fregate, cannoniere e navi da trasporto, con un totale di 23.000 uomini e 2.000 cannoni. Blas de Lezo disponeva solo di 3.000 soldati regolari, di 600 arcieri indiani e della truppa di sei fregate. Nonostante la soverchiante superiorit\u00e0 numerica del nemico, Blas pot\u00e9 contare sulle potenti fortificazioni della citt\u00e0 di Cartagena, che egli stesso aveva fatto rafforzare, oltre che sulla sua personale esperienza di ben ventidue battaglie combattute.\nLa battaglia di Cartagena dur\u00f2 dal 9 marzo al 9 maggio 1741 e termin\u00f2 con la sconfitta degli inglesi ai quali non riusc\u00ec di cacciare gli spagnoli dalla citt\u00e0. Il fallimento dell'impresa inglese d'invasione assicur\u00f2 alla Spagna il mantenimento della supremazia in una grossa parte delle Americhe. \nL'ammiraglio Blas de Lezo fu gravemente ferito nel corso dell'assedio e mor\u00ec nella citt\u00e0 stessa a seguito delle ferite riportate tre mesi dopo che l'assedio era stato levato. Venne col\u00e0 sepolto con tutti gli onori del suo rango.\nBibliografia.\nIn spagnolo:"}
{"id": "2067577", "revid": "282094", "url": "https://it.wikipedia.org/wiki?curid=2067577", "title": "Jean-Baptiste-Marie Pierre", "text": "Biografia.\nFu allievo di Charles-Joseph Natoire all'Acad\u00e9mie royale de peinture et de sculpture e dipinse il proprio autoritratto gi\u00e0 nel 1732. Come vincitore del grand prix di pittura dell'Accademia nel 1734, soggiorn\u00f2 dal 1735 al 1740 all'Acad\u00e9mie de France \u00e0 Rome, allora diretta da Nicolas Vleughels e poi da Jean-Fran\u00e7ois de Troy, per studiare l'arte italiana e i monumenti antichi.\nTornato a Parigi, ottenne l'accettazione (\"agr\u00e9ment\") all'Accademia di pittura il 29 aprile 1741 \u2013 equivalente al diritto di esporre ai Salons ufficiali\u00a0\u2013 e divenne accademico il 31 marzo 1742. Per tutti gli anni quaranta Pierre brill\u00f2 in ogni genere di pittura e ottenne numerose commissioni sia private che reali ed ecclesiastiche. Le opere da lui presentate ai \"Salons\" mostrano grande variet\u00e0 di generi: dalle \"bambocciate\" alle composizioni religiose, storiche e mitologiche, accolte sempre con grande successo.\nDivenne cos\u00ec professore aggiunto nel 1744 e professore ordinario nel 1748. Nel 1752 \u00e8 primo pittore del duca d'Orl\u00e9ans e produce molti disegni per i nuovi appartamenti del Palais-Royal dove dipinge il soffitto di una sala con \"L'Apoteosi di Psych\u00e9\". Nel 1754 decora il teatro privato del duca d'Orl\u00e9ans nel faubourg Saint-Martin; nel castello di Saint-Cloud affresca nel 1768 un soffitto con il tema di \"Rinaldo e Armida\" e dal 1752 al 1757 due cupole della chiesa di Saint-Roch con \"Il trionfo della religione\" e l'\"Assunzione della Vergine\", che viene indicato essere il suo capolavoro.\nNel 1761 fu nominato cavaliere dell'Ordine di San Michele, nel 1770 diviene primo pittore del re, succedendo a Fran\u00e7ois Boucher e sovrintendente della Manifattura dei Gobelins. Per vent'anni, col marchese de Marigny, l'abate Terray e soprattutto con il conte d'Angiviller, egli esercita un influsso determinante sull'arte e gli artisti del suo tempo. Le sue ultime realizzazioni furono compiute a Choisy, al Petit Trianon e al castello di Marly. Mor\u00ec nel 1789, alla vigilia della Rivoluzione.\nDiderot fu molto severo con lui. Nelle sue note sul \"Salon\" del 1763 scrisse che Pierre \u00abda una dozzina d'anni \u00e8 andato degenerando e la sua tracotanza si \u00e8 accresciuta man mano che il suo talento diminuiva. Oggi \u00e8 il pi\u00f9 vano e il pi\u00f9 piatto dei nostri artisti\u00bb.\nTra gli allievi di Pierre si contano \u00c9tienne-Louis Boull\u00e9e, Louis-Jacques Durameau, \u00c9tienne de La Vall\u00e9e Poussin, Jean-Jacques-Fran\u00e7ois Le Barbier, Antoine Vestier, Hughes Taraval."}
{"id": "2067580", "revid": "287204", "url": "https://it.wikipedia.org/wiki?curid=2067580", "title": "16479 Paulze", "text": "16479 Paulze \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,9826721\u00a0UA e da un'eccentricit\u00e0 di 0,1057758, inclinata di 10,39758\u00b0 rispetto all'eclittica.\nL'asteroide \u00e8 dedicato alla pittrice francese Marie-Anne Pierrette Paulze."}
{"id": "2067585", "revid": "15756", "url": "https://it.wikipedia.org/wiki?curid=2067585", "title": "Trentino Volley 2006-2007", "text": ""}
{"id": "2067587", "revid": "438678", "url": "https://it.wikipedia.org/wiki?curid=2067587", "title": "It's Raining Again", "text": "It's Raining Again \u00e8 una canzone registrata dai Supertramp, ed estratta come singolo dal loro album del 1982 \"...Famous Last Words...\".\nLa canzone fu scritta da Roger Hodgson, e racconta di una persona in cerca di una nuova storia d'amore, dopo la fine di un altro rapporto.\nIl singolo debutt\u00f2 nella Billboard Hot 100 alla posizione 31, diventando la pi\u00f9 alta nuova entrata di tutto il 1982, e raggiungendo il suo massimo alla posizione numero 11.\nNella versione del brano registrata in studio, tutti i cori sono stati interpretati dal cantante principale del gruppo, Roger Hodgson, bench\u00e9 nelle esibizioni \"live\" si fece accompagnare da John Helliwell e Scott Page.\nDurante l'assolo di sassofono che accompagna il finale del brano, si pu\u00f2 udire un coro di bambini che canta la filastrocca \"It's raining, it's pouring, the old man is snoring\" fino alla fine della traccia.\nIl video prodotto per \"It's Raining Again\", fu diretto dal regista Russell Mulcahy che in seguito diverr\u00e0 celebre per la regia del film \"Highlander - l'ultimo immortale\"."}
{"id": "2067590", "revid": "1305772", "url": "https://it.wikipedia.org/wiki?curid=2067590", "title": "Martin Potter", "text": "Esistono pi\u00f9 persone di nome Martin Potter:"}
{"id": "2067592", "revid": "834", "url": "https://it.wikipedia.org/wiki?curid=2067592", "title": "Martin Potter (surfer)", "text": ""}
{"id": "2067597", "revid": "729019", "url": "https://it.wikipedia.org/wiki?curid=2067597", "title": "Servicio A\u00e9ronautico del Ej\u00e9rcito", "text": "Il Servicio A\u00e9ronautico del Ej\u00e9rcito, in spagnolo \"Servizio aeronautico dell'esercito\", era l'aeronautica militare dell'Argentina nel periodo 1912 - 1945 ed allora parte integrante delle forze armate argentine.\nNel 1945, ridenominata Fuerza A\u00e9rea Argentina, acquisisce l'autonomia dall'Ej\u00e9rcito Argentino continuando le tradizioni aeronautiche della precedente forza aerea."}
{"id": "2067599", "revid": "486946", "url": "https://it.wikipedia.org/wiki?curid=2067599", "title": "Tirgu Mures", "text": ""}
{"id": "2067602", "revid": "61051", "url": "https://it.wikipedia.org/wiki?curid=2067602", "title": "Servizio aeronautico dell'Esercito (argentino)", "text": ""}
{"id": "2067603", "revid": "339392", "url": "https://it.wikipedia.org/wiki?curid=2067603", "title": "Programma Orizzonte (fregata)", "text": ""}
{"id": "2067610", "revid": "57342", "url": "https://it.wikipedia.org/wiki?curid=2067610", "title": "Gaius Helen Mohiam", "text": "Gaius Helen Mohiam \u00e8 un personaggio della Saga di Dune creato da Frank Herbert. \u00c8 la Reverenda Madre della sorellanza Bene Gesserit e compare per la prima volta nel romanzo \"Dune\" e nel suo seguito \"Messia di Dune\". Ha un ruolo maggiore nel prequel \"Il preludio a Dune\" (trilogia scritta da Brian Herbert e Kevin J. Anderson).\nNel romanzo \"Dune\" viene cos\u00ec descritta, vista attraverso gli occhi del barone Vladimir Harkonnen:\nCome Reverenda Madre della sorellanza Bene Gesserit il suo ruolo \u00e8 di vegliare affinch\u00e9 il complesso processo di selezione biologica, in atto da pi\u00f9 di 90 generazioni, si svolga secondo le regole decise dall'organizzazione onde portare alla creazione dello Kwisatz Haderach, un maschio Bene Gesserit i cui poteri saranno in grado di varcare i limiti dello spazio e del tempo.\nIn realt\u00e0 sub\u00ec uno smacco cocente. Sotto il nome fittizio di Tanidia Nerus, Mohiam aveva infatti generato Lady Jessica accoppiandosi con il Barone Vladimir Harkonnen. L'aveva in seguito addestrata come propria pupilla affinch\u00e9, sposando il duca Leto Atreides, mettesse al mondo una femmina che si sarebbe a sua volta unita al nipote del Barone, Feyd-Rautha. Da questa unione con grande probabilit\u00e0 sarebbe nato finalmente lo Kwisatz Haderach. Ma Jessica disobbed\u00ec, generando a Leto un figlio maschio, Paul Atreides e mettendo in forse il piano secolare.\nVi era la possibilit\u00e0 che proprio Paul potesse essere lo Kwisatz Haderach, una generazione prima del previsto. All'inizio di \"Dune\" la Reverenda Madre mette alla prova il ragazzo mediante il Gom Jabbar, un'ordalia che solo gli eletti riescono a superare, e nonostante Paul resista a questa prova pi\u00f9 di qualsiasi altro ella continua a dubitare sul fatto che egli possa essere il tanto atteso predestinato. Ma pur dimostrando di essere l'eletto Paul seguir\u00e0 una strada molto distante da quella che le Bene Gesserit pensavano di fargli percorrere.\nInoltre Jessica ha generato Alia, che le Bene Gesserit considerano un abominio avendo subito l'agonia della spezia ancora prima di nascere quando sua madre aveva bevuto l'essenza di spezia ed avendo cos\u00ec assorbito nella sua mente i ricordi e la sapienza di tutte le Reverende Madri dei secoli passati. Tutto ci\u00f2 viene narrato in \"Dune\", primo libro della saga.\nLa Reverenda Madre Gaius Helen Mohiam pensa per\u00f2 che sia ancora possibile salvare la linea genetica degli Atreides facendo accoppiare Paul con la legittima moglie, la principessa Irulan anch'essa Bene Gesserit, figlia del deposto imperatore Shaddam IV, sposata da Paul solo per ragioni politiche, ma con la quale egli non vuole avere rapporti, considerando sua vera sposa Chani con cui aveva instaurato un rapporto dai lontani anni dell'esilio tra i Fremen.\nDi fronte alla cocciutaggine di Paul la Reverenda Madre aderisce ad un complotto contro la casa Atreides cui partecipano, oltre alle Bene Gesserit, le altre organizzazioni universali: la Gilda, detentrice del monopolio dei viaggi spaziali, e i Tleilaxu detentori di tecnologie bio-genetiche uniche. Questo la porter\u00e0 alla morte per mano di Stilgar, nonostante gli ordini di Paul."}
{"id": "2067613", "revid": "438678", "url": "https://it.wikipedia.org/wiki?curid=2067613", "title": "Ordinamento delle frittelle", "text": "L'ordinamento delle frittelle (nella letteratura in lingua inglese, \"Pancake sorting\" oppure \"prefix reversal\") \u00e8 una variante degli algoritmi di ordinamento in cui l'unica operazione ammessa \u00e8 invertire gli elementi di una parte iniziale (un \"prefisso\") della successione. A differenza di un algoritmo di ordinamento tradizionale, che cerca di ordinare gli elementi della successione nel minor numero di confronti possibile, l'obiettivo in questo caso \u00e8 di ordinare gli elementi nel numero minore possibile di inversioni. Questa operazione pu\u00f2 essere visualizzata pensando a una pila di frittelle (da cui il nome), in cui \u00e8 possibile prendere le \"k\" frittelle pi\u00f9 in alto e rovesciarle.\nSi sa che l'algoritmo pi\u00f9 veloce per ordinare \"n\" valori ha bisogno di un numero di operazioni compreso tra (17/16)\"n\" e (5/3)\"n\", ma non si conosce il valore esatto.\nUn semplice, ma niente affatto ottimale, algoritmo di ordinamento delle frittelle richiede al pi\u00f9 2\"n\"\u22123 inversioni. L'algoritmo consiste nell'usare un'inversione per portare in cima alla pila la frittella pi\u00f9 grande non ancora ordinata, usarne un'altra per metterla al suo posto corretto, e proseguire fino all'ordinamento completo. Non sono noti algoritmi precisi per calcolare esattamente il numero di inversioni richieste: i limiti indicati pi\u00f9 sopra risalgono al 1975, e hanno anche un interesse al di fuori della matematica, visto che uno degli autori dell'articolo che li ha dimostrati \u00e8 il fondatore di Microsoft, Bill Gates, insieme al proprio professore Christos Papadimitriou. Solo nel settembre 2008, un gruppo di ricercatori dell'University of Texas di Dallas ha annunciato di aver trovato un algoritmo pi\u00f9 efficiente. \nNel 2008, un gruppo di studenti ha costruito un computer batterico che pu\u00f2 risolvere un semplice esempio di ordinamento delle frittelle abbrustolite, programmando dei batteri \"E. coli\" in modo che invertano segmenti di DNA.\nOltre che per le sue applicazioni didattiche, il problema di ordinamento delle frittelle appare anche nelle applicazioni delle reti parallele di processori, perch\u00e9 fornisce un algoritmo ottimale di routing tra i vari processori.\nEsiste anche un problema correlato, l'Ordinamento delle frittelle abbrustolite (\"Burnt Pancake Problem\"), in cui occorre che alla fine dell'ordinamento il lato abbrustolito delle frittelle rimanga in basso. \nNumero di inversioni necessarie.\nNell'elenco seguente si possono vedere il numero di inversioni necessarie per pile da 1 a 12 elementi. Il primo termine di ogni riga indica il numero di elementi nella pila, i successivi il numero di permutazioni degli elementi che richiedono 0, 1, 2, . . . inversioni per ottenere l'ordine corretto."}
{"id": "2067616", "revid": "125982992", "url": "https://it.wikipedia.org/wiki?curid=2067616", "title": "Stazione di Firenze Castello", "text": "La stazione di Firenze Castello \u00e8 una stazione ferroviaria di Firenze, situata nell'omonimo quartiere, all'estrema periferia nord-ovest della citt\u00e0 di Firenze e di alcune zone del limitrofo comune di Sesto Fiorentino.\nSi trova sulle linee Bologna-Firenze (AV), Bologna-Firenze (linea storica) e Maria Antonia.\nStrutture e impianti.\nLa stazione dispone di 7 binari per il servizio passeggeri serviti da 4 banchine collegate da un sottopassaggio e coperte da pensiline nella parte centrale. I binari 1 e 2 fanno parte della linea AV Firenze-Bologna (i marciapiedi sono recintati) e sono in diretto collegamento alla Galleria Vaglia subito dopo i marciapiedi.\nI binari 3 e 4 fanno parte della linea Bologna-Firenze, i binari 5 e 6 fanno parte della linea Firenze-Lucca, il binario 8 (non esiste il binario 7) viene usato per incroci e precedenze. La stazione dispone inoltre di 10 binari per i treni merci.\nLa stazione \u00e8 dotata di biglietteria e sala d'attesa, ma a causa del contenimento dei costi sono costantemente indisponibili al pubblico. Esternamente \u00e8 presente una sola macchina automatica per l'emissione dei biglietti.\nServizi.\nLa stazione dispone di:\nIncidenti.\nIl 23 marzo 1998 un treno Pendolino ETR480 si \u00e8 scontrato un treno regionale provocando la morte di una persona ed il ferimento di 39. Per l'incidente furono condannati i due macchinisti del Pendolino in quanto non avrebbero rispettato la segnaletica.\nIl 3 ottobre 2008 un operatore intento ad eseguire lavori di manutenzione alla rete elettrica perse la vita nello scontro fra il carrello dove si trovava ed un altro in movimento."}
{"id": "2067627", "revid": "316609", "url": "https://it.wikipedia.org/wiki?curid=2067627", "title": "Jessie Mario", "text": ""}
{"id": "2067637", "revid": "16851", "url": "https://it.wikipedia.org/wiki?curid=2067637", "title": "Albero di classificazione", "text": ""}
{"id": "2067642", "revid": "1543377", "url": "https://it.wikipedia.org/wiki?curid=2067642", "title": "Indice Atkinson", "text": "L'indice di disuguaglianza di Atkinson \u00e8 un misuratore economico della disuguaglianza dei redditi creato da Anthony Barnes Atkinson.\nSi basa sul reddito pro-capite che, ove fosse condiviso da tutta la popolazione, genererebbe lo stesso livello di benessere che scaturisce dalla distribuzione dei redditi osservata.\nL'indice Atkinson \u00e8 definito come:\ndove formula_2 \u00e8 il reddito individuale (\"i\" = 1, 2, ..., \"N\") e formula_3 \u00e8 il reddito medio.\nBase teorica.\nL'indice Atkinson \u00e8 basato sulla teoria economica. Pu\u00f2 essere interpretato nel seguente modo. Siano formula_4 l'utilit\u00e0 sociale attuale e formula_5 il reddito che, se tutti gli individui avessero questa somma, da la medesima utilit\u00e0 sociale.\nPrendendo il caso di due individui, si pu\u00f2 rappresentare graficamente la costruzione dell'indice Atkinson.\nSe formula_6 \u00e8 il reddito del primo individuo e formula_7 quello del secondo, il reddito medio \u00e8 formula_8, cio\u00e8 la media aritmetica dei due redditi. Sia formula_9 una misura della disuguaglianza dei redditi basata sull'utilit\u00e0 sociale. Pu\u00f2 essere calcolata se si conosce l'utilit\u00e0 sociale (formula_10). Se questa misura deve essere indipendente dalla media dei redditi, la funzione di utilit\u00e0 sociale deve avere la forma seguente :\ndove formula_12 \u00e8 il numero di individui e formula_13 una costante da definire (con formula_14 per ottenere una curva di indifferenza concava). Atkinson propone di determinare formula_15 nel seguente modo. C'\u00e8 una persona con un reddito doppio dell'altra. Si prende 1 euro dalla persona ricca per dare formula_16 euro all'altra (il resto \u00e8 perso a causa dei costi amministrativi del prelevamento: costo dell'apparato fiscale per esempio). La parte persa aumenta quando la pressione fiscale \u00e8 forte. Per quale valore di formula_17 bisogna fermarsi? La risposta determina il valore di formula_15 secondo la formula formula_19. Se si ferma a 0.5 allora formula_15 \u00e8 uguale a uno e cos\u00ec di seguito.\nSe tutte le persone hanno il medesimo reddito formula_21 allora formula_22. Sostituendo formula_21 nella formula formula_9 si ottiene l'indice Atkinson.\nSe formula_25 allora la funzione di utilit\u00e0 sociale \u00e8 unicamente la somma dei redditi. La societ\u00e0 non \u00e8 interessata alla distribuzione dei redditi. Al contrario, se formula_26 allora la societ\u00e0 considera unicamente il reddito dell'individuo pi\u00f9 povero. Questa attitudine corrisponde alla teoria contrattuale della giustizia sociale sviluppata da John Rawls. Praticamente, si utilizzano dei valori tra 0.5 e 1.5.\nL'indice Atkinson \u00e8 una misura del guadagno potenziale (in termine di utilit\u00e0 sociale) di una ridistribuzione dei redditi. Se formula_27 \u00e8 uguale a 0.04 allora si pu\u00f2 ottenere la medesima utilit\u00e0 sociale con solo il 96% del reddito totale [formula_28].\nL'indice Atkinson rivela una differenza nella ripartizione nei redditi bassi rispetto ad una differenza nei redditi alti, ci\u00f2 che non \u00e8 il caso dell'indice di Gini, pi\u00f9 conosciuto. Prendiamo il caso di tre societ\u00e0 con quattro impiegati. Rispetto alla societ\u00e0 A, la societ\u00e0 B ha una disuguaglianza pi\u00f9 forte nei redditi bassi mentre la societ\u00e0 C ha una disuguaglianza pi\u00f9 forte nei redditi alti.\nL'indice di Gini aumenta da 0.25 a 0.275 passando da A a B o da A a C. Al contrario l'indice Atkinson (con formula_29) passa da 0.175 per A a 0.344 per B mentre che per C l'indice \u00e8 di 0.190. L'aumento \u00e8 pi\u00f9 debole."}
{"id": "2067643", "revid": "124123", "url": "https://it.wikipedia.org/wiki?curid=2067643", "title": "Warren Siegel", "text": "Nato nel 1952 nel Michigan da genitori emigrati dalla lontana Ucraina, da piccolo sviluppa interesse per la matematica e la chimica, per poi passare in futuro allo studio approfondito della fisica.\nSiegel insegna presso l'Istituto di Fisica Teorica dell'Universit\u00e0 statale di New York, dove lavora sulla fisica delle alte energie, la teoria delle stringhe e la supersimmetria, applicando metodi noti ad aree in corso di sviluppo. \nLe sue attuali ricerche tentano di sviluppare in maniera esplicita la relazione tra la cromodinamica quantistica e le stringhe. \u00c8 autore di numerosi manuali sulla teoria dei campi, sia classica e che quantistica."}
{"id": "2067645", "revid": "729019", "url": "https://it.wikipedia.org/wiki?curid=2067645", "title": "Italian Heavyweight Championship", "text": "L'Italian Heavyweight Championship \u00e8 il principale titolo difeso nella federazione Italian Championship Wrestling (ICW).\nStoria.\nIl titolo venne assegnato per la prima volta nel 2001 quando venne organizzato un torneo per stabilirne il detentore e che culmin\u00f2 con la vittoria in finale di Frost che sconfiggendo Raiss ne divenne il primo campione."}
{"id": "2067651", "revid": "111319", "url": "https://it.wikipedia.org/wiki?curid=2067651", "title": "Montezuma (Minas Gerais)", "text": ""}
{"id": "2067656", "revid": "183694", "url": "https://it.wikipedia.org/wiki?curid=2067656", "title": "Achille Tartaro", "text": " Si \u00e8 dedicato principalmente allo studio della letteratura italiana del Trecento, di Dante Alighieri e di Giacomo Leopardi.\nBiografia.\nFu allievo di Natalino Sapegno. Ha insegnato letteratura italiana negli atenei di Salerno e di L'Aquila. Ha tenuto corsi e seminari in numerose facolt\u00e0 italiane e straniere. \u00c8 stato titolare della cattedra di Letteratura italiana all'Universit\u00e0 La Sapienza di Roma, ricoprendo anche la carica di Preside della Facolt\u00e0 di Lettere e Filosofia e tenendo l'insegnamento di Filologia e critica dantesca. Ha insegnato Letteratura europea all'Universit\u00e0 degli studi Suor Orsola Benincasa di Napoli.\nConsigliere della Casa di Dante e collaboratore dell'Istituto dell'Enciclopedia Italiana. Membro della Giunta Nazionale per le celebrazioni del secondo centenario della nascita di Leopardi, ha collaborato a molte iniziative del CNSL, in Italia e all'estero.\nDal 1992 al 1996 \u00e8 stato presidente della Fondazione Natalino Sapegno.\nHa fatto parte del comitato scientifico della Sezione di studi danteschi \"Bruno Nardi\" dell'Istituto Storico Italiano per il Medioevo.\nHa curato per molti anni la sezione bibliografica relativa al Trecento de \"La Rassegna della letteratura italiana\".\n\u00c8 stato membro del comitato d'onore de \"L'Alighieri. Rassegna dantesca\"; del consiglio direttivo di \"Esperienze Letterarie\", rivista trimestrale di critica e cultura; del comitato scientifico de \"La Cultura\" e de \"L'Ellisse. Studi storici di letteratura italiana\"."}
{"id": "2067658", "revid": "111319", "url": "https://it.wikipedia.org/wiki?curid=2067658", "title": "Nazareno (Minas Gerais)", "text": ""}
{"id": "2067665", "revid": "1305772", "url": "https://it.wikipedia.org/wiki?curid=2067665", "title": "Lost!", "text": "Lost! \u00e8 un singolo del gruppo musicale britannico Coldplay, pubblicato il 7 novembre 2008 come terzo estratto dal quarto album in studio \"Viva la vida or Death and All His Friends\".\nDescrizione.\nDopo la pubblicazione dell'album \"Viva la vida or Death and All His Friends\" i Coldplay hanno rivelato che il brano \"Sing\", dei Blur, presente in \"Leisure\" (1991), \u00e8 stata la principale fonte di ispirazione per la composizione di \"Lost!\".\nVideo musicale.\nIl videoclip \u00e8 stato presentato ufficialmente sul sito ufficiale dei Coldplay il 26 settembre 2008. Filmato da Mat Whitecross, il video \u00e8 la registrazione di una esibizione dal vivo del gruppo allo \"United Center\" di Chicago, Illinois.\nI Coldplay hanno anche tenuto un concorso nel quale i fan inviavano un video realizzato in casa per la versione acustica di \"Lost!\". Il vincitore \u00e8 stato premiato con un paio di biglietti \"ultra-VIP\" per uno dei concerti del gruppo a Londra, che include un pass per il dietro le quinte. I video dei partecipanti sono stati inseriti nel sito del gruppo."}
{"id": "2067672", "revid": "124428938", "url": "https://it.wikipedia.org/wiki?curid=2067672", "title": "Laurel &amp; Hardy - Due teste senza cervello", "text": "Laurel &amp; Hardy - Due teste senza cervello \u00e8 un programma televisivo documentario del 1985 ideato e diretto da Giancarlo Governi, con la collaborazione di Alberto Orsi e le musiche di Piero Montanari, andato in onda su Rai 1 in prima serata per 12 puntate dal 12 luglio al 27 settembre, dedicato alla coppia comica Stanlio e Ollio e alla storia umana e artistica dei due attori Stan Laurel e Oliver Hardy.\nContenuti.\nConsiste in 12 puntate nelle quali la voce narrante \u00e8 il doppiatore Luigi La Monica accompagnato da Sergio Graziani ed altri.\nProdotto a met\u00e0 degli anni ottanta, fu ideato da una chiacchierata fra l'attore Alberto Sordi e il regista Giancarlo Governi: Sordi raccont\u00f2 del suo incontro con Oliver Hardy, avvennuto nel 1950 a seguito di una promozione del film Atollo K (ultimo film di Stanlio e Ollio) e sugger\u00ec che sarebbe stato interessante raccontare in TV la storia di Laurel &amp; Hardy. L\u2019idea piacque a Governi che part\u00ec per l\u2019America con lo scopo di approfondire la vita della coppia e torn\u00f2 con pellicole di molti film della coppia ancora inediti in Italia e con molte interviste e curiosit\u00e0. Governi convinse la RAI ad acquistare tutte le comiche mancanti e inedite dei due attori che, essendo o mute o solo in lingua inglese, venne sonorizzate o ridoppiate. Per la colonna sonora venne chiamato il maestro Piero Montanari, che aveva gi\u00e0 lavorato in altre trasmissioni di Governi come \u201cSupergulp!\u201d e \"Il pianeta Tot\u00f2\u201d, mentre per le voci vennero scelti Giorgio Ariani (Ollio) ed Enzo Garinei (Stanlio) che, a quei tempi, si esibivano in teatro con lo spettacolo \"Bentornati Stanlio e Ollio\" in cui facevano l'imitazione di Stan e Babe.\nIn ogni puntata venivano cos\u00ec trasmesse comiche mute o sonore e scene dai numerosi lungometraggi intervallate da interviste col produttore Hal Roach, col biografo ufficiale di Laurel &amp; Hardy, John McCabe, con l'autore delle musiche di quasi tutti i loro film tra cui \"Dance Of The Cuckoos\" - la sigletta che li identifica - Marvin T. Hatley, con i doppiatori storici Mauro Zambuto (Stanlio) e Alberto Sordi (Ollio), con Romano Mussolini, figlio di Benito Mussolini, il quale era solito vedere le comiche della Coppia nel cinema approntato a Villa Torlonia a Roma, ed altri famosi attori del muto quali: Rosina Lawrence, Felix Knight.\nAd oggi \u00e8 considerato il programma in assoluto pi\u00f9 completo sulla storia umana ed artistica di Stan Laurel ed Oliver Hardy. \u201cDue teste senza cervello\u201d ebbe poi nel 1988 una riedizione che consisteva in 13 puntate da 50 minuti circa (una in pi\u00f9 dell'edizione originale del 1985 nella quale ogni puntata durava pi\u00f9 o meno un\u2019ora e un quarto). Qui la sigla di coda era un collage di canzoni di Stan e Babe, mentre nell'edizione 1985 la sigla di coda era una versione tradotta in italiano del brano \"Honolulu Baby\" cantata da Ariani e Garinei.\nI doppiatori.\nIn un'intervista in sala di doppiaggio di Alberto Sordi, l'attore romano racconta che i suoi esordi nell'ambiente dello spettacolo come interprete importante sono stati proprio quando super\u00f2 il provino per dare la voce a Ollio. L'interpretazione che ne fece contribu\u00ec largamente al successo del personaggio, con quel tocco di inglese maccheronico e surreale che Sordi confer\u00ec al personaggio. Tenne anche conto della voce originale di Ollio che, dato che a quel tempo non esisteva ancora il doppiaggio, recitava le scene col suo italiano storpiato e con gli accenti sbagliati. Infatti, le stesse scene che Stanlio e Ollio giravano, venivano ripetute nelle varie lingue, italiano compreso, per permettere la fruizione dei loro film nelle varie nazioni.\nMauro Zambuto, la voce di Stanlio, fece esattamente la stessa cosa per doppiare il suo personaggio, con la sua caratteristica vocina flebile e di falsetto, simpatica e piagnucolosa. Mauro era figlio d'arte perch\u00e9 suo padre, Gero Zambuto, fu il primo regista a lavorare con Tot\u00f2 nel suo film d'esordio, \"Fermo con le mani!\". Zambuto, dopo essere uscito definitivamente dall'ambiente dello spettacolo, si trasfer\u00ec negli Stati Uniti dove divenne docente della cattedra di ingegneria elettronica e dei computer presso il New Jersey Institute of Technology, di cui \u00e8 stato professore emerito fino alla morte.\nMauro Zambuto, che aveva due anni in pi\u00f9 di Alberto Sordi, mor\u00ec otto anni dopo di lui, cos\u00ec come Stan Laurel aveva due anni in pi\u00f9 di Oliver Hardy e mor\u00ec otto anni dopo di lui.\nLe voci che hanno ridoppiato Laurel &amp; Hardy nel programma sono di Enzo Garinei (Stanlio) e Giorgio Ariani (Ollio), in una imitazione dei due illustri predecessori.\nColonna sonora.\nLe musiche originali del programma sono state pubblicate, dopo 25 anni dalla messa in onda, ad aprile 2010, su un doppio compact disc a cura della \"Tenda\" Italiana \"Noi Siamo le Colonne\" appartenente all'associazione de \"I Figli del Deserto\", che rappresenta il fan club di Stanlio e Ollio nel mondo.\nOpere derivate.\nLa casa editrice italiana Magazzini Salani ha pubblicato nel giugno 2009 un cofanetto consistente nel libro di Giancarlo Governi con lo stesso titolo della trasmissione, pi\u00f9 due DVD con la \"summa\" delle 13 puntate (edizione 1988), contenente anche la versione integrale dell'audio in originale."}
{"id": "2067674", "revid": "767487", "url": "https://it.wikipedia.org/wiki?curid=2067674", "title": "Charles Rollin", "text": "Biografia.\nFiglio di un coltellinaio, ottenne una borsa di studio per frequentare i corsi di teologia nel collegio Du Plessis, senza prendere i voti. Vi divenne lettore nel 1683, professore di retorica nel 1687 e divenne nel 1688 professore di eloquenza al Coll\u00e8ge royal. \nNel 1694 fu rettore dell'Universit\u00e0 di Parigi e nel 1701 associato dell'Acad\u00e9mie royale des inscriptions et m\u00e9dailles, ma non riusc\u00ec ad essere ammesso all'Acad\u00e9mie fran\u00e7aise. \nNel 1696 diresse il collegio di Beauvais, portandolo all'eccellenza, ma dopo 15 anni fu bruscamente sostituito con l'accusa di giansenismo. Nel 1739 si pronunci\u00f2 nettamente contro la bolla \"Unigenitus\" con la quale papa Clemente XI condannava il giansenismo, e per questo motivo, destituito da ogni incarico, consacr\u00f2 gli ultimi due anni della sua vita al compimento della sua \"Storia romana\".\nOpere.\nPostume apparvero nel 1825 le \"\u0152uvres diverses\" e le \"\u0152uvres compl\u00e8tes\" in 30 volumi nel 1821-1827"}
{"id": "2067684", "revid": "1305772", "url": "https://it.wikipedia.org/wiki?curid=2067684", "title": "Kimberly Williams", "text": ""}
{"id": "2067688", "revid": "55935", "url": "https://it.wikipedia.org/wiki?curid=2067688", "title": "Ecclesiastico (Bibbia)", "text": ""}
{"id": "2067700", "revid": "599013", "url": "https://it.wikipedia.org/wiki?curid=2067700", "title": "Melchiorre Cartoni", "text": "Storia.\nNato in una famiglia di artisti marmorari romani, nel 1848 si arruol\u00f2 nella legione dei volontari per la prima guerra d'indipendenza italiana. Combatte a Vicenza sui colli Berici e fu ferito nella giornata del 10 giugno; l'anno seguente fu tra i difensori della Repubblica Romana sugli spalti del Gianicolo: durante la difesa del colle il suo nome fu citato all'ordine del giorno.\nCaduta la Repubblica dal 1850 al 1862 fece a Roma attivit\u00e0 d'agitatore e cospiratore, finendo carcerato nelle Carceri Nuove e di San Michele.\nIl 15 agosto 1862, imputato di complotto contro lo Stato, fugg\u00ec rimanendo poi nascosto in casa di parenti fino alla notte del 4 settembre in cui, approfittando dello scatenarsi di un violento temporale, pot\u00e9 uscire da Roma e, raggiungere il confine a Fiano Romano ove su di un battello trovato alla riva travers\u00f2 il Tevere in piena. Passato il confine si port\u00f2 a Rieti, poi a Perugia e Cortona ove fu ospite del Marchese Gualtiero. Peregrin\u00f2 per l'Italia prendendo contatto coi pi\u00f9 ferventi patrioti, torn\u00f2 a stabilirsi nell'Umbria risiedendo ora a Foligno ora a Terni, ora a Rieti; dal 1865 al 1870 risiedette quasi ininterrottamente a Poggio Moiano.\nEbbe dal Governo italiano incarichi importanti e di fiducia: presidente del comitato per l'emigrazione, organizz\u00f2 le squadre dei volontari romani per la campagna del 1866. Membro del Comitato Nazionale Romano nel 1867 fu attivo organizzatore della spedizione garibaldina di Mentana.\nNel periodo di residenza a Poggio Moiano la sua casa fu sempre aperta per accogliere emigrati e perseguitati politici, che in essa trovarono sempre ospitalit\u00e0.\nNel 1870, quando il Governo Italiano decise l'occupazione di Roma, egli fu col corpo di spedizione al campo e nei vari fatti d'armi; la mattina del 20 settembre rientrava nella citt\u00e0 per la Breccia di Porta Pia.\nTorn\u00f2 poi all'antico studio da marmorario e il suo busto scolpito da Giuseppe Tonnini nel 1920 venne posto lungo la passeggiata del Gianicolo."}
{"id": "2067711", "revid": "1728", "url": "https://it.wikipedia.org/wiki?curid=2067711", "title": "Idra (numismatica)", "text": ""}
{"id": "2067714", "revid": "599013", "url": "https://it.wikipedia.org/wiki?curid=2067714", "title": "Leonel S\u00e1nchez", "text": "Carriera.\nClub.\nInizia la carriera nelle giovanili dell'Universidad de Chile, nelle quali inizia a farsi notare come esterno sinistro. Debutta in prima squadra nel 1953 contro l'Everton, sotto la guida dell'allenatore Luis \u00c1lamos, che lo schiera costantemente, garantendo al club un periodo d'oro. La squadra di allora, soprannominata\u201c\"Ballet Azul\"\u201d conquist\u00f2 sei titoli nazionali, nel 1959, 1962, 1964, 1965, 1967 e 1969. Nonostante fosse stato contattato da numerosi club europei, rimase fino al 1969 alla \"U de Chile\".\nProprio nel 1969 passa al Colo-Colo, con il quale vince il campionato di calcio cileno del 1970. Nel 1971 passa al Club Deportivo Palestino, e successivamente si trasferisce al Ferrob\u00e1dminton, dove si ritira nel 1973\nA 68 anni ha giocato pochi minuti durante la partita di addio al calcio dell'ex nazionale cileno Luis Musrri.\nNazionale.\nCon la nazionale di calcio cilena ha giocato 85 volte, segnando 24 reti; debutta il 18 settembre 1955, al Maracan\u00e3, contro il . Ha partecipato al , dove con 4 reti si laurea capocannoniere insieme a Garrincha, Vav\u00e1, Fl\u00f3ri\u00e1n Albert, Ivanov e Jerkovic (\u00e8 l'unico fra questi ancora vivente). Durante la Battaglia di Santiago ha avuto uno scontro con l'italiano Mario David, che fu espulso per fallo di reazione."}
{"id": "2067715", "revid": "287204", "url": "https://it.wikipedia.org/wiki?curid=2067715", "title": "Leonel Sanchez", "text": ""}
{"id": "2067717", "revid": "320899", "url": "https://it.wikipedia.org/wiki?curid=2067717", "title": "Caoduro Diavoli Vicenza", "text": ""}
{"id": "2067718", "revid": "767487", "url": "https://it.wikipedia.org/wiki?curid=2067718", "title": "Hot Chocolate", "text": "Gli Hot Chocolate sono stati un gruppo britannico attivo dagli anni sessanta, e formato dal giamaicano Errol Brown.\nStoria degli Hot Chocolate.\nDebuttano nel mercato discografico con una cover reggae di un brano di John Lennon \"Give Peace A Chance\", con il quale ottengono un contratto con la Apple Records (la stessa casa discografica di Lennon).\nIl successo pi\u00f9 grande lo ottengono negli anni settanta, nell'epoca della musica disco, e principalmente grazie al brano \"You Sexy Thing\", che molti anni dopo sar\u00e0 utilizzato nella colonna sonora del film \"Full Monty\".\nLa formazione originale del gruppo si scioglier\u00e0 definitivamente nel 1986, bench\u00e9 nuovi membri continuino tutt'oggi a girare l'Europa in concerto.\nNel 2003 Errol Brown ha ricevuto un'onorificenza dall'Ordine dell'Impero britannico e nel 2004 \u00e8 stato premiato con l'Ivor Novello Award per il suo contributo alla musica britannica.\nIl loro brano Every 1's a Winner viene utilizzato nel film \"Un weekend da bamboccioni\" (\"Grown Ups\") in una delle scene principali. \nNel 2012 lo stesso brano viene utilizzato nel film Frances Ha di Noah Baumbach, e nel 2013 in Anchorman 2 con Will Ferrel.\nMembri del gruppo.\nIl seguente elenco comprende i membri degli \"Hot Chocolate\" nel periodo di maggior attivit\u00e0 del gruppo:"}
{"id": "2067719", "revid": "1086846", "url": "https://it.wikipedia.org/wiki?curid=2067719", "title": "Aston Villa Football Club 1895-1896", "text": "Questa voce raccoglie le informazioni riguardanti il Aston Villa Football Club nelle competizioni ufficiali della stagione 1895-1896.\nStagione.\nNonostante l'acquisto di Jimmy Crabtree, difensore di caratura internazionale, pagato 200 \u00a3., la stagione non inizi\u00f2 nel migliore dei modi per i \"Villans\". Il , grazie ad una serie di dieci vittorie interne, si iss\u00f2 primo in classifica fino a dicembre, con l'Aston terzo. Sei vittorie consecutive della squadra di Birmingham permise il sorpasso in classifica nei confronti dei \"Rams\", mantenendolo fino al termine del campionato, conquistando matematicamente il torneo il 4 aprile.\nNella stagione 1984-85, l'Aston villa vinse l'FA Cup. Durante la sua esposizione in una vetrina di Birmingham, nella notte tra l'11 e il 12 settembre, il trofeo fu rubato e mai pi\u00f9 ritrovato. Ad'oggi il mistero \u00e8 ancora irrisolto."}
{"id": "2067720", "revid": "66387", "url": "https://it.wikipedia.org/wiki?curid=2067720", "title": "Abitacolo (aeronautica)", "text": ""}
{"id": "2067738", "revid": "1305772", "url": "https://it.wikipedia.org/wiki?curid=2067738", "title": "Motore ibrido a due/quattro tempi", "text": "Un motore ibrido a due/quattro tempi, \u00e8 un motore termico raramente usato; \u00e8 un normale motore a quattro tempi con lubrificazione a perdere, tipica del motore a due tempi a ciclo loop.\nMotore a quattro tempi con ciclo a due tempi.\nSi tratta di un normale motore a quattro tempi, dove l'azionamento delle diverse valvole viene effettuato in modo tale da poter creare il ciclo a due tempi \"brevetto Orbital\", o motori 2/4 Sight che sono capaci di utilizzare entrambi i cicli, sia a due che a quattro tempi.\nIntroduzione.\nQuesto tipo di motore nato inizialmente per necessit\u00e0 belliche, anche a causa delle norme antinquinamento risulta essere un'alternativa al normale motore a quattro tempi per la sostituzione del motore a due tempi a ciclo loop.\nIl termine \"a 4 tempi\" deriva dal fatto che il motore \u00e8 fisicamente uguale a un motore a quattro tempi, mentre il termine \"a 2 tempi\" deriva dal fatto che tale motore riesce a effettuare anche il ciclo del due tempi.\nStoria.\nQuesto tipo di propulsione venne da un'idea di fine anni '80, dove il brevetto Orbital impiegato sui scooter 50 da Aprilia, Piaggio e Peugeot riusc\u00ec ad aumentare l'interesse per il ciclo a due tempi anche nel settore automobilistico, ma poi scemato per l'ostilit\u00e0 del mercato per queste propulsioni.\nIl progetto venne ripreso 15 anni dopo su alcuni motori a iniezione diretta, data la sua capacit\u00e0 nello stratificare la carica di combustibile (avere una maggiore carica di combustibile nella zona della candela e minore nel resto della camera di combustione). Nel frattempo con gli studi di questi motori vennero poi resi capaci di funzionare sia a quattro che a due tempi.\nFunzionamento/fasi del ciclo.\nIl ciclo termodinamico del motore a due tempi, come noto, si sviluppa completamente in una rotazione dell'albero motore.\nLa combustione avviene attorno al PMS (punto morto superiore), vi \u00e8 l'espansione, a circa met\u00e0 della corsa si apre la valvola di scarico (su un motore a quattro tempi si apre a circa i 2/3 3/4 della corsa) ed inizia l'espulsione dei gas in modo spontaneo, quando si arriva ai pressi del PMI (punto morto inferiore) si apre anche la valvola d'aspirazione, che permette ai gas freschi messi in pressione dal sistema di sovralimentazione di entrare nel cilindro ed effettuare il lavaggio.\nA circa met\u00e0 della corsa di risalita verso il PMS si hanno entrambe le valvole chiuse (su un motore a quattro tempi la valvola d'aspirazione si chiude a circa i 1/3 3/5 della corsa) ed inizia la compressione, arrivati ai pressi del PMS si ha l'accensione e la combustione che si protrae fino a poco oltre l'inizio della discesa del pistone al PMI, facendo riprendere il ciclo da capo.\nControlli.\nQuesti motori richiedono gli stessi controlli del motore a quattro tempi\nMotore a quattro tempi con carter pompa.\nSi tratta di un normale motore a quattro tempi, dove l'aspirazione della miscela aria, benzina e olio viene effettuata prima nel carter, per poter lubrificare le diverse parti del motore, poi viene aspirata nel motore.\nIntroduzione.\nQuesto tipo di motore nato inizialmente per necessit\u00e0 belliche, anche a causa delle norme antinquinamento risulta essere un'alternativa al normale motore a quattro tempi per la sostituzione del motore a due tempi a ciclo loop.\nIl termine \"a 4 tempi\" deriva dal fatto che la combustione avviene per quattro passaggi successivi:\nMentre il termine \"a 2 tempi\" deriva dal fatto che tale motore utilizza il medesimo sistema di lubrificazione del motore a due tempi a ciclo loop.\nStoria.\nQuesti tipo di motore \u00e8 stato inventato nella citt\u00e0 di Post Falls in Idaho intorno ai anni '80 e poi utilizzato dall'esercito americani sui veicoli leggeri migliorando le loro caratteristiche meccaniche.\nFunzionamento/fasi del ciclo.\nIl ciclo termodinamico del motore a quattro tempi, come noto si sviluppa completamente in due rotazioni dell'albero motore, ma in pi\u00f9 si ha l'aspirazione nel carte pompa (che s'interpone nell'aspirazione del motore) durante la risalita del pistone dal PMI al PMS, dove tale gas aspirato oltre a servire per la lubrificazione (del tipo a perdere) del manovellismo del motore, viene successivamente aspirato nel cilindro del motore durante la fase d'aspirazione.\nControlli.\nTale motore, a differenza del motore a quattro tempi, non richiede tanti controlli. Infatti, in presenza della lubrificazione tramite miscelatore \u00e8 sufficiente la spia dell'olio per indicare il livello dello stesso nel serbatoio; altrimenti, in assenza di sistema a miscelatore, il motore deve essere alimentato direttamente a miscela senza nemmeno il bisogno della spia olio; infine va controllato anche il livello dell'acqua del radiatore in presenza di raffreddamento a liquido.\nMotore a quattro tempi con lubrificazione a perdere.\nQuesta tipologia di motore sia dal punto di vista strutturale che del ciclo \u00e8 del tutto simile al classico motore a quattro tempi, ma si differenzia per la lubrificazione, che in questo caso \u00e8 del tipo a perdere e avviene grazie a una comunicazione della camera di manovellismo con il condotto d'aspirazione, permettendo l'aspirazione della miscela aria-benzina-olio quando la valvola a fungo d'aspirazione \u00e8 chiusa e il pistone risale, mentre si ha l'espulsione alla discesa del pistone al PMI, accentuata durante la fase d'aspirazione dove si ha l'apertura della valvola d'aspirazione e una forte riduzione della pressione nel condotto d'aspirazione.\nAccorgimenti.\nNei motori a due/quattro tempi ci sono degli accorgimenti per migliorare la funzionalit\u00e0 delle varie fasi e del rendimento globale del motore, che sono i medesimi per entrambe le tipologie di motore da cui prende spunto"}
{"id": "2067739", "revid": "729019", "url": "https://it.wikipedia.org/wiki?curid=2067739", "title": "Massimiliano Perziano", "text": "Biografia.\nNato e cresciuto a Treviso, esord\u00ec in massima serie con il Benetton, club nel quale, in 13 stagioni consecutive, vinse sei scudetti; passato all' per una stagione, nel 2004-05, torn\u00f2 a Treviso fino al 2007 vincendo altri due scudetti, per un totale di otto (pi\u00f9 due Coppe Italia e una Supercoppa).\nCon lo scudetto vinto nel 2007, il suo ottavo, Perziano divenne in assoluto il giocatore con pi\u00f9 titoli italiani al suo attivo nel dopoguerra; tale primato fu prima condiviso nel 2014 e, successivamente, nel 2015, superato da Salvatore Costanzo, attestatosi a quota 9.\nIn Nazionale Perziano vanta 10 presenze tra il 2000 e il 2001, sotto la gestione di Brad Johnstone; esord\u00ec contro la nel corso del \"tour\" di fine anno 2000 degli \"All Blacks\"; al suo attivo la presenza nel Sei Nazioni 2001.\nNel 2007 si trasfer\u00ec al e nel 2011, con il fallimento societario del club, si trasfer\u00ec al , dove termin\u00f2 la carriera professionistica."}
{"id": "2067744", "revid": "1543377", "url": "https://it.wikipedia.org/wiki?curid=2067744", "title": "Sci di fondo ai Giochi olimpici", "text": "Lo sci di fondo fa parte del programma olimpico invernale dalla prima edizione del 1924. Inizialmente riservato esclusivamente ad atleti di sesso maschile, a partire dai VI Giochi olimpici invernali di Oslo del 1952 sono state previste anche gare femminili. Attualmente si compone di 12 eventi. Dal 1924 al 1984 i Giochi olimpici hanno coinciso, in tutto o in parte, con le gare dei Campionati mondiali di sci nordico e le medaglie olimpiche conquistate, generalmente, avevano anche valenza iridata.A partire da alcune gare sono state corse a tecnica libera anzich\u00e9 nella tradizionale tecnica classica.\nPer le discipline maschili, una delle formule di gara pi\u00f9 antiche si \u00e8 disputata sulla distanza di 18\u00a0km fino a Oslo 1952, per passare a 15\u00a0km da . L'altra formula di gara pi\u00f9 antica, la \"gran fondo\", si \u00e8 sempre disputata sulla distanza di 50\u00a0km. Introdotta a Cortina d'Ampezzo 1956, la 30\u00a0km si \u00e8 disputata fino a . Ad fu introdotta una nuova gara su una distanza pi\u00f9 breve (10\u00a0km a tecnica classica), inizialmente in sostituzione della tradizionale 15\u00a0km. A Salt Lake City 2002 fu sostituita dalla \"sprint\" su distanza ancora pi\u00f9 breve. La gara a inseguimento debutt\u00f2 ad Albertville 1992.\nPer ci\u00f2 che concerne le discipline femminili, la 10\u00a0km fu introdotta a Oslo 1952. La gara sulla distanza di 20\u00a0km debutt\u00f2 a Sarajevo 1984; ad Albertville 1992 la distanza fu portata a 30\u00a0km. La 15\u00a0km\u00a0s disputa da Albertville 1992 a Salt Lake City 2002. A fu introdotta una nuova gara su una distanza pi\u00f9 breve, 5\u00a0km, e fu disputata fino a Ramsau . A Salt Lake City 2002 fu sostituita dalla sprint. La gara a inseguimento debutt\u00f2 ad Albertville 1992. Gli eventi a squadre, infine, videro la luce per gli uomini nel 1936, con la formula standard della 4x10km. Per le donne si pass\u00f2 dall'iniziale 3x5km del 1956 al 4x5km di . Lo sprint a quadre per ambo i sessi fu introdotto a .\nMedagliere.\nAggiornato a . In \"corsivo\" le nazioni (o squadre) non pi\u00f9 esistenti.\nAlbo d'oro.\nAtleti plurimedagliati.\nGli atleti che hanno vinto almeno sei medaglie olimpiche sono elencati di seguito, seguendo l'ordinamento di quantit\u00e0 e non di qualit\u00e0:"}
{"id": "2067746", "revid": "4175", "url": "https://it.wikipedia.org/wiki?curid=2067746", "title": "Amatori Catania", "text": ""}
{"id": "2067748", "revid": "297745", "url": "https://it.wikipedia.org/wiki?curid=2067748", "title": "Via Claudia Augusta Altinate", "text": ""}
{"id": "2067752", "revid": "38120", "url": "https://it.wikipedia.org/wiki?curid=2067752", "title": "Again and Again", "text": ""}
{"id": "2067753", "revid": "124745764", "url": "https://it.wikipedia.org/wiki?curid=2067753", "title": "Franca Tamantini", "text": "Biografia.\nFrequenta da bambina il corso di danza classica, presso il Teatro dell'Opera di Roma, diplomandosi a pieni voti, contemporaneamente essendo dotata di una naturale voce da soprano, studia canto e pianoforte, sino ad essere scelta da Luchino Visconti, nel 1948, per la parte di \"Imperia\" in \"Rosalinda o come vi piace\", dove si trover\u00e0 all'interno di una compagnia di grandi attori, tra cui Vittorio Gassman, Ruggero Ruggeri, Rina Morelli, Marcello Mastroianni.\nNel 1949, il regista cinematografico Fernando Cerchio la scrittura per il film \"Cenerentola\", dopo il quale saranno circa 40 le pellicole che la vedranno davanti alla cinepresa, tra cui la trilogia di \"Amici miei\". Sar\u00e0 soprattutto impegnata in spettacoli di variet\u00e0 come operette e commedie musicali, sia in teatro sia in televisione. Del 1996 \u00e8 la partecipazione, insieme ad un gruppo di oltre trenta attori, in \"Quer pasticciaccio brutto de via Merulana\", di Carlo Emilio Gadda, per la regia di Luca Ronconi. La sua ultima partecipazione \u00e8 nella miniserie televisiva \"Occhi verde veleno\" del 2001, poi abbandoner\u00e0 le scene, ritirandosi a vita privata."}
{"id": "2067754", "revid": "2179318", "url": "https://it.wikipedia.org/wiki?curid=2067754", "title": "Henri Giraud", "text": "Durante la seconda guerra mondiale diede un grande contributo alla Liberazione della Francia, restando per\u00f2 in secondo piano rispetto al generale de Gaulle, con il quale vi fu sempre una grande rivalit\u00e0 sia professionale sia politica. Personaggio quasi leggendario per le sue rocambolesche evasioni dalla prigionia tedesca nel corso delle due guerre mondiali, e ha sempre manifestato idee nazionaliste.\nDurante la seconda guerra mondiale ha combattuto strenuamente il nazismo ed \u00e8 stato il punto di riferimento della frangia della Resistenza francese che faceva capo ai militari insoddisfatti dell'alleanza di fatto del regime di Vichy con Hitler, l'Organizzazione di resistenza dell'esercito (ORA) del generale Aubert Fr\u00e8re.\nDal novembre 1942 \u00e8 stato comandante civile e militare dei territori francesi in Africa.\nDa giugno 1943, \u00e8 stato, con il generale de Gaulle, co-presidente del Comitato francese di Liberazione nazionale (CFLN), ma fu progressivamente estromesso da de Gaulle, fino a quando si ritir\u00f2 nel giugno 1944. Nel 1946 fu eletto deputato all'Assemblea nazionale con il Partito Repubblicano della Libert\u00e0.\n\u00c8 il padre del giornalista e storico francese Henri-Christian Giraud.\nBiografia.\nHenri Giraud, nato da genitori alsaziani, frequent\u00f2 l'Accademia militare di Saint Cyr, diplomandosi sottotenente nel 1900.\nDurante la prima guerra mondiale comand\u00f2 il 4\u00ba Reggimento Zuavi, fu ferito gravemente e catturato dai tedeschi nell'agosto 1914, dopo due mesi riusc\u00ec a scappare dall'ospedale militare e a rientrare in Francia passando per l'Olanda e l'Inghilterra.\nCombatt\u00e9 con molto valore a Malmaison e poi fu mandato a Costantinopoli con le truppe del generale d'Esperey.\nNel 1926 combatt\u00e9 in Marocco durante la guerra del Rif. Fu insegnante all'Accademia di Saint Cyr. Nel 1930 fu nominato generale di brigata e nel 1933 sed\u00f2 le rivolte berbere nel Tafilalet e nell'alto Atlante, per questo fu decorato con la Legion d'onore e promosso generale di divisione. Nel 1936 fu governatore militare di Metz. Nel 1939 divenne generale d'armata e gli fu dato il comando della 7\u00aa Armata.\nLa seconda guerra mondiale.\nAllo scoppio della seconda guerra mondiale faceva parte del Consiglio superiore di guerra, e in tale sede critic\u00f2 aspramente la tattica di combattimento con i carri armati proposta dal tenente colonnello de Gaulle.\nA partire dal 10 maggio 1940, al comando della 7\u00aa Armata, marci\u00f2 fino al confine olandese ma venne poi inaspettatamente trasferito il 15 maggio alla testa della 9\u00aa Armata che, schierata nelle Ardenne, era in situazione critica di fronte al massiccio attacco delle Panzer-Divisionen tedesche. Assunto il comando, tuttavia, il generale Giraud non pot\u00e9 ristabilire la situazione e al contrario venne catturato con il suo quartier generale gi\u00e0 il 17 maggio a Wassigny dai reparti corazzati nemici, ormai in avanzata incontrollabile.\nFu internato nella fortezza di K\u00f6nigstein vicino a Dresda, riservata agli alti gradi e chiamata anche \"la Bastiglia della Sassonia\". Si prepar\u00f2 allora accuratamente all'evasione, studiando il tedesco e le cartine topografiche dei dintorni, dopo due anni, il 17 aprile 1942, aiutato dai generali compagni di prigionia, riusc\u00ec a evadere calandosi dalla ripida parete rocciosa del castello, poi aiutato dalla rete del SOE riusc\u00ec a raggiungere in treno la Svizzera e poi la Francia di Vichy. Hitler and\u00f2 su tutte le furie e chiese che gli venisse riconsegnato. Allora il capo del governo collaborazionista di Vichy Pierre Laval tent\u00f2 di convincerlo a tornare in Germania, Giraud assicur\u00f2 che sarebbe tornato prigioniero solo se Hitler avesse lasciato liberi i 500.000 soldati francesi sposati, prigionieri in Germania.\nDopo aver vissuto qualche mese nel sud della Francia, sorvegliato dalla polizia di Vichy, prese contatti con gli alleati anglo-americani che in quel momento, fidandosi poco di de Gaulle e dell'ammiraglio Darlan, cercavano un generale francese di prestigio cui affidare il comando delle truppe francesi del Nordafrica dopo il loro sbarco.\nGiraud pose come condizioni uno sbarco parallelo nel sud della Francia e pretese il comando interalleato di tutta l'operazione, che poi fu affidato al generale Eisenhower, a lui invece, sar\u00e0 assegnato il comando delle truppe francesi presenti in Nordafrica.\nIn Nordafrica.\nIl 7 novembre 1942 Giraud si imbarc\u00f2 su un sommergibile inglese che lo avrebbe portato prima a Gibilterra e poi ad Algeri il 9 novembre. Nel frattempo nella notte fra il 7 e l'8 novembre un gruppo di circa 400 partigiani della Resistenza francese (in gran parte ebrei) fece un colpo di Stato ad Algeri, occupando le caserme, la radio e tutti i centri del potere e arrestando i dirigenti civili e militari, fra cui il generale Juin e l'ammiraglio Darlan. Venne lanciato un appello da Radio-Algeri, che su suggerimento del generale Giraud, incit\u00f2 alla ripresa della guerra e termin\u00f2 con la frase \u00abUn solo scopo: la Vittoria\u00bb. Questo sar\u00e0 il motto di Giraud fino alla Liberazione.\nLa stessa notte gli anglo-americani sbarcarono in Marocco e in Algeria, incontrando forte resistenza delle truppe francesi di Vichy in Marocco e a Orano. Ad Algeri, invece, dove lo sbarco fu funestato dal maltempo, incontrarono scarsa resistenza, perch\u00e9 le truppe francesi furono impegnate per tre giorni a combattere il putsch (unico caso nella storia, di colpo di Stato riuscito fatto da civili ai danni di militari), quindi accerchiarono i francesi e ottennero subito la loro resa.\nGiraud giunse ad Algeri il 9 novembre, quando gi\u00e0 il generale Clark stava trattando con Darlan la resa delle truppe francesi a Orano e in Marocco. Finalmente, dopo tre giorni, Darlan accett\u00f2 di ordinare la resa, ma con la condizione che gli sarebbe stato assegnato l'Alto Commissariato dell'Africa del Nord Francese e dell'Africa Occidentale Francese (A.O.F.). Su disposizione di Roosevelt Clark accett\u00f2, e affidando il comando supremo delle truppe francesi, l'Arm\u00e9e d'Afrique, a Giraud. De Gaulle come capo della Francia libera rifiut\u00f2 di riconoscere questi accordi.\nIl 24 dicembre Darlan fu assassinato dalla resistenza e Giraud fu nominato subito anche Alto Commissario, assumendo cosi i poteri civili e militari. Fece fucilare Fernand Bonnier de La Chapelle autore dell'attentato e fece arrestare i capi della resistenza, fra cui Henri d'Astier de la Vigerie, promotore del putsch dell'8 novembre. .\nGiraud alla conferenza di Casablanca.\nGiraud fu convocato alla Conferenza di Casablanca il 19 gennaio 1943 da Churchill e da Roosevelt, l\u00ec si incontr\u00f2 anche con de Gaulle e dovette cambiare linea politica, rinnegando completamente P\u00e9tain. Dopo qualche mese liber\u00f2 i capi della resistenza e, il 14 marzo 1943, sotto l'influenza di Jean Monnet pronunci\u00f2 quello che lui stesso autoironicamente defin\u00ec il \"primo discorso democratico della mia vita\".\nSfruttando la sua stretta amicizia con Roosevelt, che invece detestava De Gaulle, nel giugno 1943 divent\u00f2, con de Gaulle, co-presidente del Comitato francese di Liberazione nazionale (CFLN), carica che mantenne fino all'anno successivo, quando venne estromesso da de Gaulle.\nDopoguerra.\nDopo la guerra Giraud nel 1946 fu eletto all'Assemblea Costituente Francese nel Partito Repubblicano della Libert\u00e0, e contribu\u00ec alla nascita della Quarta Repubblica. Fu membro del Consiglio nazionale della difesa e ricevette una medaglia al valore per la sua evasione dalla Germania.\nHa pubblicato due libri di memorie, \"Le mie evasioni\", nel 1946, e \"Un solo scopo, la vittoria 1942-1944\", nel 1949.\nHenri Giraud \u00e8 morto a Digione, il 11 marzo 1949. Riposa nella chiesa di Saint-Louis des Invalides."}
{"id": "2067759", "revid": "648655", "url": "https://it.wikipedia.org/wiki?curid=2067759", "title": "Pictave", "text": "Pictave \u00e8 una razza nana di pollo di origini francesi, creata dal Conte Raymond Lecointre nella prima met\u00e0 del XX secolo con lo scopo di ottenere una razza che avesse ottime attitudini alla cova e alla cura della prole. \u00c8 un pollo presente in un'unica colorazione, la \"Collo Oro\", avente zampe piuttosto basse, mantellina abbondante e coda molto sviluppata. Ha molta attitudine alla cova ed ha un carattere docile. La Pictave \u00e8 l'unica razza nana autentica francese.\nOrigini.\nLa Pictave \u00e8 originaria della Francia, pi\u00f9 precisamente di Poitou. Il merito di averla creata va al Conte Raymond Lecointre, membro fondatore del Bantam Club Francese e allevatore di fagiani con ottime conoscenze avicole. Il Conte si prefisse lo scopo di selezionare una razza di polli le cui femmine fossero adatte a covare uova di altri galliformi, come i fagiani appunto, e che possedessero qualit\u00e0 di buone madri. Scelse dunque di selezionare soggetti nella colorazione Collo Oro, una variet\u00e0 di piumaggio che si avvicina molto a quella del Gallo rosso della giungla e che ha capacit\u00e0 di mimetismo col terreno; in questo modo anche se la gallina avesse scelto di covare le uova all'aperto, non sarebbe caduta facilmente vittima di predatori vari. La razza, unica nana autentica (cio\u00e8 senza contropartita di maggiore taglia) francese, \u00e8 stata riconosciuta ufficialmente in Francia nel 1929. Durante la Seconda guerra mondiale la Pictave, come molte altre razze, rischi\u00f2 di scomparire, e venne incrociata con soggetti meticci simili nella morfologia ma di colorazione \"Dorata\", per evitare un'eccessiva consanguineit\u00e0. La colorazione Dorata, che \u00e8 simile alla Collo Oro nel maschio ma molto diversa nella femmina, ha caratteristiche genetiche diverse dalla Collo Oro, e questi incroci operati a fin di bene hanno in realt\u00e0 nuociuto parecchio al disegno del mantello della Pictave. Nel 1992 fu creata da J.C. Martina anche la variet\u00e0 \"Collo Argento\", che \u00e8 stata per\u00f2 presto abbandonata per polemiche con gli altri allevatori.\nStandard.\n\u00c8 un pollo nano abbastanza basso sulle zampe, con un piumaggio molto ricco, specie nella mantellina e nella coda, che \u00e8 piuttosto sviluppata.\nDifetti gravi.\nTipologia non conforme, orecchioni bianchi o giallastri. Tarsi blu o troppo scuri. Mancanza di fiamme nella mantellina, colore di fondo troppo chiaro nella gallina, e presenza nella stessa di disegni ellittici neri troppo marcati (retaggio degli incroci effettuati in passato con soggetti dorati). Mantellina e sella color paglia nel gallo, triangolo dell'ala impuro.\nQualit\u00e0.\nLa razza ha ottime attitudini alla cova e alla cura dei pulcini, per cui pu\u00f2 essere usata dagli allevatori di fagiani, pernici e quaglie come balia. Ha un carattere molto docile, fattore che la rende ideale come animale da compagnia o pollo ornamentale da giardino. La Pictave \u00e8 piuttosto rara all'infuori del paese d'origine."}
{"id": "2067764", "revid": "287204", "url": "https://it.wikipedia.org/wiki?curid=2067764", "title": "Italo Gemini", "text": "Biografia.\nNato in una famiglia di modeste condizioni economiche, ultimo di cinque figli (tre sorelle e due fratelli), ancora giovanissimo Italo Gemini \u00e8 costretto dalle circostanze familiari a trovarsi un lavoro saltuario. Viene cos\u00ec impiegato come \"maschera\" in una sala cinematografica di terz'ordine, che per lui costituir\u00e0 il primo incontro con quello che diverr\u00e0 il suo impegno e la sua passione.\nAll'et\u00e0 di 15 anni, appena conseguita la licenza di avviamento al lavoro, Gemini viene reclutato dalla societ\u00e0 costruttrice di motori per aviazione Ceirano di Torino, dove lavora come operaio fino al termine della Grande Guerra. Dopo la smobilitazione mette a frutto l'esperienza maturata in fabbrica lavorando in proprio come elettricista installatore. Nel 1923 sposa Angela Valenti, una giovane rimasta vedova con una figlia piccola di nome Tina.\nNel 1925 apprende che la sala cinematografica \"Colonna\" (sita nel centro di Roma, nei pressi di via del Tritone) \u00e8 in vendita, e decide di acquistarla utilizzando i suoi risparmi e un prestito garantitogli da un amico di famiglia. Diviene cos\u00ec impresario cinematografico, e per attirare spettatori ha un'idea geniale inventando il \"doppio spettacolo\" e pubblicizzandolo con lo slogan \"Due film con una lira\". Ben presto il successo di questa trovata gli consente di ripagare i debiti contratti, e di acquistare nel 1930 anche il cinema \"Capranica\", sito nell'omonima piazza. A questi nel 1938 si aggiunger\u00e0 il cinema \"Trionfale\", che Gemini ristruttur\u00f2 e ribattezz\u00f2 \"Giulio Cesare\" dal nome della via in cui si trova ancora oggi.\nGrazie anche alla crescente popolarit\u00e0 del cinema come intrattenimento popolare, dovuta all'avvento del film sonoro, Gemini inizia cos\u00ec a costruire un vero e proprio \"impero\" di sale cinematografiche, che nel periodo di massima espansione arriv\u00f2 a contare ben 18 cinematografi situati in quasi tutti i quartieri della capitale. Oltre ad acquistare i cinema gi\u00e0 in esercizio, spesso ubicati in locali angusti e inadatti, Gemini intraprende anche la costruzione di nuove ed ampie sale cinematografiche costruite seguendo moderni criteri di ingegneria acustica nei quartieri popolari, dove esse erano pressoch\u00e9 assenti.\nUn'altra felice intuizione di Gemini fu di acquistare nel 1943, in piena guerra, un palazzo di appartamenti sito in Piazza Montecitorio, proprio di fronte al palazzo che ospita la Camera dei deputati, che fece ristrutturare come albergo con il nome \"Albergo Nazionale\". Dopo pochi mesi le forze alleate misero fine all'occupazione nazista della capitale, e scelsero proprio l'albergo di Gemini come loro quartier generale, data la sua posizione strategica. Ancora oggi l'albergo \u00e8 gestito dai discendenti di Italo Gemini.\nDa imprenditore a politico.\nNell'immediato dopoguerra Italo Gemini costituisce la \"Societ\u00e0 esercizi cinematografici Italo Gemini\", della quale diviene amministratore unico. \u00c8 anche tra i fondatori dell'AGIS (Associazione Generale Italiana dello Spettacolo) della quale ricoprir\u00e0 la carica di presidente dal 1946 al 1980. In questa veste nel 1947 stringe rapporti di collaborazione con Giulio Andreotti, all'epoca giovane Sottosegretario di Stato alla Presidenza del Consiglio e contribu\u00ec fattivamente, come esperto del settore, alla stesura della pi\u00f9 importante legislazione sul cinema e sul teatro.\nInoltre dal 1954 al 1956 riveste la carica di presidente dell'Unione Internazionale dell'Esercizio Cinematografico (Uiec), nella cui veste partecip\u00f2 alla costituzione dell'Unione Europea dello spettacolo cinematografico (Uesc), cui aderiscono le associazioni nazionali degli esercenti dei paesi aderenti alla UE.\nItalo Gemini fu inoltre tra i promotori del Premio David di Donatello, di cui fu a lungo presidente della fondazione. Insieme a Giulio Onesti, presidente del CONI, promosse anche l'istituzione del Festival internazionale del cinema sportivo.\nIl rapporto con San Felice Circeo.\nNel 1934 Italo Gemini venne invitato a recarsi nelle terre bonificate dell'Agro Pontino, e si ferm\u00f2 per qualche giorno a San Felice Circeo, che allora era un povero villaggio di poche case arroccate sul fianco della montagna. Gemini si innamor\u00f2 della localit\u00e0, e nel 1938 acquist\u00f2 un terreno nei dintorni con un vecchio casino di caccia, che fece ristrutturare ed ampliare, e dove trascorse la villeggiatura ogni anno. Nel 1955 si candid\u00f2 alle elezioni locali per la DC e venne eletto sindaco del paese, carica che mantenne sino al 1962 quando venne costretto a dimettersi a causa della bocciatura del suo piano regolatore.\nSotto la sua amministrazione la cittadina attravers\u00f2 un periodo di intenso sviluppo come localit\u00e0 di villeggiatura alla moda, grazie anche all'ampio programma di lavori pubblici intrapreso (tra cui acquedotto, scuole, fognature, strade, cimitero, ecc.) e soprattutto agli inviti che Gemini rivolgeva a personaggi del cinema e dello spettacolo a trascorrervi le vacanze, generando pubblicit\u00e0 gratuita sulle riviste e sui giornali.\nNel 1980 si ritir\u00f2 a vita privata, e nel 1984 cadde vittima di un ictus cerebrale. Alla sua memoria \u00e8 dedicato uno dei principali parchi cittadini di San Felice Circeo."}
{"id": "2067766", "revid": "380453", "url": "https://it.wikipedia.org/wiki?curid=2067766", "title": "Sarah Pavan", "text": "Gioca nel ruolo di opposto.\nCarriera.\nLa carriera di Sarah Pavan inizia nel 2000 nel Waterloo Tigers Volleyball Club, squadra allenata da suo padre Paul. Contemporaneamente gioca anche nella squadra di pallavolo del suo liceo, il Forest Heights Collegiate Institute, anch'essa allenata da suo padre ed in quella di pallacanestro. Nel 2002 viene convocata per il campionato nordamericano Under-18, di cui viene eletta MVP; un anno dopo, appena sedicenne, viene convocata in nazionale maggiore, debuttando al World Grand Prix.\nSuccessivamente inizia la carriera universitaria tra le file della University of Nebraska-Lincoln, con la quale prende parte alla NCAA Division I dal 2004 al 2007: raggiunge la finale NCAA per la prima volta nel 2005, perdendo tuttavia contro la University of Washington, mentre nel 2006 vince il titolo NCAA, venendo anche premiata come MVP della \"Final Four\" e National Player of the Year; inoltre nel corso di tutte e quattro le stagioni viene inserita nell'All-America First Team.\nNella stagione 2008-09 inizia la carriera professionistica, ingaggiata dalla nella Serie A1 italiana. Confermata anche per la stagione successiva, negli ultimi giorni del 2009 scoppia uno scandalo nato dalla scoperta del suo blog personale da parte di alcuni utenti del sito www.volleyrosa.net: Sarah ironizza sul sistema sanitario italiano, sull'allenatore Mario Martinez, sulla societ\u00e0 e sulle compagne Carla Rossetto e Rachele Sangiuliano, accusate rispettivamente di scarso impegno negli allenamenti e di mediocri doti come palleggiatrice. Dopo aver rischiato il taglio, la societ\u00e0 ha deciso di confermarla e rendere pubblica la notizia tramite una conferenza stampa; nel 2010 torna a vestire la maglia della nazionale canadese alla Coppa panamericana.\nNella stagione 2010-11 viene anche ingaggiata dal nella V-League sudcoreana; nell'estate del 2011, pur non vincendo alcuna medaglia con la nazionale, viene premiata come miglior realizzatrice alla Coppa panamericana ed al campionato nordamericano. Nella stagione seguente passa al GSO Villa Cortese.\nNell'annata 2012-13 si trasferisce in Brasile, ingaggiata dal Rio de Janeiro V\u00f4lei Clube, col quale si aggiudica due scudetti. Torna a giocare in Corea del Sud nel campionato 2014-15, vestendo questa volta la maglia del GS Caltex Seoul. Nel campionato seguente gioca in Cina per lo Shanghai.\nRitorna nella Serie A1 italiana per la stagione 2017-18 accasandosi al Volleyball Casalmaggiore."}
{"id": "2067770", "revid": "1543377", "url": "https://it.wikipedia.org/wiki?curid=2067770", "title": "Tom Carroll (surfista)", "text": "Gi\u00e0 da giovane si distinse nella sua terra, vincendo i campionati australiani di surf nel 1977. Diventato professionista partecipa all'ASP world tour, vincendo il titolo mondiale nel 1983 e nel 1984, oltre al prestigioso Pipe Masters nel 1987. Fu il primo surfista professionista a diventare milionario, firmando un sostanzioso contratto con la Quiksilver."}
{"id": "2067773", "revid": "106848672", "url": "https://it.wikipedia.org/wiki?curid=2067773", "title": "Ecce Homo (Bosch Filadelfia)", "text": "L'Ecce Homo \u00e8 un dipinto a olio su tavola (50x52 cm) gi\u00e0 attribuito a Hieronymus Bosch, gi\u00e0 datato tra il 1475 e il 1480 circa e conservato nel Philadelphia Museum of Art.\nStoria.\nL'opera era in genere datata alla fase giovanile di Bosch, datata ad esempio da Larsen al 1475-1480, vicino all\"'Ecce Homo\" di Francoforte, mentre la Cinotti parlava dei primi anni del Cinquecento.\nTuttavia recenti analisi dendrocronologiche, legate allo studio del supporto ligneo, hanno dimostrato un'et\u00e0 troppo giovane degli anelli del legno, portando ad escludere il lavoro dal corpus di opere di Bosch. Nonostante ci\u00f2 non \u00e8 escluso che si tratti di una copia di un dipinto o disegno perduto di Bosch, riferibile appunto ai primi anni della sua attivit\u00e0.\nNe esiste una seconda versione, di qualit\u00e0 inferiore, nella Clowes Fund Collection di Indianapolis.\nDescrizione e stile.\nIl dipinto, che Larsen riteneva frammento di una composizione pi\u00f9 ampia, magari una Via Crucis completa, \u00e8 diviso in due zone su sfondo oro. In alto Ges\u00f9 che, dal parapetto di una sorta di loggia a gradoni, \u00e8 mostrato alla folla da Ponzio Pilato e in basso la gente inferocita e deforme che gli urla contro, agitando minacciosa armi e bastoni. La parte inferiore, cos\u00ec insolitamente tagliata a mezza figura, \u00e8 mostrata leggermente di scorcio a destra.\nGes\u00f9, esposto agli insulti, \u00e8 collocato davanti a un ribassamento del parapetto, privandolo di qualsiasi riparo, ed \u00e8 rappresentato sofferente ma umile e paziente, con gli occhi abbassati, le mani legate e il corpo magro, coperto solo da un mantello e dal perizoma. La violenza del contrasto \u00e8 esaltata anche dal movimento a ondate, cos\u00ec irrazionale e minaccioso, che investe anche i soldati e i sacerdoti nella met\u00e0 superiore.\nL'intera opera \u00e8 dominata dal tono giallognolo e dorato dello sfondo e dell'edificio. Le bizzarre figure si presentano in colori caldi: rosso e giallo."}
{"id": "2067774", "revid": "1431409", "url": "https://it.wikipedia.org/wiki?curid=2067774", "title": "John Gavin", "text": "Biografia.\nFiglio di genitori divorziati, Gavin era per met\u00e0 messicano e parlava lo spagnolo. I Golenor, la famiglia del padre di Gavin, erano di origini irlandesi e gi\u00e0 dai tempi della dominazione spagnola erano stati tra i pionieri e quindi proprietari terrieri in California. Il padre Herald cambi\u00f2 il nome della famiglia in Gavin. La madre Delia Pablos faceva parte della potente famiglia Pablos nello stato messicano di Sonora. Si laure\u00f2 all'Universit\u00e0 di Stanford a pieni voti, e prest\u00f2 servizio nella Marina Militare degli Stati Uniti dal 1952 al 1955.\nCarriera.\nAttore dotato di presenza e di fascino latino, Gavin si afferm\u00f2 nella seconda met\u00e0 degli anni cinquanta nei film \"Tempo di vivere\" (1958), tratto dal romanzo \"Tempo di vivere, tempo di morire\" di Erich Maria Remarque, e \"Lo specchio della vita\" (1959), entrambi diretti da Douglas Sirk e prodotti da Ross Hunter. Interpret\u00f2 i suoi ruoli pi\u00f9 celebri in \"Olympia\" (1960) di Michael Curtiz, \"Psyco\" (1960) di Alfred Hitchcock e \"Spartacus\" (1960) di Stanley Kubrick. Negli anni successivi si distinse per la partecipazione ad altri film, tra cui \"Merletto di mezzanotte\" (1960) e \"Il sentiero degli amanti\" (1961) di David Miller, \"Giulietta e Romanoff\" (1961) di Peter Ustinov, \"Millie\" (1967) di George Roy Hill, \"La pazza di Chaillot\" (1969) di Bryan Forbes e \"Pussycat, Pussycat... ti amo\" (1970) di Rod Amateau.\nAll'inizio degli anni settanta inizi\u00f2 a diradare le sue apparizioni sul grande schermo. Nel 1971 venne contattato per interpretare James Bond in \"Agente 007 - Una cascata di diamanti\" e nel 1973 per \"Agente 007 - Vivi e lascia morire\". In seguito all'abbandono del ruolo da parte di George Lazenby non ottenne comunque la parte, che fu affidata rispettivamente a Sean Connery e Roger Moore. Decise cos\u00ec di ritirarsi dalle scene. Fu presidente della Screen Actors Guild dal 1971 al 1973.\nGavin fu nominato ambasciatore degli Stati Uniti in Messico nel giugno 1981 dal Presidente Ronald Reagan e rimase in carica fino al 12 giugno 1986. In seguito divenne un uomo d'affari di successo e inoltre sostenne svariate istituzioni benefiche.\nSi spos\u00f2 due volte: dal 1957 al 1965 con l'attrice Cicely Evans, da cui ebbe due figlie, Christina (produttrice) e Maria (attrice); dal 1974 era sposato con l'attrice Constance Towers. Gavin \u00e8 deceduto a Beverly Hills il 9 febbraio 2018, all'et\u00e0 di 86 anni.\nDoppiatori italiani.\nNelle versioni in italiano dei suoi film, John Gavin \u00e8 stato doppiato da:"}
{"id": "2067776", "revid": "125263860", "url": "https://it.wikipedia.org/wiki?curid=2067776", "title": "Biglietti della follia", "text": "I Biglietti della follia (\"Wahnbriefe\" in lingua tedesca) sono una serie di lettere inviate da Friedrich Nietzsche a partire dal 3 gennaio 1889 a varie personalit\u00e0, alcune di grande rilievo, conosciute o meno dal filosofo tedesco.\nQuesti scritti sono stati chiamati \"della follia\" poich\u00e9, anche se lo stile non \u00e8 dissimile da quello classico delle sue opere precedenti (tanto che non tutti i destinatari, come l'amico Peter Gast, si accorsero prontamente della loro incoerenza), appare evidente il loro contenuto squilibrato. Persino la grafia costituita da enormi lettere \u00e8 ben diversa dall'abituale modo di scrivere di Nietzsche: egli di solito usava abbreviazioni e salti di lettere, che lo rendevano difficile da leggere, ma nel complesso ne permettevano ancora la comprensione.\nI biglietti, spediti dalla Posta centrale di Torino, risultano siglati con una variet\u00e0 di pseudonimi: \"Dioniso - Zagreo\", \"Il Crocifisso\", \"L'Anticristo\".\nLa follia.\nQuesti scritti hanno anche un'importanza storico-biografica, poich\u00e9 sono stati ritenuti il pi\u00f9 chiaro sintomo della definitiva compromissione della salute mentale di Nietzsche.\nNel 1889 avvenne infatti il famoso crollo mentale di Nietzsche. \u00c8 datata 3 gennaio 1889 la prima crisi di follia in pubblico: mentre si trovava in piazza Carignano, nei pressi della sua casa torinese, vedendo un cavallo adibito al traino di una carrozza fustigato a sangue dal cocchiere, abbracci\u00f2 l'animale e pianse, finendo per baciarlo; in seguito cadde a terra urlando in preda a spasmi.\nPer molti questo \u00e8 un episodio leggendario e Nietzsche si sarebbe piuttosto limitato a fare vistose rimostranze e schiamazzi per i quali venne fermato e ammonito dalla polizia municipale.\nLa follia della filosofia.\nA parte l'allusivit\u00e0 degli pseudonimi prescelti, sembra che Nietzsche avesse preconizzato la follia come meta finale della sua vita e del suo pensiero. Nella sua \"Genealogia della morale\", stigmatizzando il \"Parsifal\" di Richard Wagner, aveva auspicato che il finale dell'opera avesse un tono parodistico-paradossale pi\u00f9 adeguato a un poeta tragico consapevole dell'insensatezza dell'esistenza: \nPi\u00f9 volte aveva poi dichiarato che l'unico modo di essere filosofi fino alla fine \u00e8 quello, ad un certo punto, di rimanere in silenzio, quello stesso silenzio cui lo condanner\u00e0, fino alla morte, la sua condizione certificata di \"matto\": \nAltri autori hanno visto in questo finale drammatico del pensiero di Nietzsche una linea di coerenza speculativa mantenuta sino alla fine dove la follia apre nuovi orizzonti al pensiero moderno: "}
{"id": "2067777", "revid": "2194086", "url": "https://it.wikipedia.org/wiki?curid=2067777", "title": "Claudio M\u00e9soniat", "text": "Biografia.\nDopo aver conseguito un dottorato in lettere all'Universit\u00e0 di Friburgo, M\u00e9soniat ha lavorato come giornalista per la RTSI (in radio dal 1975 ed in televisione dal 1985), conducendo tra l'altro il programma d'informazione televisivo Sassi Grossi. Cattolico praticante, \u00e8 stato responsabile di Comunione e Liberazione per la Svizzera. Dal 2004 al 2015 \u00e8 stato direttore del Giornale del Popolo . Con undici di direzione, \u00e8 stato il secondo direttore pi\u00f9 longevo nella storia della testata, nella quale \u00e8 rimasto come editorialista e membro del Consiglio di Amministrazione fino alla chiusura nel 2018. Raggiunto il traguardo del pensionamento nel 2015, \u00e8 un collaboratore del sito \"sussidiario.net\". Dal 2019 \u00e8 direttore editoriale del giornale digitale \"ilfederalista.ch.\""}
{"id": "2067786", "revid": "599013", "url": "https://it.wikipedia.org/wiki?curid=2067786", "title": "Marika Serafin", "text": "Gioca nel ruolo di schiacciatrice nella Polisportiva San Giorgio.\nCarriera.\nLa carriera di Marika Serafin comincia nel 1992 quando viene ingaggiata dal Volley Modena, partecipando per\u00f2 al campionato di Serie B2, con la seconda squadra; l'esordio nella squadra maggiore e quindi in Serie A1 avviene nella stagione 1994-95, restando legata al club emiliano anche nell'annata successiva: durante la sua permanenza vince due Coppe delle Coppe.\nNella stagione 1996-97 viene ingaggiata dal Pallavolo Castellanza, in Serie A2, dove resta per tre stagioni, mentre nella stagione 1999-00 passa al Padova Volley, in Serie B1: con il club veneto conquista la promozione nella serie cadetta, dove gioca per le due annate successive, per poi retrocedere nuovamente in Serie B1.\nDopo una stagione, sempre in Serie A2 con la , nell'annata 2006-07 si trasferisce nello \u017denskij volejbol'nyj klub Fakel, militante nel massimo campionato: con il club russo resta legata per due stagioni. Nella stagione 2008-09 ritorna a Conegliano, neopromossa in Serie A1.\nSi trasferisce nuovamente all'estero, in Germania, per disputare la stagione 2009-10 con il Rote Raben Vilsbiburg, vincendo lo scudetto. Nella stagione 2010-11 torna ancora una volta a Conegliano, mentre nell'annata successiva \u00e8 nuovamente in Russia, nella squadra di Novyj Urengoj.\nTorna in Italia nel campionato 2012-13, giocando in Serie B1 con la Polisportiva San Giorgio di Porcia."}
{"id": "2067788", "revid": "122010599", "url": "https://it.wikipedia.org/wiki?curid=2067788", "title": "Alessandro Criscuolo", "text": "Biografia.\nIn magistratura dal 1964, ha iniziato la sua attivit\u00e0 prima alla pretura di Pomigliano d'Arco e poi a Napoli. Nel 1975 \u00e8 passato al tribunale di Napoli e poi nel 1987 alla Corte d'Appello della stessa citt\u00e0.\nDal 1984 al 1988 \u00e8 stato presidente dell'Associazione nazionale magistrati.\nNel 1990 \u00e8 stato eletto nel Consiglio superiore della magistratura di cui ha fatto parte fino al 1994.\nRientrato in ruolo, \u00e8 stato nominato consigliere di Cassazione; presso tale corte ha raggiunto, nel 2005, il rango di presidente prima della sesta sezione penale e poi della prima sezione civile.\nIl 28 ottobre 2008 \u00e8 stato eletto alla Corte costituzionale con un'elezione al primo turno (non succedeva da 27 anni che non si dovesse ricorrere al ballottaggio). Ha giurato, ed \u00e8 quindi entrato ufficialmente in carica, l'11 novembre successivo.\nIl 12 novembre 2014 \u00e8 stato eletto presidente della Corte Costituzionale con 8 voti a favore su 14 votanti succedendo a Giuseppe Tesauro. Il 24 febbraio 2016 ha rassegnato, dopo averle annunciate l'11 del mese, le proprie dimissioni, per motivi familiari, dall'incarico di Presidente della Corte rimanendo in carica come giudice; lo stesso giorno gli \u00e8 succeduto Paolo Grossi.\n\u00c8 morto a Napoli il 10 marzo 2020, all'et\u00e0 di 82 anni."}
{"id": "2067790", "revid": "1543377", "url": "https://it.wikipedia.org/wiki?curid=2067790", "title": "Pannello composito in alluminio", "text": "Un pannello composito in alluminio \u00e8 un materiale composito con struttura a sandwich, costituito da due lamine di alluminio esterne di basso spessore (dette \"pelli\"), legate a caldo (laminazione a caldo) su uno strato centrale pi\u00f9 spesso (nucleo, o \"core\") costituito da materiale sintetico, come, ad esempio, il polietilene a bassa densit\u00e0 (LDPE). \nI pannelli possono essere tagliati, sagomati, piegati e assemblati per usi che riguardano principalmente il settore edilizio, il design architettonico e la progettazione d'interni (rivestimenti architettonici, facciate ventilate, ecc.), la cartellonistica (grazie anche all'utilizzabilit\u00e0 diretta come supporto di stampa fotografica), la realizzazione di stand espositivi, l'industria pubblicitaria, l'industria del mobile, ecc.\nCaratteristiche.\nRispetto a lamiere costituite in alluminio a tutta massa, i pannelli presentano vantaggi tipici dei materiali compositi. Tra questi vi \u00e8 l'assenza di risonanze acustiche, da cui sono affette invece le lamiere metalliche, il minor consumo di lega nobile, sostituita per buona parte dal nucleo sintetico, e il conseguente minor peso. I pannelli hanno un'alta planarit\u00e0, secondo gli standard tipicamente raggiungibili con tecniche di laminazione,\nAltri vantaggi sono legati alle diverse tecniche di taglio, piegatura e sagomatura, che si rendono applicabili ai pannelli compositi, rispetto alle lamiere integrali. Alcune di queste tecniche rendono possibile anche la semplice predisposizione della piegatura, da effettuarsi a mano, al momento della posa in opera, il che rende possibile il trasporto dei pannelli nella meno ingombrante forma planare. \nTra gli svantaggi va annoverato il costo che, nonostante il ridotto impiego di alluminio, parzialmente sostituito dal nucleo polimerico, rimane comunque abbastanza sostenuto a causa delle tecniche di lavorazione. \nAltro svantaggio \u00e8 costituito dalla pi\u00f9 difficile riciclabilit\u00e0 rispetto ai pannelli interamente in metallo, dovuta al particolare accoppiamento.\nProduzione.\nI pannelli di compositi in alluminio sono distribuiti sotto vari nomi commerciali, in tagli e spessori variabili. I diversi spessori sono ottenuti variando unicamente lo spessore dello strato centrale e lasciando invariato lo spessore delle due lamine esterne in alluminio. I pannelli sono prodotti, ad esempio, nelle dimensioni lineari di 1000, 1250 e 1500\u00a0mm. Spessori tipici sono 3, 4 o 6\u00a0mm per il pannello e 0,5\u00a0mm per le lamine in alluminio.\nLe lamine di alluminio sono preventivamente trattate con uno strato di Kynar (polivinildenfluoruro - PVDF), una vernice molto durevole, in grado di resistere per oltre 20 anni agli agenti atmosferici e disponibile in vari colori.\nGrazie al processo di laminazione attraverso cui il materiale \u00e8 ottenuto, la superficie dei pannelli \u00e8 estremamente piatta e l'ondulazione ridotta al minimo.\nLavorazione e post-formatura.\nCurvatura con pressa o con calandra.\nI pannelli possono essere anche curvati con l'uso di presse: in questo caso, il costruttore indica come raggiungibile un raggio di curvatura minimo pari a 10 volte lo spessore del pannello (con il pannello di spessore minimo, 3\u00a0mm, si raggiungono raggi minimi di curvatura di 30\u00a0mm). \nLa piegatura si pu\u00f2 ottenere anche per calandratura, mediante l'impiego di una calandra a 3 o 4 rulli.\nPressatura e calandratura: svantaggi.\nQueste tecniche di piegatura richiedono la disponibilit\u00e0 di specifiche macchine utensili. Inoltre, la dimensionatura ottenibile per i pannelli curvati \u00e8 limitata dalle dimensioni massime trattabili dagli specifici macchinari utilizzabili. Infine, esse permettono la realizzazioni di curvature ma non di piegature ad angolo vivo. Queste limitazioni possono essere superate da pi\u00f9 semplici tecniche di piegatura a mano.\nPiegatura e formatura a mano.\nI pannelli possono essere formati a mano, senza uso di presse, fino a ottenere angoli di 90\u00b0 (o anche pi\u00f9 acuti), mediante piegatura condotta in corrispondenza di solchi ottenuti tramite fresatura. I profili di fresatura utilizzabili sono due, triangolare e rettangolare. \nFresatura a V.\nOccorre praticare una fresatura sul lato opposto del foglio, con fresa a disco o a candela, seguendo la linea (o le linee) su cui si vuole la piegatura: la fresatura rimuove l'alluminio e parte del materiale del nucleo in plastica; di quest'ultimo viene risparmiato uno strato spesso 0,8\u00a0mm. L'angolo (\u03b1) della V con cui \u00e8 stata condotta la fresatura determina l'angolo di piegatura, pari a 180\u00b0 - \u03b1: ad esempio, per ottenere una piegatura a 45\u00b0 il profilo a V dovr\u00e0 essere di 135\u00b0. Dopo questa preparazione, la piegatura avviene facilmente a mano, in corrispondenza delle linee cos\u00ec tracciate.\nFresatura con profilo rettangolare.\nLa tecnica \u00e8 simile alla precedente, ma la fresatura ricava un profilo rettangolare, largo 14 millimetri. L'operazione rimuove il foglio interno di alluminio e salvaguarda il nucleo in plastica per uno spessore di 1,5\u00a0mm. Piegando lungo le linee fresate si pu\u00f2 ottenere una piegatura fino a 150\u00b0, variabile a seconda dello spessore del pannello.\nVantaggi della fresatura.\nRispetto alle tecniche convenzionali di piegatura di lamiere metalliche, con presse o calandre, la fresatura presenta il vantaggio di permettere piegature su linee lunghe a piacere, senza sottostare alle limitazioni di lunghezza delle apparecchiature. Inoltre, il materiale preventivamente fresato pu\u00f2 essere lasciato nella originaria forma planare fino all'atto della messa in opera, rendendo minimo l'ingombro e agevolando lo stoccaggio e il trasporto. La piegatura, infatti, pu\u00f2 essere effettuata a mano, senza strumenti, al momento della messa in opera.\nSaldatura.\nQualora non siano richieste resistenze strutturali, i pannelli, preventivamente tagliati, possono essere uniti tra loro con filo di apporto in polietilene e l'utilizzo di una saldatrice ad aria calda che riscalda sia il nucleo del materiale, sia il filo di polietilene. La saldatura deve avvenire a meno di 24 ore dal taglio dei pannelli, in modo da prevenire la formazione di uno strato superficiale di ossido sulla parte del nucleo in polietilene rimasta scoperta in corrispondenza del taglio, e per questo motivo esposta all'atmosfera. Per lo stesso motivo, prima di procedere alla saldatura, il filo di apporto deve essere preventivamente smerigliato per rimuovere, mediante abrasione, lo strato di ossido formatosi in superficie.\nIncollaggio.\nLa pannellatura pu\u00f2 essere realizzata anche con incollaggio, attraverso colle per metalli, siliconi e colle universali a reazione neutra, adesivi poliuretanici, adesivi a film in PVB, ecc. Il materiale scelto deve essere adeguato all'uso richiesto (prestazioni di tenuta ed eventuale utilizzo in esterni). Ne caso in cui i pannelli siano incollati in sovrapposizione unilaterale a materiali con differenti propriet\u00e0 fisiche, va tenuto conto di possibili deformazioni, dovute a diversi coefficienti di dilatazione termica (ad esempio, nel contatto bimetallico). Nell'incollaggio di taglio, bisogna tener conto della mancanza di presa del collante sul nucleo polimerico.\nQuando sono richieste basse prestazioni di resistenza alla trazione e al taglio, possono essere usati nastri biadesivi o nastri a cerniera reversibili, del tipo Velcro.\nRivestimenti architettonici in pannelli sottili.\nUno degli usi pi\u00f9 frequenti, iniziato negli Stati Uniti e diffusosi poi in altri paesi, come l'Italia, \u00e8 quello del rivestimento architettonico. Si tratta comunque di una destinazione non specifica per i pannelli compositi in alluminio, ma comune ad altri rivestimenti in pannelli pi\u00f9 o meno sottili (ad esempio, laminati plastici, pannelli ceramici e laterizi, ecc.). Pertanto, quanto segue, si pu\u00f2 estendere, pi\u00f9 in generale, anche all'uso di pannelli di altro tipo, ivi incluse le lamiere metalliche, purch\u00e9 con caratteristiche adatte allo scopo richiesto. \nI pannelli vengono posati su murature, su strutture e pilastri in cemento armato o in altro materiale, su supporti o orditure metalliche. I modi sono diversi: \nIn entrambi i casi, il pannello pu\u00f2 essere fatto aderire strettamente al supporto murale, o mantenuto a conveniente distanza, in modo da permettere la circolazione naturale dell'aria nell'intercapedine cos\u00ec formato per effetto di moti convettivi. In quest'ultimo caso si parla di facciata ventilata (o parete ventilata)."}
{"id": "2067793", "revid": "1718925", "url": "https://it.wikipedia.org/wiki?curid=2067793", "title": "Piatto (stoviglia)", "text": "Il piatto \u00e8 un tipo di stoviglia usato per contenere cibo. Di forma tradizionalmente tonda, pi\u00f9 raramente quadrata o lobata, con un rialzo del bordo che serve a contenere, \u00e8 l'elemento basilare di un'apparecchiatura.\nStoria.\nAnteriormente al 1500, sulle tavole europee, ognuno prendeva il cibo da vassoi, ciotole o taglieri comuni posti al centro della tavola, usando le mani o i pochi coltelli e cucchiai di uso comunitario. \nSolamente nel corso del XVI secolo e soprattutto nel XVII si diffuse, nei ceti abbienti, l\u2019usanza di dare a ogni convitato un piatto e le posate. Una delle prime opere a raccontare questa rivoluzione dei costumi \u00e8 il testo di Erasmo da Rotterdam, pubblicato nel 1530, il \"De civilitate morum puerilium\".\nOggi.\nVe ne sono un'infinita variet\u00e0 di modelli e dimensioni a seconda dell'uso e delle tradizioni locali. Pu\u00f2 avere funzione decorativa, in questo caso non contiene nulla ed \u00e8 decorato, appeso ai muri \u00e8 elemento di arredo in tinelli e sale da pranzo, \"piatti ricordo\" vengono preparati per commemorazione di avvenimenti o come souvenir. I materiali con cui viene costruito sono principalmente la ceramica e la porcellana, pi\u00f9 raramente legno, pietra, metallo, vetro, arcopal. Piatti infrangibili in melammina o altre materie plastiche sono un prodotto relativamente recente, quelli usa e getta in carta o plastica risolvono i problemi igienici nella ristorazione pubblica e nei casi in cui il lavaggio non sia possibile, come nei picnic. I piattini che accompagnano le tazze hanno un circolino ribassato per \"centrare\" la posizione e mantenere ferma la tazza. La parte piana che contorna l'orlo del piatto in alcuni modelli si chiama \"ala\".\nTipi.\nIn un \"servizio da tavola\" sono compresi vari tipi di piatto:"}
{"id": "2067801", "revid": "599013", "url": "https://it.wikipedia.org/wiki?curid=2067801", "title": "Valentina Serena", "text": "Gioca nel ruolo di palleggiatrice nel Pallavolo Volta Mantovana"}
{"id": "2067803", "revid": "125964932", "url": "https://it.wikipedia.org/wiki?curid=2067803", "title": "Musestre", "text": "Musestre \u00e8 una frazione del comune di Roncade in provincia di Treviso.\nGeografia fisica.\nL'abitato sorge a circa 7 km a sud di Roncade, sulla riva sinistra del fiume omonimo e in corrispondenza della sua foce nel Sile. Proprio il fiume Sile divide Musestre da Quarto d'Altino, localit\u00e0 con la quale ha un rapporto pi\u00f9 stretto che con il comune di appartenenza. Sino ai primi del Novecento i collegamenti tra le due localit\u00e0 venivano effettuati tramite un traghetto (il cosiddetto \"passo\"); oggi le localit\u00e0 sono unite da un ponte.\nIl territorio \u00e8 protetto come parte del parco naturale regionale del Fiume Sile.\nStoria.\nMusestre \u00e8 il pi\u00f9 antico insediamento della zona a parte Altinum. Grazie alla vicinanza con Altino, da cui dista solo 4 miglia romane, si costru\u00ec probabilmente un castrum romano a difesa proprio di Altinum. Sulle rovine del castrum successivamente si sarebbe costruito un castello medievale, poi distrutto e di cui rimane oggi solo la \"torre Eberardo\" Per questo motivo Musestre era diventata un grosso centro commerciale e snodo di comunicazioni durante il periodo romano (si consideri che all'epoca Musestre comprendeva anche l'attuale San Cipriano, denominata Musestre di Sopra) e visse un periodo di grande sviluppo e ricchezza, poich\u00e9 le comunit\u00e0 stanziatesi nel territorio compresero le grandi possibilit\u00e0 di arricchimento attraverso i commerci che venivano effettuati lungo le trafficate strade imperiali.\nProprio a causa del commercio e della sempre crescente espansione romana nei territori circostanti le Alpi, si sent\u00ec la necessit\u00e0 di costruire una rete stradale efficiente, in grado di collegare la capitale con le zone pi\u00f9 remote dell'Impero. Le due strade passanti per il territorio musestrino erano la via Claudia Augusta Altinate e la via Annia. La prima, costruita nel 15 a.C. dal generale Druso, aveva il compito di trasportare risorse nei territori della Gallia Transalpina appena conquistati; mentre la seconda, tracciata con ogni probabilit\u00e0 nel II secolo a.C., collegava (anche se non se ne conosce bene il percorso) la citt\u00e0 di \"Patavium\" (Padova) con l'importante centro di Aquileia.Negli anni settanta-ottanta del secolo scorso, nei pressi della antica Torre fu ritrovato un sarcofago funerario romano (a confermare gli insediamenti romani in loco), di notevole pregio, che fu sistemato per un lungo periodo presso le scuole elementari Marco Polo di Musestre, e che successivamente venne portato presso il museo Bailo di Treviso.\nEsiste una ipotesi ben fondata che l'imperatore Romano Lucio Vero sia morto proprio a Musestre.\nCon le invasioni barbariche il centro ritorna a ricoprire una certa importanza, proprio grazie alla costruzione del castello medievale per mano longobarda (VI-VII secolo), del quale resta ancora come gi\u00e0 detto la torre detta di Eberardo, oggi hotel. La prima citazione scritta riguardante Musestre \u00e8 il testamento dell'863 di Eberardo, marchese del Friuli e padre dell'imperatore Berengario, che qui aveva stabilito la sua residenza proprio in questo fortilizio. \nAltri riferimenti compaiono in scritti del 922 e del 963. \nAltra ipotesi probabile farebbe s\u00ec che Benedetto Mocenigo, originario di Milano, si sia trasferito in Veneto e abbia edificato il castello di Musestre in riva al Sile. Stabilitosi quindi a Venezia, fu accolto nel patriziato e incaricato di comandare la difesa dell'Istria. Il Borgo conferm\u00f2 la sua rilevanza come zona di transito anche dopo la conquista da parte della Serenissima (XIV secolo), quando la \"torre di Everardo\" divenne dogana.\nMonumenti e luoghi d'interesse.\nChiesa parrocchiale.\nIntitolata a Sant'Ulderico, ha una storia antichissima e fu citata per la prima volta in una bolla di papa Callisto II del 1123, seguita, nel 1135, da un'altra di papa Innocenzo II.\nVenne ricostruita nel Settecento (l'ultima consacrazione \u00e8 del 1746) utilizzando in parte la muratura del precedente edificio, eretto sul terrapieno della strada romana Claudia Augusta. \nChiesetta della Madonna della Salute.\nFu eretta nel 1836 come ex voto dopo un'epidemia di colera. Nel mese di luglio si tiene il palio delle contrade che culminano con una processione dei fedeli, che partendo dalla Chiesetta della Madonna della Salute porta alla chiesa parrocchiale la statua della Madonna della Salute (di pregiata fattura) posta nella chiesetta a ringraziamento per la passata epidemia di colera.\nZone di interesse storico-artistico.\nCome gi\u00e0 accennato, di fronte alla chiesa sorge la \"torre Everardo-Eberardo\" dell'antico castello, originaria del IX secolo e pi\u00f9 volte rimaneggiata.\nIn localit\u00e0 Bagaggiolo, proseguendo lungo via Principe lungo l'argine del Sile, si costeggia parco e si possono intravedere le costruzioni delle ville appartenute alla nobile famiglia di origine Transilvana Gyulay von Maros-Nemeth und Nadaska, che annovera tra gli antenati anche un Vicer\u00e9 d'Italia, si possono vedere due ville Venete in via Everardo direzione Roncade sulla destra, prima di arrivare alla strada che porta in via Treponti, prendendo appunto questa ultima e girando alla prima strada a sinistra si andr\u00e0 alla \"Torre Eberardo\" che lega a questo territorio le Famiglie degli Unrochingi appunto dei Mocenigo, in via Treponti proseguendo in direzione Casale sul sile, si arriver\u00e0 davanti a dove il Sile cambia direzione in prossimit\u00e0 dei resti di un antico convento denominato in zona \"la Costa\" poich\u00e9 fino a non poco tempo fa in questo edificio si trovava una costa animale gigantesca attribuita a un mammouth.\nEconomia.\nPer secoli il paese pot\u00e9 prosperare grazie al passaggio dei fiumi Sile e Musestre, le cui acque erano sfruttate sia come vie di comunicazione, sia come forza motrice per l'attivit\u00e0 molitoria (di cui si ha notizia sin dal 997).\nAll'inizio del Settecento venne aperta la prima industria: la fornace dei fratelli Giambattista e Giacomo Radaelli.\nNel corso del Novecento, tuttavia, l'economia Musestrina \u00e8 stata piuttosto trascurata e attualmente vi hanno sede poche attivit\u00e0."}
{"id": "2067807", "revid": "2055462", "url": "https://it.wikipedia.org/wiki?curid=2067807", "title": "Fatti di Carbonare", "text": "I Fatti di Carbonare accaddero il 28 aprile 1945 nel territorio comunale di Folgaria.\nSequenza degli eventi.\nSi era verso la fine della guerra in Italia e prossima la caduta del terzo Reich. Le truppe tedesche si stavano ritirando dopo essere state colpite e decimate dagli alleati in avanzata verso nord. Avendo sbarrate le altre vie di ritirata le varie divisioni tedesche cercarono un varco ancora aperto tramite la Valdastico e la Valsugana. Si trattava presumibilmente del 1. corpo paracadutisti (Fallschirmjaeger), prima e quarta divisione come si pu\u00f2 anche desumere dalle Situation Maps conservate presso l'archivio di stato tedesco di Berlino. Vi erano state delle avvisaglie di attacchi e sparatorie sul territorio di Folgaria nei giorni precedenti con anche alcune vittime. Tanto che il curato del paese aveva raccomandato alla popolazione caldamente di essere prudenti e di non innescare inutili rappresaglie. Verso le ore 13 di quel giorno una colonna tedesca in ritirata diretta verso Trento fu bersaglio di alcuni spari in localit\u00e0 Carbonare (frazione di Folgaria). I tedeschi risposero al fuoco e poi diedero inizio al rastrellamento, strappando gli abitanti dalle loro case ed ammassandoli contro il muro della chiesa. Convinti dopo varie traversie, saccheggi e violenze che gli sparatori non erano dei residenti e che la popolazione non era complice, i tedeschi rilasciarono dapprima donne e bambini e quindi - verso le 20 - anche gli uomini; poi ripresero la ritirata. Ci furono 4 vittime, tre civili ed un militare tedesco sorpreso e riconosciuto dai commilitoni in abiti civili e che fu barbaramente fucilato sul posto. I tedeschi si abbandonarono anche a saccheggi e danneggiamenti delle case del paese e della canonica anche nei giorni successivi.\nRimane coperto dal un certo riserbo o mistero invece chi fu a sparare dalle case del paese verso i tedeschi, scatenandone la rabbiosa e crudele reazione\nI protagonisti: due versioni alternative di come andarono alla fine i fatti..\nVi sono 2 documenti discordanti su come andarono i fatti, sulla persona a cui attribuire l'eventuale merito della liberazione degli ostaggi. Molto probabilmente si pu\u00f2 ipotizzare che la fine meno cruenta (vi furono 4 morti uccisi brutalmente) della minaccia di strage \u00e8 da attribuire ad una autonoma decisione del comando tedesco. Decisivo in questo senso potrebbe essere stato il cambio di comando da parte tedesca, con la partenza repentina del comandante verso Trento o Vigolo Vattaro, richiamato dal suo comando in altro luogo. Il comandante subentrato, appartenente sembra alla Wehrmacht e di origini austriache, lasci\u00f2 libera la popolazione verso sera. Infatti in altre circostanze proprio in quei giorni i tedeschi si macchiavano di atti di inaudita violenza verso persone innocenti senza che alcuna preghiera o supplica avesse minimamente scalfitto la loro determinata brutalit\u00e0 e tutto lascia pensare che se avessero voluto sarebbe finita nello stesso modo anche a Carbonare.\nSi riportano di seguito le due versioni dei fatti come emergono dal Registro dei Morti della parrocchia e dalla richiesta, non testimonianza, presentata alla Commissione Patrioti dal Carbonari di avere riconosciuto il suo presunto ruolo negli eventi e di conseguenza avere accesso a dei benefici economici. E' appunto una richiesta e non una testimonianza, supportata dalla firma di alcuni testimoni,probabilmente quattro, ma chiaramente motivata dal voler dimostrare il proprio ruolo ed averne un beneficio. Questo risulta dalla documentazione custodita dall'archivio gestito dal Museo Storico di Trento. Molti riportano erroneamente che la richiesta del Carbonari sia stata una testimonianza richiesta dalla commissione, quando in realt\u00e0 la Commissione non chiedeva mai alcuna testimonianza, ma rispondeva alle richieste che riceveva. La risposta in questo caso fu un secco respingimento, senza una motivazione esplicita. \nMentre Primo Carbonari si attribuisce tutto il merito della liberazione nella sua richiesta, don Randolfo Pinamonti non si attribuisce alcun merito, semplicemente descrive gli eventi e riporta molto chiaramente che Primo Carbonari si fece avanti solo in un momento in cui il pericolo era scongiurato, dopo che i tedeschi avevano decretato la fine della minaccia. Lo fa come responsabile ecclesiastico in un registro dedicato eventualmente ai suoi superiori ed a futura testimonianza, senza alcun conflitto di interesse.\nInspiegabilmente, e risulta al momento senza alcuna verifica documentata, il Comune di Folgaria ha apposto una lapide in onore del maestro Primo Carbonari a quasi 60 anni dall'evento, anche se le evidenze lasciano ampi margini di dubbio, mentre nulla \u00e8 stato fatto in ricordo ed onore di Don Randolfo Pinamonti che nell'occasione si dimostr\u00f2 molto coraggioso, fu picchiato dai tedeschi per i suoi tentativi di proteggere la popolazione in almeno due occasioni e che rimase sempre accanto ai suoi parrocchiani come emerge dai racconti raccolti da varie persone. \nDon Randolfo Pinamonti (Levico 1891-1985)\nNato a Levico il 30 Giugno 1891 e ivi morto il 23 Novembre 1985 \nOrdinato Sacerdote il 21 Maggio 1916 a Bressanone \nCurato dei Profughi di Levico in Boemia nel 1917-1918 \nCooperatore a Roncegno nel 1919 \nCurato di Carbonare dal 1 Ottobre 1926 \nCurato di Selva di Levico dal 1.5.1955 \nParroco di Selva di Levico dal 1 Agosto 1963 al 1966 \nPer quasi 30 anni curato del paese, dal 1926 al 1955, fu uno dei protagonisti delle tragiche giornate della ritirata dei tedeschi e dell'attacco dei partigiani. \nTratt\u00f2 con i tedeschi dai quali fu maltrattato e picchiato, rimase per tutto il tempo con la popolazione fino alla liberazione di tutti, operata anche a seguito di un cambio di comando delle truppe tedesche. Da notare, come riportato da Don Pinamonti nella sua scrittura sul \"Registro Dei Morti\" della parrocchia, il comportamento della popolazione che, pure messa al muro con la minaccia della fucilazione, non trad\u00ec i partigiani presenti e mescolati tra gli abitanti. \nL'intervento del maestro Primo Carbonari da molti celebrato come l'artefice della liberazione risulta invece essere stato tardivo ed a cose ormai risolte. Si veda il \"Registro dei Morti\" alla pagine 70 conservato negli archivi della parrocchia, ad oggi l'unica testimonianza diretta ritrovata degli eventi:\n\"Trascrizione dal Registro dei Morti della Parrocchia di Carbonare, pag 70:\"\n\"Nel tempo che si era in chiesa, a pericolo scongiurato, Carbonari Primo parlament\u00f2 con un capitano, port\u00f2 argomenti in favore della popolazione, facendosi forte della sua posizione di ex ufficiale austriaco. Molti particolari pure interessanti si omettono per carit\u00e0 di patria e del prossimo!\"\nIl curato, Don Pinamonti, conosceva il tedesco, quindi era in grado di interloquire direttamente con i tedeschi nella loro lingua. \nIl \"Registro dei Morti\" \u00e8 conservato presso la parrocchia di Lavarone e ne esistono trascrizioni e copie fotografiche ed \u00e8 inventariato dall'archivio della Diocesi di Trento con anche una nota esplicita sugli avvenimenti dell'aprile 1945.\nIn tale registro alle pagine 67-70 viene riportata una cronaca dettagliata degli eventi di quei giorni oltre alla lista dei caduti.\n(vedi allegati alla fine della scheda). \nNato a Carbonare il 30 aprile 1875 e ivi morto il 3 settembre 1951.\nQuella che segue \u00e8 a oggi la versione pi\u00f9 nota degli eventi. \nMaestro a Carbonare conoscitore del tedesco, si impegna in una trattativa a rischio della vita con il comandante delle SS prima e successivamente con il comandante della Wehrmacht. Il comandante, un viennese ascoltato il maestro dopo aver verificato che effettivamente era stato un ufficiale dell'esercito austroungarico, lasci\u00f2 libere le donne e dichiar\u00f2 che se entro un'ora non si fossero sentiti spari contro la colonna tedesca avrebbe liberato anche gli uomini altrimenti li avrebbe fucilati.\nAlle 17 i tedeschi lasciarono Carbonare diretti verso Trento.\nEsiste a supporto di questo contributo la testimonianza controfirmata da due testimoni data dallo stesso maestro Primo Carbonari alla Commissione Patrioti in cui egli si attribuisce il merito di aver salvato il paese dalla strage con il suo intervento. Va ricordato che la testimonianza era volta ad ottenere un riconoscimento formale da parte della Commissione, riconoscimento che risulta non fu attribuito. \nDocumenti rintracciati e libri che parlano dell'evento (elenco non esaustivo).\n1) il \"Registro dei Morti\" della Parrocchia di Carbonare, 5 pagine scritte a mano probabilmente dal curato Don Pinamonti nell'immediatezza dei fatti.\nDa questo registro si possono desumere diversi elementi sull'evento ed una frase esplicita a pagina 70 sul ruolo del maestro Primo Carbonari il cui intervento viene detto sia avvenuto a pericolo ormai passato, quando i tedeschi avevano liberato tutti. \n2) nella tradizione comune e nella versione ufficiale si descrive il ruolo del maestro come decisivo e fatto a proprio rischio. Il maestro \u00e8 oggi ricordato da una targa posta sulla chiesa, targa apposta a distanza di molto tempo dai fatti, nel 2014, e che affianca un'altra targa, pi\u00f9 sobria, che ricorda semplicemente la tragedia e le vittime.\n3) esiste una richiesta dello stesso Carbonari in cui si attribuisce i meriti della liberazione della popolazione e di aver salvato diversi partigiani coprendo la loro identit\u00e0 (merito invece che nella registrazione del parroco o del curato viene attribuito a tutta la popolazione ed al curato stesso implicitamente), richiesta scritta, sottoposta alla \"Commissione Patrioti\", organismo gestito dalle organizzazioni partigiane alla fine della guerra per valutare le richieste di riconoscimento del ruolo avuto nella resistenza e deliberare un eventuale riconoscimento in denaro. La richiesta fu fatta qualche mese dopo gli accadimenti (settembre 1945) e supportata da quattro cofirmatari. Questa richiesta \u00e8 per un riconoscimento anche economico per i presunti meriti acquisiti in tale circostanza dal Carbonari. La richiesta fu respinta.\n4) il libro di Enno Don\u00e0, capo partigiano, presente in quella circostanza a Carbonare, descrive gli eventi di Carbonare e conferma la versione del Carbonari, attribuendogli i meriti della liberazione. Il testo fu scritto nel 1996, 41 anni dai fatti di cui qui si parla, ed \u00e8 intitolato \"Tra il Pasubio e gli altipiani, Ricordi della Resistenza\".\n5) Esiste un testo scritto recentemente da F. Larcher e dedicato alla \"Storia di Carbonare\". Il testo ricostruisce in un passaggio gli eventi del 28 aprile 1945 con molti dettagli sulla dinamica e sui protagonisti degli accadimenti: sulle uccisioni, sui luoghi da dove partirono gli spari e molti altri dettagli interessanti. Cita in diversi passaggi anche la narrazione contenuta nel \"Registro dei Morti\" della Parrocchia. Riporta quasi interamente la descrizione ivi contenuta, omette invece il passaggio esplicito al maestro Carbonari, passaggio dove si afferma che l'intervento del maestro sia avvenuto a pericolo ormai scongiurato. Da questo racconto emerge come il curato, Don Pinamonti, si sia comportato in maniera coraggiosa, intervenendo a pi\u00f9 riprese per cercare di calmare il comandante tedesco, di aver ricevuto maltrattamenti anche fisici compresi schiaffi e calci e di essere sempre rimasto con la popolazione. Questo anche quando gli era stato offerto dai tedeschi di potersi allontanare, offerta da lui rifiutata.\n6) Richiesta di Primo Carbonari di veder riconosciuto il proprio ruolo nell'evento per avere accesso a un beneficio economico, con il responso di respingimento della Commissione Patrioti. \nLe vittime.\nNel corso dell'episodio furono uccisi dai tedeschi:\n- Frida Pergher e Carlo Carbonari (residenti) nel corso del rastrellamento;\n- Mentore Dalpr\u00e0 (residente) che aveva tentato la fuga;\n- Hubert Habels, di nazionalit\u00e0 tedesca, identificato nel corso del rastrellamento e fucilato sul posto perch\u00e9 trovato in abiti civili.\nRiconoscimenti.\nIn ricordo di questi eventi la piazza di fianco alla chiesa di Carbonare \u00e8 stata denominata \"Piazza 28 aprile\" e vi \u00e8 stato posto un monumento commemorativo. Una targa simile affianca la prima lapide in onore di Primo Carbonari.\nDocumenti rilevanti.\nTrascrizione del testo del Registro dei Morti Della Parrocchia di Carbonare delle pagine 66-70.\n\"pag 66\"\nRicordo dei morti:\nDalpr\u00e0 Mentore fu Beniamino residente a Beseno qui sfollato fu ammazzato da 2 tedeschi sotto gli occhi della gente messa al muro davanti alle mitraglie; un istante prima domandava e riceveva dal sacerdote l\u2019assoluzione in extremis.\nCarbonari Carlo furono Giosu\u00e8 e Carbonari Giuditta di anni 48 (n. 3.3.1897), assassinato in casa e poi trascinato sulla scala d\u2019entrata.\nPergher Frida moglie di Agostino figlia di Carbonari Basilio e Carbonari Leonilla n. 29.4.1918 volendo entrare in casa per raccogliere i 3 bambini (da 5 ai 1 e mezzo anni) fu trucidata sulla via.\nHabels Hubert di Huber da D\u00f9sseldorf celibe appartenente al distaccamento tedesco di Lavarone colto qui in abito borghese fu fucilato qui sulla piazza della chiesa; essendo cattolico fu accomunato all\u2019esequie religiose, bench\u00e9 il colonnello che lo condann\u00f2 avesse lasciato l\u2019ordine di seppellirlo come un cane!\n\"pag. 67.\"\nL\u2019armata tedesca in Italia sconfitta gi\u00e0 nella linea Ravenna\u00a0\u2013 Bologna pass\u00f2 in minima parte il Po\u2019 e l\u2019Adige sempre martellata inesorabilmente.\nA guisa la via Verona, quella del Garda e del Tonale, per la presa tempestiva di Verona, Riva e Brescia, unica via di scampo rest\u00f2 la Val d\u2019Astico.\nIl giorno 28 ((era sabato)) ad ore 13 entrava in Carbonare dall\u2019Elbele una forte colonna (1/2 divisione) di paracadutisti in formazione di battaglia; si dice che qualche colpo di arma da fuoco fosse stato diretto contro di loro. Il fatto \u00e8 che dalla piazza incominciarono una sparatoria infernale con un canoncino da mm48 e con mitraglie pesanti, sparatoria che dur\u00f2 almeno 1 ora; la gente terrorizzata si era rifugiata negli avvolti; cessata la sparatoria dei soldati inferociti peggio delle belve si precipitarono nelle case dei Zobeli e Girardi e costrinsero la gente in piazza davanti alle mitragliatrici e circondati da forte cordone di soldati\u00a0\u2013 pianto di innocenti di madri, terrore di tutti; si recit\u00f2 l\u2019atto di dolore si dette l\u2019assoluzione a singoli gruppi a singole persone.\nCarlo Carbonari fu ammazzato in casa; Pergher Frida di anni 27 domand\u00f2 la grazia di entrare in casa a prendere i 3 bambini e la risposta furono 2 colpi di fucile.\nAlle 3 e mezzo circa le donne furono rilasciate, gli uomini chiusi in chiesa fino alle 7 e tre quarti con la continua minaccia:\nal primo attentato contro di noi sarete tutti fucilati!\nminaccia che fu ripetuta giornalmente fino a gioved\u00ec ((3 maggio)) a mezzogiorno. La popolazione fugg\u00ec ancora la sera ricoverandosi parti ai Cueli parti ai Virti. Passarono circa 30000 soldati saccheggiando e rovinando le case non ben custodite.\nSolo sabato 5\u2013V si pot\u00e9 fare i funerali delle vittime con la partecipazione devota del popolo anche dei luoghi vicini.\n\"Pag.68.\"\nIl sacerdote del paese assieme a don Giacinto Carbonari mentre volevano uscire di canonica affinch\u00e9 il pianto del popolo dei Girardi che veniva spinto in piazza furono a calci e schiaffi spinti al muro; fracassando porte e mobili rovistarono tutta la casa. Quando il sacerdote verso le 8 pot\u00e9 rientrare in canonica trov\u00f2 che s\u2019era fatto scempio di tutto. Raccolse atti e registri nell\u2019armadio e segu\u00ec il gruppo pi\u00f9 terrorizzato al maso Cueli. Il giorno seguente, 29, a mezzogiorno ritorn\u00f2 a prendere i vasi sacri le reliquie; il luned\u00ec 30 accompagnato da alcuni devoti consum\u00f2 le sacre specie e mise in salvo l\u2019ostensorio e la pisside rimasta.\nLa canonica veniva sistematicamente saccheggiata; con la generosa prestazione di due ragazze dei Cueli, la sorella del curato pot\u00e9 mettere in salvo un po\u2019 di indumenti personali.\nOggetti di qualche valore, coperte lenzuola, cuscini, materassi, scorte di viveri, vino, tutto asportato. Utensili, attrezzi di cucina, servizio di mensa, dalle tovaglie alle posate\u2026 il curato per diversi giorni fu ospite alla mensa dei meno spogliati.\nPer venir incontro ai bisogni pi\u00f9 impellenti il decano e don Luigi Moreno curato di Serrada fecero una colletta che frutt\u00f2 circa 700\u00a0kg di viveri vestiario usato ma usufruibile e 13.000 \u00a3; il comitato di liberazione diede \u00a3 15.000; 13.000 \u00a3 la popolazione di Lavarone unitamente ad indumenti usati. La magnifica comunit\u00e0 di Folgaria mise a disposizione gli stracci raccolti per esser macinati e destinati a indumenti militari.\nLa sezione alimentare della provincia assegn\u00f2, a pagamento, dietro insistente preghiera del curato 12 q di farina gialla, 1 q di lardo, 2 q di marmellata.\nDolorosa la spilorcia grettezza del comune che pure sperpera i milioni!\n\"Pag. 69.\"\nPrecedenti:\nRadiocomunicazioni da Londra invitavano presso le formazioni partigiane di far esercitare attivit\u00e0 impediente ai tedeschi, di fare opera di distruzione o di saccheggio, ma di non ostacolare la ritirata. Ci\u00f2 nonostante gi\u00e0 la notte del 23-4 fu danneggiata con mine la strada della Fricca da parte di gruppi p. provenienti da Valdastico (\u2026) La polizia tedesca costrinse gli uomini validi di qui a lavorare alla riparazione. Il 27 mattina una mina danneggi\u00f2 lievemente il primo ponte e frantum\u00f2 i vetri dell\u2019abitato (la canonica ebbe 4 /5 vetri spezzati). Nel pomeriggio del 27 s\u2019aggiravano qui elementi improvvisati partigiani per preparare un colpo onde impadronirsi dei carri officina che dovevano transitare.\nA Folgaria ci fu il tentato saccheggio della caserma di polizia con 2 vittime (Cabia N. avvocato di Rovereto e Leitempergher Ettore). Un gruppo di partigiani chiamo all\u2019albergo centrale 3 tedeschi fermatisi per la rottura del carro con carico di motori. Il curato dalla canonica ud\u00ec che si voleva uccidere i 3 prigionieri, discese in piazza, ricord\u00f2 il diritto inviolabile alla vita dei prigionieri arresisi, fu ascoltato, i catturati furono inviati senza scorta per la Fricca; naturalmente appena fuori di vista fecero ritorno a Lavarone dove avvisarono la polizia. Verso le 8 sera una autoblinda che ritornava da Trento fu fatto segno di alcuni tiri da parte di irresponsabili presso il maso Carbonare\u00a0\u2013 Alla reazione violenta i partigiani ( ) poterono salvarsi.\nAi primi spari di reazione un capo cap. \u201cPigalotta\u201d (forse Pigafetta) si rifugi\u00f2 in canonica febbricitante, chiedendo e avendo un conforto e un\u2019aspirina. Lo si vide il giorno seguente all\u2019inizio della tragedia. Da notarsi che fra il popolo messo al muro v\u2019erano pure estranei, ma nessuno fiat\u00f2 bench\u00e9 bastasse 1 sola denunzia per aver salva la vita e gli averi.\nLa popolazione deplora aspramente la grave imprudenza di ostacolare la ritirata in mezzo all\u2019abitato, tanto pi\u00f9 che correvano voci non infondate che lo scopo era il saccheggio\u2026 e il prezzo ne fu il sangue dell'innocenti!\nLa sera del 27 in previsione di un pericolo il curato esort\u00f2 la sorella ad allontanarsi dal luogo\u00a0\u2013 non volle.\n\"Pag. 70.\"\nIn piazza davanti alle mitragliatrici, si aspettava, quasi si desiderava il segnale del fuoco, tutti in preghiera; un capitano chiama da parte il curato e lo rimprovera: Come a voi preme la vita cos\u00ec a noi. \nIl curato osserva che conoscendo bene il popolo di Carbonare pu\u00f2 assicurare e se ne rende garante con la sua vita, che se la ritirata fu ostacolata in Carbonare non lo fu da parte di gente del luogo, ma di estranei, ai quali ben armati non poteva opporsi una popolazione inerme! Allora indicateli questi estranei! Da ieri sera non se visto pi\u00f9 nessuno! Valse la conferma di un soldato tedesco di posto in Lavarone, e forse il rapporto della gendarmeria che per quasi 2 anni aveva notato la quiete del luogo, e fu sospesa la sentenza. \nCadeva la neve con pioggia e il curato chiese e ottenne che gli uomini potessero entrare in chiesa; alle donne e ai due sacerdoti fu data licenza di rientrare nelle case. Il curato rest\u00f2 volontariamente fra gli ostaggi in chiesa. \nFinalmente verso le 8 le sentinelle che stavano alla porta portavano l\u2019ordine del capitano che si esca liberi! \nNel tempo che si era in chiesa, a pericolo scongiurato, Carbonari Primo parlament\u00f2 con un capitano, port\u00f2 argomenti in favore della popolazione, facendosi forte della sua posizione di ex ufficiale austriaco.\nMolti particolari pure interessanti si omettono per carit\u00e0 di patria e del prossimo!\nLa Richiesta di Primo Carbonari alla Commissione Patrioti \u00e8 conservata presso l'archivio gestito dal Museo Storico Trentino."}
{"id": "2067809", "revid": "729019", "url": "https://it.wikipedia.org/wiki?curid=2067809", "title": "Carlo Caione", "text": "Biografia.\nCaione inizi\u00f2 a giocare a rugby nel CUS L'Aquila, con cui vinse nel 1987 il campionato italiano U-15; successivamente, nel 1990, fu ingaggiato dall'Aquila Rugby, esordendo in serie A1 il 27 gennaio 1991 contro il Livorno.\nFu tra i protagonisti della conquista dello scudetto al termine della stagione 1993-94, vinto sconfiggendo nella finale di Padova il Milan, pi\u00f9 quotato e favorito dal pronostico.\nGi\u00e0 proveniente da tutta la trafila internazionale a livello giovanile e sempre come capitano (Italia U-15 U-17, U-19, U-21, Seven e \u201cA\u201d, nel 1995 giunse alla Nazionale maggiore arrivando a ricoprirne anche il ruolo di Capitano , chiamato dall'allora C.T. Georges Coste, che lo fece esordire a Buenos Aires contro la in un incontro valido sia per la Coppa Latina che per la Coppa FIRA 1995-97; prese parte anche alla in Galles e alle prime edizioni del Sei Nazioni disputate dall'.\nPassato alla Rugby Roma nel 1998, vinse con la squadra della Capitale la Coppa Italia 1998-99 e, l'anno successivo, divenutone il capitano, il campionato 1999-2000, ottenuto sconfiggendo in finale proprio L'Aquila.\nTornato all'Aquila nel 2003, termin\u00f2 la carriera nel 2005 a soli 32 anni, dopo una lunga serie di infortuni; e da allora \u00e8 dedito alla sua professione di odontoiatra.\nDal 2004 al 2008 fu consigliere federale della Federazione Italiana Rugby, eletto in quota atleti, come rappresentante degli stessi.\nDopo il terremoto dell'Aquila del 2009 Caione si \u00e8 fatto promotore di un'associazione, \"Forza l'Aquila\", per il recupero della zona cittadina di Piazza d'Armi, danneggiata dal sisma."}
{"id": "2067810", "revid": "599013", "url": "https://it.wikipedia.org/wiki?curid=2067810", "title": "Riadh Bouazizi", "text": "Carriera.\nCon la Nazionale tunisina ha disputato 83 partite e vinto la Coppa d'Africa 2004."}
{"id": "2067811", "revid": "110157", "url": "https://it.wikipedia.org/wiki?curid=2067811", "title": "Campionato italiano Ice Sledge Hockey 2007-2008", "text": "Il Campionato italiano Ice Sledge Hockey 2007-2008 \u00e8 stata la quarta edizione di questo torneo, organizzato dal Comitato Italiano Paralimpico. Le compagini iscritte sono ancora una volta le tre rappresentative regionali di Piemonte (, campioni in carica), Lombardia () e Alto Adige ().\n\u00c8 stata variata di poco la formula, rispetto alla stagione precedente, con ogni squadra ad affrontare le altre due per quattro volte, due in casa e due in trasferta.\nPer la prima volta, ad aggiudicarsi il titolo sono stati gli altoatesini , dopo tre vittorie della rappresentativa piemontese.\nClassifiche individuali.\nClassifica portieri.\nSono presi in considerazione solo i portieri che hanno giocato almeno la met\u00e0 degli incontri."}
{"id": "2067812", "revid": "25152", "url": "https://it.wikipedia.org/wiki?curid=2067812", "title": "Tiberio Cesare Gemello", "text": ""}
{"id": "2067813", "revid": "2230534", "url": "https://it.wikipedia.org/wiki?curid=2067813", "title": "Il buon soldato", "text": "Il buon soldato \u00e8 un romanzo di Ford Madox Ford pubblicato nel 1915.\nTrama.\nJohn Dowell e la moglie Florence sono due ricchi americani. Lui \u00e8 il protagonista e la voce narrante del libro; qui racconta e ricostruisce, alla morte della moglie, la tormentata storia dell'amicizia che li ha legati a una coppia di nobili inglesi, gli Ashburnham: un sodalizio durato ben nove anni basato apparentemente sull'affetto e sul rispetto reciproco fino alla dipartita della consorte. Vittima degli inganni della moglie, John, riandando indietro con la memoria e rievocando vari episodi in un ordine non cronologico, ha modo di trovare sempre nuovi indizi per riconsiderare quell'amicizia, sviluppata nel tempo durante gli incontri nell'elegante localit\u00e0 termale di Nauheim, in Germania, come un continuo succedersi di intrighi e corruzione. A sorprendere saranno soprattutto le rivelazioni concernenti il capitano Edward Ashburnham: emblema del tipico \"buon soldato\" e tuttavia lesto nell'infrangere ogni codice di condotta morale in nome di un'irrefrenabile passione per donne giovani e indifese.\nTitolo.\nInizialmente il libro doveva intitolarsi \"The saddest story\", un chiaro riferimento all'incipit \u00abQuesta \u00e8 la storia pi\u00f9 triste che io abbia mai sentito\u00bb. All'inizio della Prima Guerra Mondiale, l'editore richiese a Ford un nuovo titolo e allora Ford sugger\u00ec sarcasticamente il titolo attuale, \"Il buon soldato\", che rimase.\nAnalisi del testo.\nUn'attenta decostruzione del testo rivela l'inconsistenza di una narrazione che mostra i differenti e nascosti elementi della trama. Se il lettore sospende la propria fiducia nella voce narrante, la sensazione che lo invade \u00e8 quella che egli stia confondendo i fatti, manipolandoli; un'altra percezione \u00e8 che il protagonista non faccia nulla per tutto il libro.\nEdward, \"il buon soldato\" della storia, funziona come un meccanismo per esplorare, valutare e mettere a confronto i vari personaggi principali. Che cosa significano \"onore o \"dovere\"? Che cos'\u00e8 che separa il giusto dall'errato? A questi interrogativi non vengono date risposte esatte."}
{"id": "2067814", "revid": "1516087", "url": "https://it.wikipedia.org/wiki?curid=2067814", "title": "Luigi Broggini", "text": "Fu tra i protagonisti della scena delle arti figurative italiane negli anni a cavallo della Seconda guerra mondiale.\n\u00c8 l'autore del marchio dell'Agip, il famoso \"Cane a sei zampe\", presentato all'apposito concorso del 1952 da parte del suo allievo Giuseppe Guzzi; la paternit\u00e0 dell'opera fu definitivamente svelata dal figlio solo dopo la sua morte.\nHa pubblicato anche raccolte poetiche.\nBiografia.\nPerfezionatosi alla Accademia di Brera, dove fu allievo di Adolfo Wildt, durante il fascismo frequent\u00f2 ambienti liberali e cosmopoliti.\nDurante l'esilio parigino prefer\u00ec accostarsi alle opere di Degas piuttosto che alle avanguardie. Visse per un periodo anche in Svizzera.\nLe sue prime sculture risalenti al 1928 e la sua prima mostra evidenziarono un indirizzo ben distante da quello ufficiale e tradizionale. In effetti Broggini si accost\u00f2 all'Impressionismo francese elaborando un concetto nuovo sia dei legami tra architettura e scultura sia tra gli elementi plastici come il chiaroscuro e il luminismo pittorico. Fu influenzato anche dall'espressionismo.\nNel 1952 realizz\u00f2 il \"Cane a sei zampe\" utilizzato dall'Agip per il nuovo carburante \"Supercortemaggiore\" e divenuto poi simbolo dell'ENI.\n\u00c8 scomparso nel 1983 all'et\u00e0 di 75 anni."}
{"id": "2067817", "revid": "20044133", "url": "https://it.wikipedia.org/wiki?curid=2067817", "title": "Motore a due/quattro tempi", "text": ""}
{"id": "2067818", "revid": "20044140", "url": "https://it.wikipedia.org/wiki?curid=2067818", "title": "Motore a 2/4 tempi", "text": ""}
{"id": "2067819", "revid": "20044148", "url": "https://it.wikipedia.org/wiki?curid=2067819", "title": "Motore ibrido a 2/4 tempi", "text": ""}
{"id": "2067827", "revid": "767487", "url": "https://it.wikipedia.org/wiki?curid=2067827", "title": "Corian", "text": "Il Corian \u00e8 un materiale sviluppato e prodotto dalla DuPont dal 1967. Il Corian si utilizza principalmente nei piani cucina e piani bagno, rappresentando il primo prodotto con gli stessi pregi dei piani in pietra senza i tipici difetti dei piani in truciolare o materiale sintetico o semisintetico e con il vantaggio della possibilit\u00e0 di essere prodotto in qualsiasi forma ed essere lavorabile al tornio come il legno. Si tratta di un materiale composito formato da 2/3 di idrossido di alluminio (triidrato) e 1/3 di resina acrilica (polimetilmetacrilato) con aggiunta eventuale di pigmenti colorati. \u00c8 chiamato anche \"pietra acrilica\".\nPropriet\u00e0 fisiche.\nIl Corian \u00e8 resistente alla luce diretta del sole e il suo colore si mantiene sostanzialmente immutato nel tempo. Resiste bene alle normali sollecitazioni. Essendo omogeneo in tutto il suo spessore, pu\u00f2 essere facilmente ripristinato con trattamenti abrasivi superficiali dopo deterioramenti accidentali per bruciature di sigaretta o macchie di inchiostro.\n\u00c8 mediamente resistente al calore, purch\u00e9 non eccessivo.\n\u00c8 un materiale traslucente ossia una parte della luce attraversa il materiale.\nPulizia e manutenzione.\nPer eliminare i liquidi dalla superficie si utilizza un panno umido con un detersivo in crema leggera o un normale detergente. Anche se il Corian \u00e8 inassorbente ed impermeabile, \u00e8 bene non lasciarvi sopra dei liquidi. \nPer una pulizia profonda pu\u00f2 essere utilizzata una soluzione composta da tre quarti di candeggina e un quarto di acqua lasciata agire per qualche ora. Non pi\u00f9 di 16. \nIn caso di macchie pi\u00f9 resistenti si consiglia l'uso di una spugnetta non abrasiva e un detergente a base di ammoniaca o candeggina.\nLogo e brand identity.\nNell'agosto 2017, da semplice denominazione di materiale, Corian diventa un brand a tutti gli effetti con un nuovo marchio grafico distintivo depositato di propriet\u00e0 della multinazionale DuPont. All'agenzia di global branding GBR Design\u00ae \u00e8 stato affidato lo sviluppo strategico di questo marchio internazionale."}
{"id": "2067832", "revid": "1543377", "url": "https://it.wikipedia.org/wiki?curid=2067832", "title": "Qualificazioni al campionato europeo dei piccoli stati di pallavolo femminile 2007", "text": "Le qualificazioni al campionato europeo dei piccoli stati di pallavolo femminile 2007 si sono svolte dal 19 maggio al 4 giugno 2006: al torneo hanno partecipato sette squadre nazionali europee di stati con meno di un milione di abitanti e quattro di queste si sono qualificate al campionato europeo dei piccoli stati 2007.\nRegolamento.\nLe squadre hanno disputato una fase a gironi con formula del girone all'italiana: le prime due classificate di ogni girone si sono qualificate per il campionato europeo dei piccoli stati 2007 (anche la nazionale del paese organizzatore, nonostante gi\u00e0 qualificata, ha partecipato alle qualificazioni: nel caso in cui questa si classifichi tra le prime due del proprio girone, nessun'altra nazionale \u00e8 ripescata)."}
{"id": "2067835", "revid": "1934238", "url": "https://it.wikipedia.org/wiki?curid=2067835", "title": "Germanata Veneta", "text": "La germanata veneta \u00e8 una razza pura di anatra domestica di taglia media e di origini venete. La razza ha avuto origine nella regione del Veneto, come suggerisce il nome, dove si dice che sia presente da molti secoli, anche se lo standard ufficiale della razza \u00e8 stato redatto solo alla fine del XX secolo. Si tratta di un'anatra di cospicue dimensioni, bene in carne e presente in un'unica colorazione, la \"selvatica\", che \u00e8 la stessa del germano reale: da qui il nome della razza. Ottima produttrice sia di uova che di carne, la germanata veneta \u00e8 l'unica razza pura di origine italiana e, se in patria \u00e8 piuttosto rara, all'estero \u00e8 pressoch\u00e9 assente. In veneto il nome razza \u00e8 sinonimo di anatra germanata.\nOrigini.\nNon esistono molti dati bibliografici relativi a questa razza, forse a causa della scarsa considerazione che il popolo italiano ha sempre avuto nei confronti dell'allevamento dell'anatra, ma ha indubbiamente avuto origine in Veneto, dove si favoleggia che sia presente da tempi immemorabili. Certo \u00e8 che la selezione dei contadini \u00e8 stata fondamentale nel creare una razza di dimensioni notevoli, a differenza della maggior parte delle razze che sono state selezionate da avicoltori e dalle classi pi\u00f9 abbienti. La Germanata \u00e8 stata riconosciuta negli anni '90 ed \u00e8 l'unica razza pura autoctona italiana.\nStandard.\nNell'aspetto generale si presenta come un'anatra carnosa e robusta, ma dal portamento slanciato ed elegante.\nDifetti gravi.\nTipo stretto, piccolo e non carnoso. Difetti negli appiombi degli arti. Assenza del ricciolo sul codrione del maschio.\nColorazioni.\nLa razza \u00e8 presente in un'unica colorazione che la rende tipica e le d\u00e0 il nome, la \"selvatica\", ovvero la colorazione del germano reale, presente in molte razze di anatra domestica. Il maschio di questa colorazione segue la muta stagionale, proprio come il suo antenato selvatico, quindi potr\u00e0 mostrare il piumaggio in tutto il suo splendore solo quando avr\u00e0 superato il periodo di eclissi.\nDifetti gravi.\nMaschio: dorso troppo scuro; assenza o larghezza eccessiva dell'anello bianco del collo; anello chiuso; zona perioculare con alone giallastro. \nFemmina: macchie bianche sul collo; testa scura con disegno indistinto; zampe brune; becco arancione intenso.\nQualit\u00e0.\nOltre ad essere una razza altamente rustica, che si adatta molto bene all'allevamento in libert\u00e0 sfruttando i canali di irrigazione, ha un carattere molto pacifico e mansueto. Ottima produttrice di carne, raggiunge la maturit\u00e0 sessuale a sette-otto mesi nel maschio e a sei-sette mesi nella femmina. Le femmine sono buone ovaiole, la cui produzione annua supera le 100 uova, e non hanno perso l'istinto alla cova, a differenza di molte razze di anatre. Grazie alle sue qualit\u00e0 la razza \u00e8 ideale sia per l'allevamento rurale con fini produttivi che per l'allevamento amatoriale con fini ornamentali."}
{"id": "2067840", "revid": "287204", "url": "https://it.wikipedia.org/wiki?curid=2067840", "title": "Chiesa di Santa Maria (Cerreto Sannita)", "text": "La chiesa di Santa Maria, denominata anche chiesa di \"Santa Maria del Monte dei Morti\" o della \"Madonna Assunta\", \u00e8 una architettura religiosa sita nel centro storico di Cerreto Sannita.\nStoria.\nLa chiesa nella vecchia Cerreto.\nIn Cerreto antica l'esistenza di una chiesa parrocchiale dedicata a santa Maria \u00e8 documentata gi\u00e0 nel 1334, anno in cui venne fusa la campana che, nel 1730, venne trasferita nella chiesa ricostruita nel nuovo tessuto urbanistico di Cerreto Sannita, edificato dopo il sisma del 1688. La chiesa svolse funzioni parrocchiali sino al 22 febbraio 1544 quando il vescovo Alberico Giaquinto - consenzienti il feudatario Diomede Carafa e l'Universitas - dispose la soppressione delle cinque parrocchie esistenti a Cerreto erigendo la chiesa di San Martino a collegiata.\nIl tempio era intitolato a \"Santa Maria in capite foris\" perch\u00e9 si ergeva nella parte alta di quella che era la piazza principale della vecchia Cerreto, un vero e proprio \"foro\" dove si affacciavano, oltre la chiesa, importanti edifici del potere civile come la sede dell'Universitas, la casa dei \"mastrodatti\", il torrione, il \"nuovo\" palazzo ducale e alcuni negozi tra i quali una \"barbaria\" ed una \"spezieria\".\nNel 1587 il notaio Mario Cappella scrisse che la chiesa di Santa Maria era sede di una confraternita intitolata a \"Ges\u00f9 e Maria\", che il priore era un certo Andrea Raetano e che in tale anno, ad opera dei confratelli, si stavano facendo degli accomodi e degli abbellimenti nell'edificio ed in particolare si stava rifacendo l'altare, mal costruito. Queste notizie vennero citate dal notaio Cappella in un atto che venne scritto allorch\u00e9, durante quei lavori, mentre si stava demolendo un altare, vennero trovati due vasi fittili contenenti: uno centotr\u00e9 scudi d'oro ed un altro quaranta monete dello stesso valore. E proseguendo nella demolizione vennero trovate altre quarantotto monete di argento che vennero consegnate all'allora \"eletto\" (sindaco) Vincenzo Varrone in attesa di disposizioni da parte dell'autorit\u00e0 ecclesiastica. Dopo pochi giorni il Nunzio di Napoli invi\u00f2 una missiva nella quale intimava l'immediata consegna di \u00abtutti li denari perch\u00e9, senza dubbio, appartengono alla camera apostolica [...] e devono essere mandati qua, pena la scomunica\u00bb.\nNel 1590 mons. Bellocchi scrisse che i confratelli si riunivano nella chiesa ogni domenica per leggere i libri sacri, recitare le litanie e confessarsi.\nNel 1596 mons. Savino annot\u00f2 in una sua relazione che nella chiesa celebravano i canonici della collegiata di San Martino ogni domenica e in altri giorni perch\u00e9 la devozione popolare era grande. La stessa fonte scrisse che per accedere alla chiesa si dovevano salire sei gradini e che non esisteva una torre campanaria e le due campane, di modeste dimensioni, erano appese sulla sommit\u00e0 della facciata. L'altare maggiore era ornato di una scultura raffigurante la Madonna col Bambino mentre nella trave al centro della navata trovava posto un grande crocifisso donato da un confratello defunto. Vi erano diversi altari laterali, alcuni dei quali spogli.\nIl terremoto del 5 giugno 1688 distrusse quasi totalmente l'edificio.\nLa chiesa dopo il 1688.\nCinque anni dopo il terremoto del 1688, il 23 febbraio 1693, iniziarono i lavori per la costruzione della chiesa nella \"nuova\" Cerreto ricostruita \"ex novo\" su progetto di Giovanni Battista Manni. I lavori iniziarono su una porzione del suolo di propriet\u00e0 del dott. Magnati, suolo offerto gratuitamente dallo stesso Magnati che in cambio chiese la celebrazione per s\u00e9 e per i suoi defunti di tante messe quanto sarebbe stato il valore di vendita del suolo.\nIl cantiere fu finanziato grazie alla vendita di alcune argenterie ed \"ex voto\" trovati fra le macerie della vecchia chiesa e grazie alle elemosine dei cerretesi secondo quando si apprende da una visita pastorale del 1696. Nella costruzione dell'architettura fu usato anche molto materiale lapideo proveniente dalla vecchia chiesa.\nNel 1696 era gi\u00e0 installato l'altare maggiore dove si celebrava ogni giorno e, siccome le rendite della confraternita erano molte, furono installati altre due altari nel presbiterio e venne terminata la prima sacrestia, corrispondente al primo ambiente a sinistra che si incontra entrando nella chiesa.\nNel 1700 venne annotato che il presbiterio e la crociera erano coperti da tettoie provvisorie, che il suolo antistante il transetto era troppo basso e che lo si doveva rialzare di ben cinque palmi pena l'interdizione del luogo sacro.\nNel 1717 vennero terminate le cappelle laterali mentre la cupola e il campanile furono costruiti nel 1733 su disegno di Bartolomeo Tritta.\nNel 1754 fu rifatto il portale e nel 1759 vennero eseguite le stuccature.\nDescrizione.\nLa facciata, priva di decorazioni, \u00e8 abbellita dall'imponente portale eseguito da Antonio Di Lella nel 1754 e sormontato da un cranio molto verosimile eseguito su marmo di Pario che al contrario della pietra locale rende maggiormente i particolari.\nIl campanile \u00e8 arricchito nel prospetto da pietre di riporto provenienti dalla Cerreto medievale e termina in una cipolla ricoperta da embrici maiolicati gialli e verdi. "}
{"id": "2067852", "revid": "729019", "url": "https://it.wikipedia.org/wiki?curid=2067852", "title": "Massimo Ravazzolo", "text": "Biografia.\nCresciuto a Calvisano in una famiglia di rugbisti internazionali: nipote di Claudio e Sergio Appiani, che vestirono la maglia azzurra tra gli anni settanta ed ottanta, esord\u00ec nella prima squadra del club cittadino a 16 anni; si mise in luce presto nelle selezioni nazionali giovanili, dall'Under-15 all'Under-21, ed esord\u00ec in Nazionale maggiore durante i XII Giochi del Mediterraneo nel 1993 a Perpignano, contro la .\nPrese poi parte alla in Sudafrica, sotto la gestione tecnica di Georges Coste e, fino al 1997, disput\u00f2 23 incontri internazionali segnando 3 mete.\nDopo 18 stagioni al , nel 2006 pass\u00f2 al e, nel 2007, al , club nel quale milit\u00f2 fino al 2009; dall'estate di tale anno Ravazzolo milita di nuovo nel Calvisano.\nTitolare di un'attivit\u00e0 commerciale di fornitura equipaggiamenti sportivi, Ravazzolo \u00e8 anche un vigile del fuoco volontario e, come tale, ha fatto anche parte della Rappresentativa Nazionale VV.F. di Rugby di tale Corpo.\nDopo essersi ritirato dall'attivit\u00e0 agonistica, nel 2011-12 \u00e8 l'allenatore dei tre quarti a in Eccellenza, poi a Calvisano nel settore giovanile ed assistente allenatore e, poi, responsabile tecnico per quattro anni all'Accademia zonale di Remedello (BS), fino al 2017, quando firma un contratto da \"head coach\" con il in serie C."}
{"id": "2067854", "revid": "287204", "url": "https://it.wikipedia.org/wiki?curid=2067854", "title": "Pujali", "text": " \nPujali \u00e8 una suddivisione dell'India, classificata come \"municipality\", di 33.863 abitanti, situata nel distretto dei 24 Pargana Sud, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 28' 04 N e 88\u00b0 08' 43 E e ha un'altitudine di 9 .\nSociet\u00e0.\nEvoluzione demografica.\nAl censimento del 2001 la popolazione di Pujali assommava a 33.863 persone, delle quali 17.636 maschi e 16.227 femmine. I bambini di et\u00e0 inferiore o uguale ai sei anni assommavano a 4.305, dei quali 2.187 maschi e 2.118 femmine. Infine, coloro che erano in grado di saper almeno leggere e scrivere erano 20.795, dei quali 11.919 maschi e 8.876 femmine."}
{"id": "2067859", "revid": "767487", "url": "https://it.wikipedia.org/wiki?curid=2067859", "title": "Bandiera della Martinica", "text": "La bandiera della Martinica, il territorio d'oltremare francese situato nei Caraibi \u00e8 stata adottata nel 2019. Pur mantenendo come vessillo ufficiale nazionale il tricolore francese, il consiglio locale (\"Collectivit\u00e9 territoriale de Martinique\") ha adottato la bandiera affinch\u00e9 venga usata negli eventi internazionali per rappresentare le squadre sportive, le associazioni culturali e altre organizzazioni martinicane.\nLa bandiera tradizionale.\nLa bandiera tradizionale della Martinica fu disegnata il 4 agosto 1766 e il suo utilizzo cess\u00f2 nel 1790, all'inizio della Rivoluzione francese. Quasi duecento anni dopo tale vessillo \u00e8 tornato a sventolare sull'isola ma soltanto per un uso non ufficiale.\nLa bandiera martinicana tradizionale deriva dall'antica insegna usata dalla marina mercantile francese durante il XVIII secolo fino all'adozione del tricolore. Si tratta di un drappo di colore blu con una croce bianca che si estende fino ai bordi della bandiera, formando cos\u00ec quattro rettangoli blu identici nelle dimensioni, ciascuno dei quali contenente la rappresentazione di un serpente bianco che ricorda vagamente una L invertita (meglio distinguibile nella versione usata durante il XVIII secolo). Questa L vuole ricordare l'isola di Saint Lucia di cui Martinica era una dipendenza, prima che Santa Lucia divenisse una colonia del Regno Unito.\nI serpenti rappresentano il \"Bothrops lanceolatus\", specie molto diffusa nell'isola."}
{"id": "2067861", "revid": "228587", "url": "https://it.wikipedia.org/wiki?curid=2067861", "title": "Suspended Animation", "text": ""}
{"id": "2067862", "revid": "287204", "url": "https://it.wikipedia.org/wiki?curid=2067862", "title": "Prayagpur", "text": " \nPrayagpur \u00e8 una suddivisione dell'India, classificata come \"census town\", di 5.149 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 26' 08 N e 87\u00b0 27' 02 E.\nSociet\u00e0.\nEvoluzione demografica.\nAl censimento del 2001 la popolazione di Prayagpur assommava a 5.149 persone, delle quali 2.681 maschi e 2.468 femmine. I bambini di et\u00e0 inferiore o uguale ai sei anni assommavano a 647, dei quali 302 maschi e 345 femmine. Infine, coloro che erano in grado di saper almeno leggere e scrivere erano 3.420, dei quali 2.024 maschi e 1.396 femmine."}
{"id": "2067865", "revid": "12109", "url": "https://it.wikipedia.org/wiki?curid=2067865", "title": "Wahnbriefe", "text": ""}
{"id": "2067868", "revid": "119228448", "url": "https://it.wikipedia.org/wiki?curid=2067868", "title": "Ludwig Otto Hesse", "text": "Biografia.\nI suoi lavori si concentrarono sull'algebra e sugli invarianti algebrici, difatti prendono nome da lui la curva hessiana e la matrice hessiana."}
{"id": "2067869", "revid": "287204", "url": "https://it.wikipedia.org/wiki?curid=2067869", "title": "Podara", "text": " \nPodara \u00e8 una suddivisione dell'India, classificata come \"census town\", di 16.806 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 33' 35 N e 88\u00b0 16' 17 E.\nSociet\u00e0.\nEvoluzione demografica.\nAl censimento del 2001 la popolazione di Podara assommava a 16.806 persone, delle quali 8.836 maschi e 7.970 femmine. I bambini di et\u00e0 inferiore o uguale ai sei anni assommavano a 1.790, dei quali 968 maschi e 822 femmine. Infine, coloro che erano in grado di saper almeno leggere e scrivere erano 13.029, dei quali 7.176 maschi e 5.853 femmine."}
{"id": "2067871", "revid": "287204", "url": "https://it.wikipedia.org/wiki?curid=2067871", "title": "Federazione cestistica della Scozia", "text": "La Scottish Basketball Association (acronimo SBA) \u00e8 l'ente che controlla e organizza la pallacanestro in Scozia.\nLa federazione controlla inoltre la nazionale di pallacanestro della Scozia. Ha sede ad Edimburgo e l'attuale presidente \u00e8 William McInnes.\n\u00c8 stata affiliata alla FIBA dal 1947 alla fine di settembre del 2016 quando ha ricevuto l'affiliazione la British Basketball Federation, e organizza il campionato scozzese di pallacanestro."}
{"id": "2067878", "revid": "20044976", "url": "https://it.wikipedia.org/wiki?curid=2067878", "title": "Unime", "text": ""}
{"id": "2067879", "revid": "287204", "url": "https://it.wikipedia.org/wiki?curid=2067879", "title": "Phulia", "text": " \nPhulia \u00e8 una suddivisione dell'India, classificata come \"census town\", di 50.254 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 14' 13 N e 88\u00b0 29' 55 E.\nSociet\u00e0.\nEvoluzione demografica.\nAl censimento del 2001 la popolazione di Phulia assommava a 50.254 persone, delle quali 26.094 maschi e 24.160 femmine. I bambini di et\u00e0 inferiore o uguale ai sei anni assommavano a 5.560, dei quali 2.798 maschi e 2.762 femmine. Infine, coloro che erano in grado di saper almeno leggere e scrivere erano 34.212, dei quali 19.322 maschi e 14.890 femmine."}
{"id": "2067880", "revid": "22229", "url": "https://it.wikipedia.org/wiki?curid=2067880", "title": "Direttore dell'Intelligence Nazionale", "text": ""}
{"id": "2067881", "revid": "1522738", "url": "https://it.wikipedia.org/wiki?curid=2067881", "title": "Bandiera delle Antille Olandesi", "text": "La bandiera delle Antille Olandesi \u00e8 stata la bandiera ufficiale della dipendenza olandese fino alla sua dissoluzione, nell'ottobre 2010. Adottata il 19 novembre 1959, consisteva di un drappo bianco attraversato verticalmente da una banda rossa posta al centro della bandiera e una banda blu orizzontale ad essa sovrapposta dello stesso spessore di quella rossa.\nAl centro della banda blu erano disposte, a mo' di pentagono, sei stelle bianche a cinque punte in rappresentanza delle sei isole che formavano l'arcipelago: Aruba, Bonaire, Cura\u00e7ao, Saba, Sint Eustatius e Sint Maarten.\nNel 1986 Aruba si separ\u00f2 dalle Antille Olandesi, e quindi la bandiera divenne a 5 stelle."}
{"id": "2067893", "revid": "110157", "url": "https://it.wikipedia.org/wiki?curid=2067893", "title": "Giardino dei Giusti (Palermo)", "text": "Il giardino dei Giusti (ex giardino di via Alloro) \u00e8 un giardino pubblico di Palermo, che fu tra gli spazi degradati del centro storico recuperato dall'amministrazione comunale negli anni 1999-2000. Il progetto curato dagli architetti Mario Li Castri e Giuseppe Prestigiacomo, fa riferimento alle xirbe dei secoli XII e XIII, piccoli giardini a carattere produttivo e ornamentale, ricavati nelle aree dismesse dell'edilizia urbana, cinti da muri all'interno di cortili. Si trova in pieno centro, e si affaccia in una via di rilevante importanza per il centro storico della citt\u00e0: la via Alloro.\nIl giardino sorge sullo stesso terreno dove si trovavano i vecchi ruderi del settecentesco palazzo di propriet\u00e0 della nobildonna Francesca Fulci, distrutto dai bombardamenti che colpirono Palermo nel maggio del 1943. L'Edificio era conosciuto anche come \"Palazzo Graco\".\nPrecedentemente, il giardino inaugurato nel mese di giugno del 2000, si chiamava come la via in cui esso si trova, cio\u00e8 \"giardino dell'Alloro\", in ricordo di un albero di alloro di eccezionale rigoglio posto nel palazzo San Gabriele prospiciente l'odierna via medesima, estinto e sradicato il 4 dicembre del 1704. \nIn ricordo dell'albero estinto \u00e8 stato piantumato limitrofo alla strada un bellissimo esemplare di Laurus nobilis (alloro).\nIl giardino onora i Giusti siciliani che si sono distinti per aver salvato ebrei durante gli anni dell'olocausto."}
{"id": "2067895", "revid": "767487", "url": "https://it.wikipedia.org/wiki?curid=2067895", "title": "Microtus richardsoni", "text": "L'arvicola acquatica nordamericana (Microtus richardsoni ) \u00e8 la pi\u00f9 grande arvicola del continente. \u00c8 diffusa negli Stati Uniti nord-occidentali e nelle regioni meridionali del Canada occidentale. In passato questo animale era considerato un membro del genere \"Arvicola\", ma recentemente alcuni esami molecolari hanno dimostrato che \u00e8 pi\u00f9 strettamente imparentata con le specie nordamericane di \"Microtus\".\nQuesti animali sono ricoperti di pelo color grigio-bruno o rosso-bruno, ma le regioni inferiori sono sempre grigie. I grandi piedi posteriori permettono loro di essere eccellenti nuotatori. Il corpo \u00e8 lungo 25 cm, la coda ne misura 8 e il peso si aggira sui 110 g.\nSi possono trovare nei prati alpini o semi-alpini in vicinanza dell'acqua. Si nutrono di erba, foglie, radici e semi, ma possono mangiare anche piccoli invertebrati. Le arvicole acquatiche americane e canadesi scavano tane collegate con i corsi d'acqua. Durante l'inverno, vivono sotto la neve.\nLe femmine partoriscono due volte all'anno nidiate composte da due a otto piccoli ciascuna.\nSono animali attivi durante tutto l'anno. Le loro gallerie spesso sbucano in prossimit\u00e0 dell'acqua o nell'acqua stessa. Vivono frequentemente in colonie."}
{"id": "2067896", "revid": "281901", "url": "https://it.wikipedia.org/wiki?curid=2067896", "title": "Blennius sanguinolentus", "text": ""}
{"id": "2067898", "revid": "287204", "url": "https://it.wikipedia.org/wiki?curid=2067898", "title": "Patulia", "text": " \nPatulia \u00e8 una suddivisione dell'India, classificata come \"census town\", di 13.825 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 43' 27 N e 88\u00b0 23' 51 E.\nSociet\u00e0.\nEvoluzione demografica.\nAl censimento del 2001 la popolazione di Patulia assommava a 13.825 persone, delle quali 7.176 maschi e 6.649 femmine. I bambini di et\u00e0 inferiore o uguale ai sei anni assommavano a 1.222, dei quali 654 maschi e 568 femmine. Infine, coloro che erano in grado di saper almeno leggere e scrivere erano 11.003, dei quali 5.997 maschi e 5.006 femmine."}
{"id": "2067899", "revid": "281901", "url": "https://it.wikipedia.org/wiki?curid=2067899", "title": "Bavosa sanguigna", "text": ""}
{"id": "2067900", "revid": "1522738", "url": "https://it.wikipedia.org/wiki?curid=2067900", "title": "Stemma delle Antille Olandesi", "text": "Lo stemma delle Antille Olandesi era lo stemma adottato dal territorio il 1\u00ba gennaio 1986, dopo che Aruba, pur continuando a rimanere sotto la sovranit\u00e0 dei Paesi Bassi, si separ\u00f2 amministrativamente da tale territorio autonomo.\nNello scudo dorato e bordato di rosso erano raffigurate cinque stelle a cinque punte di colore azzurro, in rappresentanza delle cinque isole che formano l'arcipelago. Sulla sommit\u00e0 \u00e8 posta una corona reale d'oro, quella del monarca dei Paesi Bassi.\nNella parte inferiore appare un nastro con scritto il motto delle Antille Olandesi: \"Libertate Unanimus\" (\"Uniti per la libert\u00e0\").\nDal 30 novembre 1964, data della sua creazione, fino al 1986 le stelle all'interno dello scudo erano sei in rappresentanza anche di Aruba."}
{"id": "2067901", "revid": "287204", "url": "https://it.wikipedia.org/wiki?curid=2067901", "title": "Patuli", "text": " \nPatuli \u00e8 una suddivisione dell'India, classificata come \"census town\", di 4.451 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 23\u00b0 33' 0 N e 88\u00b0 15' 0 E e ha un'altitudine di 17 .\nSociet\u00e0.\nEvoluzione demografica.\nAl censimento del 2001 la popolazione di Patuli assommava a 4.451 persone, delle quali 2.258 maschi e 2.193 femmine. I bambini di et\u00e0 inferiore o uguale ai sei anni assommavano a 456, dei quali 221 maschi e 235 femmine. Infine, coloro che erano in grado di saper almeno leggere e scrivere erano 2.866, dei quali 1.559 maschi e 1.307 femmine."}
{"id": "2067910", "revid": "1718925", "url": "https://it.wikipedia.org/wiki?curid=2067910", "title": "Parablennius sanguinolentus", "text": "Parablennius sanguinolentus (noto in italiano come bavosa sanguigna) \u00e8 un pesce marino della famiglia dei Blenniidae.\nHabitat e distribuzione.\n\u00c8 diffuso nel Mar Mediterraneo, soprattutto nel bacino occidentale, nel mar Nero) e nell'Oceano Atlantico orientale dal Golfo di Guascogna al Marocco. \nComune nei mari d'Italia.\nVive a profondit\u00e0 raramente superiori al metro, in zone rocciose riparate.\nDescrizione.\nSpecie con tentacoli sopraorbitali molto brevi, palmati ed a forma di ventaglio. La forma generale del corpo ricorda la bavosa ruggine ma ha testa meno massiccia.\nAgevolmente riconoscibile per la livrea beige (variabile) costantemente macchiettata di punti neri o scuri e per le linee radiali che si dipartono dall'occhio in basso.\nPu\u00f2 raggiungere 20\u00a0cm di lunghezza (recenti studi svolti nel mediterraneo hanno evidenziato la presenza di esemplari di maggiori dimensioni, anche 30 cm, ma si tratta di casi molto rari che riguardano gli esemplari di sesso femminile).\nAlimentazione.\nQuesta specie si ciba quasi esclusivamente di alghe.\nRiproduzione.\nLe uova vengono deposte all'inizio dell'estate in una fessura e vengono poi guardate dal maschio."}
{"id": "2067911", "revid": "726373", "url": "https://it.wikipedia.org/wiki?curid=2067911", "title": "Fur TV", "text": "Fur Tv \u00e8 una serie televisiva britannica, creata da Chris Waitt e Henry Trotter nel 2008 per MTV. I protagonisti sono tre pupazzi irriverenti e sboccati, i cui discorsi hanno come argomento donne, sesso, violenza gratuita e alcool. In Italia, la serie \u00e8 andata in onda su MTV dal 28 settembre 2008.\nPersonaggi.\nI protagonisti della serie sono tre pupazzi di nome, \"Fat Ed, Lape\u00f1o e Mervin.\"\nStoria.\nL'idea del programma nasce, in un primo momento, sotto forma di cortometraggio, ma nel 2004 si decise di realizzare un episodio pilota trasmesso dalla BBC2. Visto il successo, nel 2008 venne realizzata la serie, composta da 8 episodi.\nAnche se le puntate erano poche, il successo della serie fu dovuto al connubio tra morbidi e colorati pupazzi, chiaro riferimento a programmi per bambini, e storie per adulti, dove sesso e violenza, sono del tutto gratuiti.\nStinkhole.\nGli Stinkhole \u00e8 il gruppo musicale fondato da Fat Ed ed altri due pupazzi, i quali se ne sono andati dalla band in seguito a una lite con Ed sul fatto che non riuscissero a suonare in qualche locale, nonostante ne avessero la possibilit\u00e0. Data un'improvvisa chiamata, che chiedeva la presenza del gruppo in un locale per suonare, Ed \u00e8 stato costretto a rimpiazzarlo con Lape\u00f1o e Mervin, dato che nessun si era presentato alle audizioni. Il gruppo suona esclusivamente musica Heavy Metal, secondo il volere di Fat Ed, e, con i nuovi due membri, il gruppo riuscir\u00e0 a raggiungere per un breve periodo il successo, grazie alla scoperta casuale della leggendaria nota marrone che fa defecare chiunque la senta. Infatti, grazie ad essa, riusciranno a farsi produrre da una casa discografica, la quale cambier\u00e0 lo stile di musica dal metal al pop, visto che la leggendaria nota marrone si dimostrava letale: colui che l'avesse udita moriva sommerso di feci. Le canzoni del gruppo sono finora tre, e le si pu\u00f2 ascoltare durante gli spezzoni tra una puntata e l'altra: \"Raining Brown\", \"In Fur The Kill\" e \"Shave Me\".\nEpisodi.\nFat Ed e Mervin filmano Lape\u00f1o mentre copula con la sua amante. In questo modo guadagnano con la pornografia. Nella seconda parte i pupazzi trovano la gatta scomparsa di tre popstar.\nPer evitare la deportazione Ed \u00e8 costretto a sposare Mervin. Nella seconda parte Ed vende Mervin ad un laboratorio di clonazione clandestino.\nA causa di un errore postale, Mervin eredita gli enormi beni appartenuti al rapper Pussy Monsta. Nella seconda parte Lape\u00f1o \u00e8 costretto ad assecondare le richieste di Bruno, uno spacciatore anch'egli scappato dal Brasile, e della sua prosperosa e fedifraga fidanzata Lucia.\nEd si innamora di una cameriera di un fast food, Apples, scorbutica e volgare, quasi quanto lui, ma lei non corrisponde i sentimenti. Nella seconda parte Lape\u00f1o si scontra in una sfida tra DJ con un giapponese che propone musica sperimentale.\nQuando la scorta di riviste porno di Mervin si esaurisce, Lape\u00f1o cerca per l'amico una potenziale ragazza, ma... nella seconda parte, gli Stinkhole scoprono casualmente la \"nota marrone\".\nLape\u00f1o non riesce ad avere meno di cinque donne al giorno, per cui cerca rifugio in una clinica per dipendenti dal sesso. La seconda parte \u00e8 una parodia del romanzo, \"Cuore di tenebra\", di Joseph Conrad : il cugino di Ed, che ha lo stesso nome e lo stesso padre, cerca di condurre il cugino ad una vita sana, ma poi dopo una cena vegetariana accade l'incredibile...\nSfruttando un'intuizione di Lape\u00f1o, i pupazzi entrano nel giro dei combattimenti clandestini. Per fare il colpaccio decidono di truccare l'incontro con Ylia \"The Killer\". Poi, Ed coinvolge Mervin in un affare sporco a cui \u00e8 stato costretto a parteciparvi non potendo saldare dei debiti di gioco.\nMervin, dopo aver ricevuto colpi in testa, si trasporta in alcune sue fantasie mentali a mo' di videoclip di musica rap, tra cui \"Puppetz'n'the Hood\"."}
{"id": "2067913", "revid": "287204", "url": "https://it.wikipedia.org/wiki?curid=2067913", "title": "Paschim Punropara", "text": " \nPaschim Punropara \u00e8 una suddivisione dell'India, classificata come \"census town\", di 31.198 abitanti, situata nel distretto di Murshidabad, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 37' 49 N e 88\u00b0 02' 57 E.\nSociet\u00e0.\nEvoluzione demografica.\nAl censimento del 2001 la popolazione di Paschim Punropara assommava a 31.198 persone, delle quali 15.614 maschi e 15.584 femmine. I bambini di et\u00e0 inferiore o uguale ai sei anni assommavano a 6.968, dei quali 3.452 maschi e 3.516 femmine. Infine, coloro che erano in grado di saper almeno leggere e scrivere erano 10.880, dei quali 6.918 maschi e 3.962 femmine."}
{"id": "2067916", "revid": "36426", "url": "https://it.wikipedia.org/wiki?curid=2067916", "title": "Giardino di Bomarzo", "text": ""}
{"id": "2067919", "revid": "287204", "url": "https://it.wikipedia.org/wiki?curid=2067919", "title": "Paschim Jitpur", "text": " \nPaschim Jitpur \u00e8 una suddivisione dell'India, classificata come \"census town\", di 13.389 abitanti, situata nel distretto di Jalpaiguri, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 33' 22 N e 89\u00b0 32' 06 E.\nSociet\u00e0.\nEvoluzione demografica.\nAl censimento del 2001 la popolazione di Paschim Jitpur assommava a 13.389 persone, delle quali 6.824 maschi e 6.565 femmine. I bambini di et\u00e0 inferiore o uguale ai sei anni assommavano a 1.461, dei quali 740 maschi e 721 femmine. Infine, coloro che erano in grado di saper almeno leggere e scrivere erano 9.338, dei quali 5.168 maschi e 4.170 femmine."}
{"id": "2067934", "revid": "287204", "url": "https://it.wikipedia.org/wiki?curid=2067934", "title": "Parbbatipur", "text": " \nParbbatipur \u00e8 una suddivisione dell'India, classificata come \"census town\", di 7.833 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 39' 45 N e 88\u00b0 13' 20 E e ha un'altitudine di 8 .\nSociet\u00e0.\nEvoluzione demografica.\nAl censimento del 2001 la popolazione di Parbbatipur assommava a 7.833 persone, delle quali 3.961 maschi e 3.872 femmine. I bambini di et\u00e0 inferiore o uguale ai sei anni assommavano a 711, dei quali 344 maschi e 367 femmine. Infine, coloro che erano in grado di saper almeno leggere e scrivere erano 6.021, dei quali 3.235 maschi e 2.786 femmine."}
{"id": "2067944", "revid": "767487", "url": "https://it.wikipedia.org/wiki?curid=2067944", "title": "Cold Bay", "text": "Cold Bay (Udaamagax in Lingua aleutina) \u00e8 un villaggio dell'Alaska di 88 abitanti.\nMeteorite Cold Bay.\nNel 1921 nei pressi di Cold Bay \u00e8 stato trovato il meteorite Cold Bay: una pallasite del raro tipo ES."}
{"id": "2067952", "revid": "110157", "url": "https://it.wikipedia.org/wiki?curid=2067952", "title": "Platinum (Alaska)", "text": "Platinum \u00e8 una citt\u00e0 dell'Alaska di 41 abitanti."}
{"id": "2067954", "revid": "767487", "url": "https://it.wikipedia.org/wiki?curid=2067954", "title": "Atargatis (gruppo musicale)", "text": "Atargatis \u00e8 un gruppo musicale symphonic metal tedesco, formatosi nel 1997 a Ratisbona."}
{"id": "2067955", "revid": "2153076", "url": "https://it.wikipedia.org/wiki?curid=2067955", "title": "Language. Sex. Violence. Other?", "text": "Language. Sex. Violence. Other? \u00e8 il quinto album di studio del gruppo indie rock gallese Stereophonics, pubblicato il 28 febbraio 2005. Dall'album vennero estratti i singoli \"Dakota\", pubblicato il 28 febbraio 2005, \"Superman, \"pubblicato nel Regno Unito il 20 giugno 2005 e \"Devil\", pubblicato il 12 settembre 2005.\nL'album \u00e8 il primo della band con il nuovo batterista Javier Weyler.\nTracce.\nTutte le tracce sono scritte da Kelly Jones\nSingoli.\nDakota.\nQuesto singolo, \u00e8 stato utilizzato come sigla del telefilm \"Veronica Mars\" e nel videogioco \"Fifa Manager 06\".\nSuperman.\nQuesto singolo, \u00e8 stato inserito nel settimo episodio (\"Il frammento\", titolo originale \"Splinter\") della quinta serie del telefilm Smallville."}
{"id": "2067957", "revid": "110157", "url": "https://it.wikipedia.org/wiki?curid=2067957", "title": "Pelican (Alaska)", "text": "Pelican \u00e8 una citt\u00e0 dell'Alaska di 163 abitanti."}
{"id": "2067958", "revid": "729019", "url": "https://it.wikipedia.org/wiki?curid=2067958", "title": "Gran Premio motociclistico del Portogallo 2004", "text": "Il Gran Premio motociclistico del Portogallo 2004 corso il 5 settembre, \u00e8 stato l'undicesimo Gran Premio della stagione 2004 e ha visto vincere la Yamaha di Valentino Rossi nella classe MotoGP, Toni El\u00edas nella classe 250 e H\u00e9ctor Barber\u00e1 nella classe 125.\nMotoGP.\nNicky Hayden e Kurtis Roberts non partecipano a questo Gran Premio per infortunio."}
{"id": "2067959", "revid": "2138421", "url": "https://it.wikipedia.org/wiki?curid=2067959", "title": "Wolfsberg", "text": ""}
