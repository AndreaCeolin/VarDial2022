{"id": "2017621", "revid": "118641930", "url": "https://it.wikipedia.org/wiki?curid=2017621", "title": "Il colore venuto dallo spazio", "text": "Il colore venuto dallo spazio (\"The Colour Out of Space\") \u00e8 un racconto horror fantascientifico dello scrittore statunitense Howard Phillips Lovecraft che gode di grande popolarit\u00e0 tra gli appassionati dello scrittore di Providence. Scritto nel marzo 1927, fu pubblicato per la prima volta nel settembre dello stesso anno sulla rivista \"Amazing Stories\". \u00c8 considerato uno dei suoi racconti pi\u00f9 celebri e meglio riusciti e ad esso si sono ispirati diversi film.\nTrama.\nLa voce narrante \u00e8 quella di un tecnico che si trova a fare dei sopralluoghi in una vallata del New England che verr\u00e0 presto inondata a causa della messa in servizio di una nuova diga.\nLa zona si \u00e8 spopolata da qualche tempo, e circolano strane storie, soprattutto in merito a una zona della valle, detta \u201cla landa folgorata\u201d: cinque acri di desolazione, neanche un filo d'erba che cresce, e uno spesso strato di polvere e cenere grigia che il vento e le piogge sembrano incapaci di disperdere.\nAlla richiesta di notizie ad alcuni anziani della citt\u00e0 vicina, alcuni borbottano allusioni ai \u201cgiorni terribili\u201d, quando una famiglia della zona scomparve o venne uccisa.\nNessuno sa niente di pi\u00f9 preciso, ma raccomandano comunque allo straniero di non prestar fede ai racconti del vecchio Ammi Pierce, che abita sul limitare del fitto bosco che conduce alla landa folgorata.\nIl giorno dopo il nostro narratore si reca da Ammi Pierce, lo convince a parlargli degli anni terribili, e alla fine si rende conto del perch\u00e9 fosse semi-impazzito e del perch\u00e9 gli anziani non amassero parlare della terra folgorata.\nPrima del tramonto torna in albergo \u2013 badando a non farsi sorprendere dall'oscurit\u00e0 - fa le valigie e parte per Boston per dare le dimissioni.\nSi ripromette anche che, anche quando la zona sar\u00e0 sommersa dalle acque del bacino, non passer\u00e0 mai pi\u00f9 da quelle parti, e soprattutto non berr\u00e0 mai l'acqua proveniente da l\u00ec.\nTutto cominci\u00f2 con la caduta di un meteorite, che si conficc\u00f2 nel terreno vicino al pozzo della fattoria di Nahum Gardner, una bella e bianca casetta circondata da fertili frutteti, situata al centro di quella che sarebbe poi diventata la terra folgorata. La notizia rimbalz\u00f2 su tutti i giornali e dopo poco arrivarono tre professori dall'universit\u00e0 per esaminare il visitatore dagli spazi interstellari.\nIl meteorite era ancora caldo, e gli abitanti della fattoria dissero agli scienziati che di notte emetteva una debole luminescenza, e dissero anche che la pietra sembrava essersi rimpicciolita dal giorno della caduta.\nPerplessi udendo queste notizie, gli scienziati prelevarono un piccolo campione che, come in preda a qualche strana forma di combustione, in poco tempo svan\u00ec completamente. \nL'eccitazione aumentava, venne prelevato un frammento pi\u00f9 grosso che, fino a che non evapor\u00f2 del tutto, resistette a ogni analisi e attacco chimico \u2013 qualche caratteristica comunque lo fece classificare fra i metalli e l'osservazione con lo spettroscopio rivel\u00f2 tracce di elementi sconosciuti e strane propriet\u00e0 ottiche.\nMa purtroppo tutto il materiale meteoritico era destinato a scomparire, e in capo a pochi giorni non ne rest\u00f2 pi\u00f9 neanche un pezzetto. \nIl caso venne archiviato dai ricercatori, ma al successivo raccolto le pere e le mele arrivarono a dimensioni eccezionali.\nMa per quanto fossero magnifiche e appetitose, non erano assolutamente commestibili: un gusto amaro e malsano si era insinuato nella polpa dei frutti.\nDurante l'inverno alcuni segnali rivelarono che qualcosa non andava nella zona \u2013 impronte strane lasciate da piccoli animali del bosco sulla neve \u2013 e in primavera cominciarono a fiorire, con grande anticipo sulla stagione, piante mai viste e, soprattutto, di un colore che era impossibile descrivere.\nGli scienziati tornarono sul posto, furono d'accordo nel dire che forse alcuni minerali presenti nel meteorite si erano sciolti nel terreno inquinandolo, ma che le piogge presto avrebbero lavato il suolo.\nIl delirio cromatico della vegetazione aumentava sensibilmente, e nell'aria c'era una strana inquietudine: tutti i membri della famiglia Gardner avevano sempre i sensi vigili e le orecchie aguzzate come per cogliere strani segnali. \nPiano piano la zona e la famiglia Gardner vennero accuratamente evitate dagli abitanti della zona: uno dei figli spar\u00ec e Nahum si rec\u00f2 a chiedere aiuto al vicino Ammi, l'unico che non lo aveva ancora abbandonato.\nAmmi lo accompagn\u00f2 a casa: uno strano morbo si era impossessato del bestiame, i polli morivano, ridotti a carcasse avvizzite, la moglie era impazzita e viveva rinchiusa nel solaio; \ninsomma una sorta di essenza maligna, giunta sulla terra con il meteorite, sembrava prosciugare la vita e il senno degli esseri viventi, e tingere tutto con quell'assurdo colore.\nLa storia termina quando Ammi \u00e8 costretto ad accompagnare sul luogo la polizia locale e il medico legale, che vogliono andare a controllare cosa stia accadendo alla famiglia Gardner: l'entit\u00e0, che scoprono dimorare nel pozzo, ha divorato tutta la famiglia, fisicamente e mentalmente, riducendola a fragili gusci putrescenti e senza vita. Nel surreale finale, la creatura ritorna negli spazi celesti tramite un raggio di luce, e nel contempo la casa si incendia distruggendosi. Soltanto Ammi si render\u00e0 conto che una parte del mostro si trova ancora l\u00ec, e ci\u00f2 gli far\u00e0 perdere l'equilibrio mentale."}
{"id": "2017623", "revid": "155634", "url": "https://it.wikipedia.org/wiki?curid=2017623", "title": "Champions Hockey League 2008-2009", "text": "La Champions Hockey League 2008-2009 \u00e8 stata l'edizione inaugurale della Champions Hockey League, il pi\u00f9 importante torneo per club in Europa.\u00c8 stata organizzata dalla IIHF, la federazione internazionale, e vi hanno preso parte 12 squadre provenienti dai sette migliori campionati europei: due squadre per Russia, Finlandia, Repubblica Ceca e Svezia, una per Slovacchia, Svizzera e Germania pi\u00f9 una dodicesima proveniente da una di queste ultime tre nazioni attraverso un turno di qualificazioni.\nLa formula del torneo \u00e8 \"sui generis\" in quanto dalle prossime edizioni vedr\u00e0 la partecipazione di pi\u00f9 compagine provenienti anche da altri campionati europei: il limitato tempo a disposizione non ha consentito all'IIHF di organizzare il torneo come era stato preventivato all'atto di nascita della competizione.\nLa federazione garantisce ai partecipanti un premio di 300.000 \u20ac pi\u00f9 un bonus di 1 milione di euro al vincitore. Altre ricompense in denaro sono previste per i vincitori dei gironi (50.000 \u20ac), per le squadre che raggiungono le semifinali (200.000 \u20ac) e per l'altra finalista (500.000 \u20ac). Il totale, 10 milioni di euro, \u00e8 la pi\u00f9 alta somma mai destinata ad una competizione hockeistica per club in Europa.\nLa manifestazione \u00e8 stata vinta dagli svizzeri del ZSC Lions, che nella finale hanno sconfitto i campioni d'Europa uscenti, i russi del Metallurg Magnitogorsk.\nSquadre partecipanti.\nLe squadre che si disputano il torneo sono 12. Dieci di esse partecipano di diritto alla fase finale per i risultati conseguiti nei rispettivi campionati nazionali. Ad esse si aggiungono i campioni d'Europa in carica e una squadra proveniente da un girone di qualificazione.\nQualificazioni.\nIl girone di qualificazione si \u00e8 tenuto a Norimberga dal 12 settembre al 14 settembre 2008. La formula prevedeva che ciascuna squadra incontrasse le altre due una sola volta; 3 punti erano assegnati per la vittoria, 0 alla squadra sconfitta. In caso di parit\u00e0 la gara sarebbe stata decisa ai rigori: 2 punti per i vincitori, 1 per gli sconfitti.Il torneo \u00e8 stato vinto dagli svizzeri del SC Bern, che cos\u00ec raggiungono i connazionali nel CHL Group Stage, la fase finale. Il miglior marcatore del torneo \u00e8 stato Ramzi Abid, del SC Bern, con 3 gol e 1 assist. La media degli spettatori si \u00e8 attesta sui 3.426.\nCHL Group Stage.\nDopo le qualificazione si entra nella prima fase della manifestazione, detta \"CHL Group Stage\": le dodici squadre qualificate - undici direttamente, una dopo le qualificazioni - vengono sorteggiate in quattro gruppi da tre squadre ciascuno. La migliore di ogni gruppo avr\u00e0 accesso alle semifinali. Le squadre si scontreranno seconda la formula del girone all'italiana: doppie sfide, andata e ritorno, fra ciascuna squadra.\nIl sorteggio \u00e8 avvenuto a Zurigo il 25 aprile 2008.\nGruppo A.\nPartecipano a questo girone le seguenti squadre:\nIl Metallurg Magnitogorsk si \u00e8 qualificato per le semifinali con una giornata di anticipo, alla quinta dopo la vittoria sul K\u00e4rp\u00e4t. Deludente l'esperienza europei dei finlandesi, che non sono riusciti a vincere neppure una partita; al contrario molto positivo il bilancio per i tedeschi che hanno conquistato un secondo posto nel girone al di l\u00e0 della aspettative e si sono tolti lo sfizio di battere all'ultima giornata i ben pi\u00f9 quotati russi del Metallurg, campioni d'Europa in carica.\nInoltre gli Eisb\u00e4ren Berlin hanno giocato le loro due partite in casa di fronte a 13,000 e 13,500 spettatori: un record per la competizione.\nMiglior marcatore del girone \u00e8 stato Jan Marek, del Metallurg, con 2 gol e 5 assist.\nRisultati.\nSeguono i risultati del gruppo\nClassifica.\nSotto \u00e8 riportata la classifica del girone:\nGruppo B.\nPartecipano a questo girone le seguenti squadre:\nIl girone \u00e8 stata vinto dall'Espoo Blues che ha vinto tutti gli incontri che ha disputato, qualificandosi alla terza giornata. Miglior marcatore \u00e8 stato il giocatore dell'SC Bern Christian Dub\u00e9 con 5 reti.\nRisultati.\nSeguono i risultati del gruppo:\nClassifica.\nSotto \u00e8 riportata la classifica del girone:\nGruppo C.\nPartecipano a questo gruppo le seguenti squadre:\nI campioni di Russia del Salavat sono stati i primi a qualificarsi per la fase finale, ci\u00f2 che \u00e8 avvenuto alla quarta giornata. Aleksander Radulov, giocatore del Salavat, \u00e8 risultato essere il miglior marcatore in virt\u00f9 di 1 gol e 4 assist.\nRisultati.\nSeguono i risultati del gruppo:\nClassifica.\nSotto \u00e8 riportata la classifica del girone:\nGirone D.\nPartecipano a questo girone le seguenti squadre:\nIl girone \u00e8 stato senza dubbio il pi\u00f9 combattuto ed equilibrato. Infatti si \u00e8 deciso solamente all'ultima giornata nella partita fra Slavia Praga e ZSC Lions. Gli svizzeri, che avevano perso in casa ai rigori, a Praga hanno vinto 5-1 segnando 4 reti nell'ultimo periodo. Miglior marcatore del girone e di tutto il torneo dopo la fase a girone \u00e8 stato lo svizzero dei Lions, Adrian Wichser, che pur non segnando alcun gol ha messo a referto 9 assist.\nRisultati.\nSeguono i risultati del gruppo:\nClassifica.\nSotto \u00e8 riportata la classifica del girone:\nFase finale.\nLa fase finale del torneo prevede un tabellone con semifinali e finale cui accederanno le prime di ogni girone. Tutte le gare, compresa la finale, si baseranno sul doppio confronto andata-ritorno. In caso una partita termini in parit\u00e0 dopo i 60 minuti canonici, il regolamento prevede che non siano disputati supplementari n\u00e9 shout-out, ma la gara verr\u00e0 considerata come un pareggio. In caso di due pareggi e o di una vittoria per parte - indipendentemente dai gol segnati - verr\u00e0 disputata, al termine della seconda partita, una sessione di shout-out per decidere il vincitore.\nSemifinali.\nSeconda semifinale.\nPoich\u00e9 l\"Hallenstadion\" - stadio in cui giocano abitualmente i Lions- era inagibile, la partita che lo ZSC avrebbe dovuto giocare in casa si \u00e8 disputata nella vicina Rapperswil, a 25\u00a0km da Zurigo: anche senza il \"fattore campo\" i Lions sono comunque riusciti a vincere per 6-3. Gli svizzeri hanno avuto ragione dell'Espoo anche in Finlandia, supportati da circa 600 tifosi.\nFinale.\nCome gi\u00e0 per le semifinali lo ZSC ha giocato la propria partita in casa al palazzo del ghiaccio di Rapperswil. La \"Diners Club Arena\" ha, per\u00f2, circa la met\u00e0 dei posti dell\"Hallenstadion\": i biglietti sono stati esauriti in mezz'ora e molti tifosi hanno dovuto rinunciare a vedere dal vivo la partita forse pi\u00f9 importante della storia del club.\nGrazie alla vittoria nella gara di ritorno lo ZSC Lions si aggiudica la prima edizione della Champions Hockey League. Inoltre diventa la prima squadra svizzera ad aggiudicarsi un trofeo europeo di prima fascia. Il portiere dei Lions, il finlandese Ari Sulander, \u00e8 stato nominato MVP del torneo"}
{"id": "2017625", "revid": "287204", "url": "https://it.wikipedia.org/wiki?curid=2017625", "title": "Bruce Robinson", "text": "Biografia.\nNato a Broadstairs, nel Kent, da padre lituano di origine ebraica e da madre inglese, non conobbe mai il proprio padre e, di conseguenza, viene cresciuto dalla sola madre, Mabel Robinson. Studia recitazione presso la \"Central School of Speech and Drama\" di Londra ed esordisce come attore nel 1968, interpretando il personaggio di Benvolio nel film \"Romeo e Giulietta\" di Franco Zeffirelli. Accantonata poi la carriera di attore, inizia ad occuparsi della stesura di sceneggiature, ottenendo una commissione da David Puttnam per la sceneggiatura di \"Urla del silenzio\" (1984). Per quel lavoro ottiene una candidatura al Premio Oscar e vince il premio BAFTA. In seguito scrive e, per la prima volta, dirige \"Shakespeare a colazione\" (1986), un film autobiografico che nel corso degli anni ha raggiunto lo status di \"cult movie\" tra gli appassionati."}
{"id": "2017629", "revid": "204012", "url": "https://it.wikipedia.org/wiki?curid=2017629", "title": "Malattia di Alport", "text": ""}
{"id": "2017630", "revid": "767487", "url": "https://it.wikipedia.org/wiki?curid=2017630", "title": "Macchia stellare", "text": "Le macchie stellari sono delle aree nella fotosfera di una stella caratterizzate da una temperatura minore rispetto all'ambiente circostante e da una forte attivit\u00e0 magnetica. Le macchie stellari pi\u00f9 studiate sono quelle presenti sulla superficie del Sole, ovvero le macchie solari. Le macchie di dimensioni simili a quelle rinvenute nella nostra stella sono estremamente difficili da trovare, poich\u00e9 sono troppo piccole per causare delle fluttuazioni percettibili nella luminosit\u00e0 dell'astro. Le macchie osservate sinora sono, infatti, tutte almeno 100 volte pi\u00f9 grandi di quelle presenti sul Sole, ed arrivano a coprire aree pari a quasi il 30 % della superficie della stella che le manifesta.\nRilevamento e misurazioni.\nPer rilevare e misurare l'estensione di macchie stellari vengono impiegati diversi metodi:\nTemperatura.\nLe macchie solari osservate hanno una temperatura che di solito \u00e8 500-2000 kelvin inferiore rispetto a quella della fotosfera stellare. Questa differenza di temperatura pu\u00f2 dar luogo ad una variazione di luminosit\u00e0 fino ad una magnitudine di 0,6 tra la macchia e la superficie circostante.\nSembra inoltre essere presente una relazione tra la temperatura della macchia e la temperatura della fotosfera stellare, che indica che le macchie stellari si comportano in modo simile a diversi tipologie di stelle (osservato in nane G-K)\nDurata.\nLa durata di una macchia stellare dipende dalla sua dimensione. \nCicli di attivit\u00e0.\nLa distribuzione di macchie stellari sulla superficie stellare varia in modo analogo a quanto succede per il Sole, ma \u00e8 differente per alcuni tipi di stelle (ad esempio, dipende dal fatto che la stella sia una binaria o meno. Gli stessi tipi di cicli di attivit\u00e0 che si ritrovano per il Sole possono essere osservati per altre stelle, corrispondendo cos\u00ec al ciclo solare di 11 anni (2 volte). Alcune stelle hanno cicli pi\u00f9 lunghi, forse in maniera analoga ai minimi di Maunder per il Sole.\nCicli flip-flop.\nUn altro ciclo di attivit\u00e0 \u00e8 il cosiddetto ciclo flip-flop, che prevede che l'attivit\u00e0 su ogni emisfera si sposti da una parte all'altra. Gli stessi fenomeni possono essere osservati sul Sole, con intervalli di 3.8 e 3.65 anni rispettivamente per l'emisfero settentrionale e per quello meridionale. \nI fenomeni flip-flop vengono osservati sia nelle stelle binarie RS CVn sia nelle stelle singole sebbene la durata dei cicli sia diversa tra stelle binarie e singole."}
{"id": "2017631", "revid": "204012", "url": "https://it.wikipedia.org/wiki?curid=2017631", "title": "Crisi anafilattica", "text": ""}
{"id": "2017632", "revid": "2519", "url": "https://it.wikipedia.org/wiki?curid=2017632", "title": "Boizenburg", "text": ""}
{"id": "2017643", "revid": "110157", "url": "https://it.wikipedia.org/wiki?curid=2017643", "title": "The One (Shakira)", "text": "The One \u00e8 una canzone registrata, scritta e prodotta dalla cantautrice colombiana Shakira per il suo primo album in inglese, Laundry Service, del 2001, e pubblicata come quarto singolo dell'album nel 2003 in diversi paesi europei. La casa discografica della cantante, la Epic Records, era intenzionata a commercializzare il brano anche negli Stati Uniti, ma dopo lo scarso successo ottenuto dal singolo precedente, \"Objection (Tango)\", cancell\u00f2 i piani. Nonostante ci\u00f2, il video di \"The One\" fu trasmesso spesso dal programma di MTV Total Request Live. In altri paesi, il singolo ottenne un moderato successo.\nInformazioni sul brano.\n\"The One\" \u00e8 stata scritta da Shakira e da essa composta assieme a Glen Ballard. Il tema riguarda il solo amore della cantante, ed esprime il suo ringraziamento per l'amore che le \u00e8 stato dato. Anche se la canzone fu estremamente popolare, e molte persone si sentirono toccate da essa, non and\u00f2 bene nelle classifiche. Shakira non ha mai eseguito la canzone dal vivo, tranne che per il Tour of the Mongoose, del 2002-2003, periodo di pubblicazione del singolo.\nNelle radio fu principalmente trasmessa un'altra versione del pezzo, il \"Glen's Radio Mix\", che ha un'introduzione diversa da quella del brano contenuto nell'album.\nVideo musicale.\nIl video per \"The One\" ha una trama di base. Shakira cammina attraverso una citt\u00e0, osservando tutte le persone con i loro fidanzati che si abbracciano e baciano, mentre lei \u00e8 sola. Quindi cammina sotto la pioggia, sperando di trovare qualcuno da amare per sempre. Mentre prosegue il cammino, vede una coppia anziana, una madre con suo figlio, un poliziotto che aggredisce un uomo, mentre un'anziana signora lo osserva (egli ha bisogno di aiuto e muovendo le labbra dice \"you're the one I need\", ritornello della canzone), mentre Shakira \u00e8 sempre sola. Il video finisce con la cantante, inzuppata dalla pioggia, che canta osservando il cielo.\nClassifiche.\nA causa delle scarse vendite di \"Objection (Tango)\" negli Stati Uniti, la Epic Records cancell\u00f2 la pubblicazione di \"The One\" in questa nazione, promossa invece in altri Paesi europei.\nIl singolo ottenne un moderato successo nei paesi europei, come la Francia, in cui raggiunse la quindicesima posizione nella classifica dei singoli. In Australia raggiunse la sedicesima posizione, e rimase in posizioni abbastanza alte finch\u00e9 non usc\u00ec dalla classifica."}
{"id": "2017651", "revid": "174925", "url": "https://it.wikipedia.org/wiki?curid=2017651", "title": "Vijnana", "text": "Vij\u00f1\u0101\u1e47a (sanscrito, vi\u00f1\u00f1\u0101\u1e47a, p\u0101li) \u00e8, nel canone p\u0101li del buddhismo therav\u0101da, il termine che indica il quinto degli \"aggregati\" dell'esistenza, ossia la coscienza. \u00c8 anche il terzo elemento della genesi dipendente. Come pure gli altri elementi degli aggregati dell'esistenza non \u00e8 un \"unicum\" indivisibile, persistente e statico, ma \u00e8 un flusso, un processo composto e in divenire. Non \u00e8 quindi considerabile un'anima. Nei testi canonici, come ad esempio nell'\"Anattalakkhana Sutta\" (Sa\u1e43yutta Nik\u0101ya, XXII, 59) vi sono frequentemente attribuite le caratteristiche di impermanenza, sofferenza e non s\u00e9. In Majjhima Nik\u0101ya 38 \u00e8 detto che \u00abal di la delle condizioni, non c'\u00e8 un sorgere della coscienza\u00bb. Tuttavia nell'antico canone Pali \u00e8 ben chiaro che il Buddha non enuncia nessuna teoria del non-S\u00e9. Resta fuori da ogni teoria non essendo un filosofo. Insegnare una dottrina del S\u00e9 oppure del non-S\u00e9 avrebbe ricondotto nel pieno dualismo, appunto ci\u00f2 che va superato."}
{"id": "2017653", "revid": "767487", "url": "https://it.wikipedia.org/wiki?curid=2017653", "title": "Ochotona muliensis", "text": "Il pica di Muli (\"Ochotona muliensis\" ) \u00e8 un mammifero lagomorfo della famiglia degli Ocotonidi.\nLa specie \u00e8 endemica della Cina centro-occidentale, dove colonizza le aree prative montane.\nIl pelo di questi animali \u00e8 grigio-nerastro sul dorso e grigio-biancastro sul ventre: dall'attaccatura del cranio alla coda (ridotta a un mero mozzicone), sui fianchi passa una fila di peli leggermente pi\u00f9 lunghi e neri, che in estate si colora di rossiccio. Anche il muso, le orecchie ed i lati della mandibola assumono questa colorazione durante l'estate.\nCaso raro fra i pica, questi animali vivono in un ambiente temperato piuttosto che costantemente freddo: se da un lato ci\u00f2 pu\u00f2 costituire un vantaggio, poich\u00e9 in questi luoghi vi \u00e8 una maggiore e pi\u00f9 costante presenza di cibo (che si ripercuote sul comportamento della specie, ad esempio, nel fatto che questi animali non tendono ad accumulare provviste di cibo per l'inverno), dall'altro rappresenta un enorme rischio, visto che le aree abitate da questi animali sono particolarmente soggette allo sfruttamento da parte dell'uomo, sia per costruirvi nuovi insediamenti che per adibirle a zone di coltura, distruggendo cos\u00ec l\"'habitat\" del pica di Muli."}
{"id": "2017654", "revid": "320578", "url": "https://it.wikipedia.org/wiki?curid=2017654", "title": "Vi\u00f1\u00f1ana", "text": ""}
{"id": "2017655", "revid": "26244", "url": "https://it.wikipedia.org/wiki?curid=2017655", "title": "Schiuma di mare", "text": ""}
{"id": "2017656", "revid": "320578", "url": "https://it.wikipedia.org/wiki?curid=2017656", "title": "Vinnana", "text": ""}
{"id": "2017657", "revid": "320578", "url": "https://it.wikipedia.org/wiki?curid=2017657", "title": "Vi\u00f1\u00f1\u0101\u1e47a", "text": ""}
{"id": "2017658", "revid": "51323", "url": "https://it.wikipedia.org/wiki?curid=2017658", "title": "Roger Y. Tsien", "text": ""}
{"id": "2017667", "revid": "380453", "url": "https://it.wikipedia.org/wiki?curid=2017667", "title": "Nazionale di pallavolo maschile di Cuba", "text": "La nazionale di pallavolo maschile di Cuba \u00e8 una squadra nordamericana composta dai migliori giocatori di pallavolo di Cuba ed \u00e8 posta sotto l'egida della Federazione pallavolistica di Cuba.\nRosa.\nSegue la rosa dei giocatori convocati per i Giochi della XXXI Olimpiade."}
{"id": "2017668", "revid": "51323", "url": "https://it.wikipedia.org/wiki?curid=2017668", "title": "Jean-Marie Le Cl\u00e9zio", "text": ""}
{"id": "2017672", "revid": "51323", "url": "https://it.wikipedia.org/wiki?curid=2017672", "title": "Herbert C. Brown", "text": ""}
{"id": "2017673", "revid": "284225", "url": "https://it.wikipedia.org/wiki?curid=2017673", "title": "Condensato di Fermi", "text": ""}
{"id": "2017674", "revid": "51323", "url": "https://it.wikipedia.org/wiki?curid=2017674", "title": "Herbert Charles Brown", "text": ""}
{"id": "2017679", "revid": "284225", "url": "https://it.wikipedia.org/wiki?curid=2017679", "title": "Insieme Microcanonico", "text": ""}
{"id": "2017682", "revid": "24823", "url": "https://it.wikipedia.org/wiki?curid=2017682", "title": "Monti di piet\u00e0", "text": ""}
{"id": "2017683", "revid": "122884401", "url": "https://it.wikipedia.org/wiki?curid=2017683", "title": "Nikos Vetoulas", "text": ""}
{"id": "2017684", "revid": "110157", "url": "https://it.wikipedia.org/wiki?curid=2017684", "title": "Meyenburg", "text": "Meyenburg \u00e8 una citt\u00e0 di 2.475 abitanti del Brandeburgo, in Germania.\nAppartiene al circondario del Prignitz ed \u00e8 capoluogo dell'Amt Meyenburg.\nSuddivisione amministrativa.\nMeyenburg si divide in 2 zone, corrispondenti all'area urbana e a 1 frazione (\"Ortsteil\"):"}
{"id": "2017685", "revid": "7", "url": "https://it.wikipedia.org/wiki?curid=2017685", "title": "Angelo da Chivasso", "text": ""}
{"id": "2017688", "revid": "22475", "url": "https://it.wikipedia.org/wiki?curid=2017688", "title": "Eyrbyggja saga", "text": "LEyrbyggja saga (in italiano: \"Saga degli uomini di Eyr\") \u00e8 una saga, scritta in Islanda nel XIII secolo da autore sconosciuto. Il nome \"Eyrbyggja saga\" fa riferimento ad Eyr, una fattoria nella penisola di Sn\u00e6fellsnes (Islanda); il titolo in realt\u00e0 \u00e8 leggermente fuorviante, poich\u00e9 sono presenti anche i clan di \u00de\u00f3rsnes e di \u00c1lftafj\u00f6r\u00f0ur.\nTrama.\nIl personaggio principale della saga, colui che avrebbe dovuto darle il nome come spesso succede nelle saghe norrene, \u00e8 Snorri \u00deorgr\u00edmsson, meglio conosciuto come \"Snorri go\u00f0i\" (Snorri il Sacerdote). Snorri era il nipote di G\u00edsli S\u00farsson, protagonista della \"G\u00edsla saga\", e compare anche nella \"Nj\u00e1ls saga\" e nella \"Laxd\u0153la saga\". Al centro della narrazione troviamo la lunga faida tra Snorri \u00deorgr\u00edmsson e Arnkel Go\u00f0i.\nLa saga comincia al tempo della colonizzazione dell'Islanda, ma la maggior parte degli eventi, come le avventure di Styrbj\u00f6rn Sterki (\"Styrbj\u00f6rn il Forte\"), hanno luogo tra la fine del X e l'inizio dell'XI secolo.\nTutti gli eventi descritti hanno luogo nella regione di Sn\u00e6fellsnes, tra Alptafj\u00f6r\u00f0r e Helgafell, dove si trovava la propriet\u00e0 di Snorri Go\u00f0i.\nStruttura narrativa.\nL'interesse principale della saga \u00e8 seguire le tracce di alcune famiglie-chiave della colonizzazione islandese, piuttosto che focalizzare l'attenzione su un singolo eroe.\nSebbene non sia paragonabile come livello artistico alle maggiori saghe degli Islandesi come l\"Egils saga\", la \"Nj\u00e1ls saga\" e la \"Laxd\u0153la saga\", \u00e8 comunque un racconto piacevole; si evince da riferimenti interni che l'autore dell\"Eyrbyggja saga\" conoscesse l\"Egils saga\" e la \"Laxd\u0153la saga\", ed \u00e8 chiaro che scrisse la propria abbastanza tardi rispetto al periodo del maggiore successo del genere della saga. Tuttavia, la saga ha una certa credibilit\u00e0 storica, con l'eccezione di pochi eventi sovrannaturali come la persecuzione di Fr\u00f3\u00f0\u00e1 da parte degli spettri, e questo \u00e8 un elemento significativo perch\u00e9 il suo autore, pur chiaramente cristiano, prova interesse per le pratiche pagane.\nAnche dopo la cristianizzazione dell'isola, esse perdurarono non come semplici sopravvivenze di un sistema religioso superato, ma con veri e propri \"topoi\" ricorrenti nella letteratura islandese del medioevo quale parte integrante del mondo in essa rappresentato.\nLe persecuzioni iniziano dopo la morte di una v\u01eblva. Consistono nella visione di una testa di foca che spunta dal pavimento, pezzi di pesce che si rianimano, ma soprattutto di \"draugar\" (uomini morti) le cui azioni spaziano da entrare in casa a riscaldarsi al fuoco ad infestare i luoghi dove sono morti finch\u00e9 gli abitanti cadono ammalati e muoiono anch'essi, oppure dove sono seppelliti causando la morte degli animali nelle vicinanze. L'ultima nonch\u00e9 la pi\u00f9 lunga catena di morti fu interrotta solo con un rituale di esorcismo che riuniva elementi cristiani con elementi pagani.\nLa saga include anche alcuni riferimenti alla colonizzazione della Groenlandia e uno a Vinland, chiamata la Bella Vinland.\nManoscritti.\nLa \"Eyrbyggja saga\" \u00e8 sopravvissuta solo in alcun frammenti del XIII secolo e in manoscritti del XIV secolo."}
{"id": "2017689", "revid": "729019", "url": "https://it.wikipedia.org/wiki?curid=2017689", "title": "Battaglia di T\u00e2rgu Frumos", "text": "La battaglia di T\u00e2rgu Frumos (conosciuta anche come prima offensiva sovietica su Ia\u0219i-Chi\u0219in\u0103u) si svolse nella primavera del 1944 nella Moldavia rumena e si concluse con un successo difensivo delle forze tedesco-rumene che riuscirono a fermare per qualche mese l'avanzata dell'Armata Rossa verso i Balcani. L'esercito rumeno vi partecip\u00f2 attivamente per difendere il proprio territorio dai sovietici.\nStoria.\nCome per altre campagne del fronte orientale, non \u00e8 chiaro se l'attacco sovietico della primavera 1944 fosse una vera offensiva con scopi strategici globali (l'irruzione immediata in Romania senza una pausa temporanea) oppure un semplice attacco locale per migliorare la situazione tattica in vista di future operazioni. Si era al termine della offensiva invernale sovietica 1943-44 e le truppe del maresciallo Ivan Konev erano esauste (la disponibilit\u00e0 di carri armati dei corpi corazzati sovietici era particolarmente scarsa, non pi\u00f9 di 150 carri armati in totale, e la 2\u00aa Armata corazzata della Guardia entr\u00f2 in battaglia con solo 20 mezzi corazzati) dopo una grande avanzata durata mesi per centinaia di chilometri (la \"marcia nel fango\"), dopo aver sconfitto le Panzer-Division tedesche a Uman' e aver attraversato d'assalto quattro grandi fiumi strategici (Bug, Dniepr, Prut e Siret)."}
{"id": "2017692", "revid": "114325", "url": "https://it.wikipedia.org/wiki?curid=2017692", "title": "Saga degli uomini di Eyr", "text": ""}
{"id": "2017693", "revid": "1573940", "url": "https://it.wikipedia.org/wiki?curid=2017693", "title": "Ochotona nigritia", "text": "Il pica nero (Ochotona nigritia ) \u00e8 un mammifero lagomorfo della famiglia Ochotonidae.\nLa specie \u00e8 endemismo della provincia cinese dello Yunnan; in particolare, la si \u00e8 osservata unicamente nei pressi della localit\u00e0 di Piyanma, e se ne conosce l'esistenza solo per la descrizione di quattro esemplari impagliati.\nQuesta specie presenterebbe il manto di colore interamente nero sul dorso, con qualche singolo pelo del quarto posteriore striato di grigiastro. La parte ventrale e le zampe sono ricoperte di pelo bianco, mentre il naso ed il muso sono di color ruggine.\nStando alle scoperte fatte sinora, la specie presenterebbe grandissima affinit\u00e0 con la congenere \"Ochotona forresti\": secondo alcuni studiosi, addirittura, potrebbe costituire un'isolata popolazione melanistica di quest'ultima specie, ma servirebbero ulteriori ricerche sul campo per poter determinare con chiarezza lo \"status\" di questi animali. Visto il loro areale cos\u00ec circoscritto, che si tratti di una specie a s\u00e9 stante o di una popolazione di qualche altra specie, se tali studi non verranno effettuati presto ed accompagnati da adeguate misure protettive nei confronti di questi animali, essi rischiano seriamente di estinguersi prima ancora di venire descritti in modo esauriente."}
{"id": "2017694", "revid": "149727", "url": "https://it.wikipedia.org/wiki?curid=2017694", "title": "Bergsoll", "text": ""}
{"id": "2017695", "revid": "88740", "url": "https://it.wikipedia.org/wiki?curid=2017695", "title": "Buddenhagen", "text": "Buddenhagen \u00e8 una frazione del comune di Wolgast del Meclemburgo-Pomerania Anteriore, in Germania.\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Am Peenestrom.\nFino alla fine del 2011 era comune autonomo, a partire dal 1\u00ba gennaio 2012 \u00e8 stata incorporata, insieme all'ex-comune di Hohendorf alla citt\u00e0 di Wolgast."}
{"id": "2017696", "revid": "149727", "url": "https://it.wikipedia.org/wiki?curid=2017696", "title": "Griffenhagen", "text": ""}
{"id": "2017697", "revid": "149727", "url": "https://it.wikipedia.org/wiki?curid=2017697", "title": "Schabernack", "text": ""}
{"id": "2017698", "revid": "149727", "url": "https://it.wikipedia.org/wiki?curid=2017698", "title": "Schmolde", "text": ""}
{"id": "2017699", "revid": "83531", "url": "https://it.wikipedia.org/wiki?curid=2017699", "title": "Penzlin", "text": "Penzlin \u00e8 un comune del Meclemburgo-Pomerania Anteriore, in Germania.\nAppartiene al circondario della Seenplatte del Meclemburgo ed \u00e8 parte della comunit\u00e0 amministrativa (\"Amt\") di Penzliner Land.\nSuddivisione amministrativa.\nPenzlin si divide nelle seguenti frazioni (\"Ortsteil\")"}
{"id": "2017700", "revid": "149727", "url": "https://it.wikipedia.org/wiki?curid=2017700", "title": "Penzlin-S\u00fcd", "text": ""}
{"id": "2017702", "revid": "599013", "url": "https://it.wikipedia.org/wiki?curid=2017702", "title": "Dario Dolci", "text": "Carriera.\nCresciuto nel , fece il suo esordio in serie A nel Varese dove rimase per quattro stagioni. Nel 1972 venne acquistato dal e vest\u00ec la maglia rossonera per due anni.\nVenne ceduto alla nel 1974 e, dopo un anno, pass\u00f2 al Lanerossi Vicenza in Serie B dove gioc\u00f2 per due stagioni da titolare. Infine si trasfer\u00ec alla SPAL ma, in un anno propizio per i ferraresi che furono promossi in Serie B, Dolci si infortun\u00f2 gravemente e gioc\u00f2 solamente 3 gare.\nChiuse la carriera professionistica nel Savona, in Serie C2, proseguendo a giocare a livello dilettantistico nella Malnatese.\nRitiratosi, gest\u00ec per molti anni un negozio di articoli sportivi a Gavirate."}
{"id": "2017705", "revid": "599013", "url": "https://it.wikipedia.org/wiki?curid=2017705", "title": "Afik Nissim", "text": ""}
{"id": "2017710", "revid": "1783371", "url": "https://it.wikipedia.org/wiki?curid=2017710", "title": "Finnboga saga ramma", "text": "La Finnboga saga ramma (in italiano: \"Saga di Finnbogi il Forte\") \u00e8 una saga degli Islandesi, scritta in Islanda intorno al XIII-XIV secolo. La storia \u00e8 ambientata in Islanda e in Norvegia, soprattutto nella valle desertica di Flateyjardalur (Islanda settentrionale), probabilmente nel X secolo; essa narra la vita di Finnbogi hinn rammi (\"Finnbogi il Forte\"), il protagonista eponimo della saga."}
{"id": "2017711", "revid": "73843", "url": "https://it.wikipedia.org/wiki?curid=2017711", "title": "Tres Hombres", "text": "Tres Hombres \u00e8 il terzo album in studio della band statunitense hard/blues rock ZZ Top, pubblicato nel luglio del 1973.\nCon questo disco, che ottenne un buon successo commerciale, grazie anche al famoso singolo \"La Grange\", la band texana attir\u00f2 a s\u00e9 un buon numero di fan, ed \u00e8 giudicato da molti critici il disco migliore della loro carriera. Inoltre \u00e8 presente, al 490\u00ba posto, nella lista dei 500 migliori album secondo Rolling Stone."}
{"id": "2017713", "revid": "110157", "url": "https://it.wikipedia.org/wiki?curid=2017713", "title": "Monte Nero (Picentini)", "text": "Il Monte Nero \u00e8 un rilievo montuoso situato nel comune di Campagna, nel Parco regionale Monti Picentini fa parte dei monti Picentini ed \u00e8 alto 1.142\u00a0m s.l.m.\nDescrizione.\nRilievo calcareo-dolomitico, \u00e8 delimitato a ovest dal bacino idrogeografici del fiume Trigento e ad est dal monte Magnone. Sulla cima presenta un vasto altopiano denominato Piano di Montenero \nIn una cavita naturale sul versante occidentale, \u00e8 presente l'Eremo di San Michele di Montenero. \nIl monte si presenta coperto da boschi di querce, castagni, cerri e tassi, tranne nell'altopiano ove sono presenti numerose radure."}
{"id": "2017714", "revid": "114325", "url": "https://it.wikipedia.org/wiki?curid=2017714", "title": "Saga di Finnbogi il Forte", "text": ""}
{"id": "2017715", "revid": "114325", "url": "https://it.wikipedia.org/wiki?curid=2017715", "title": "Saga di Finnbogi hinn rammi", "text": ""}
{"id": "2017716", "revid": "16758", "url": "https://it.wikipedia.org/wiki?curid=2017716", "title": "HC Junior Milano", "text": ""}
{"id": "2017717", "revid": "28592", "url": "https://it.wikipedia.org/wiki?curid=2017717", "title": "Chiesa di Vicovaro", "text": ""}
{"id": "2017719", "revid": "1154737", "url": "https://it.wikipedia.org/wiki?curid=2017719", "title": "Monte Nero", "text": ""}
{"id": "2017720", "revid": "28592", "url": "https://it.wikipedia.org/wiki?curid=2017720", "title": "Cimiteri", "text": ""}
{"id": "2017722", "revid": "162719", "url": "https://it.wikipedia.org/wiki?curid=2017722", "title": "Soko-CNIAR Orao", "text": ""}
{"id": "2017726", "revid": "171091", "url": "https://it.wikipedia.org/wiki?curid=2017726", "title": "Alpi del Grand Combin", "text": "Le Alpi del Grand Combin sono una sottosezione delle Alpi Pennine, di cui costituiscono la parte pi\u00f9 occidentale dal Col Petit Ferret al Colle Collon, lungo la linea di confine tra Italia (Valle d'Aosta) e Svizzera (Canton Vallese), comprendendo al suo interno il massiccio del Grand Combin.\nDelimitazioni.\nConfinano:\nNel dettaglio e ruotando in senso orario i limiti geografici sono: Col Petit Ferret, Val Ferret, Val d'Entremont, Martigny, fiume Rodano, Sion, Val d'H\u00e9rens, Arolla, Colle Collon, Valpelline, Aosta, fiume Dora Baltea, Courmayeur, Val Ferret, Col Petit Ferret.\nSuddivisione.\nLe Alpi del Grand Combin, secondo le indicazioni della SOIUSA sono suddivise in quattro supergruppi, dieci gruppi e tredici sottogruppi:\nIl supergruppo Catena Grande Roch\u00e8re-Grand Golliaz raccoglie le montagne ad occidente del colle del Gran San Bernardo; la Catena Grand Combin-Monte V\u00e9lan si trova al centro delle Alpi del Grand Combin; la Catena Gel\u00e9-Collon si colloca a sud-est ed, infine, la Catena Arolla-Cheilon-Pleureur \u00e8 a nord-est.\nVette.\nLe vette principali delle Alpi del Grand Combin sono:\nRifugi.\nI rifugi e bivacchi principali che interessano le Alpi del Grand Combin sono:"}
{"id": "2017728", "revid": "194702", "url": "https://it.wikipedia.org/wiki?curid=2017728", "title": "Lucio Tasca Bordonaro", "text": ""}
{"id": "2017732", "revid": "1783371", "url": "https://it.wikipedia.org/wiki?curid=2017732", "title": "Flj\u00f3tsd\u00e6la saga", "text": "La Flj\u00f3tsd\u00e6la saga (in italiano: \"Saga dei valligiani di Flj\u00f3tsdalr\") \u00e8 una saga degli Islandesi; si pensa che sia stata l'ultima saga ad essere scritta (forse intorno al 1500), probabilmente da un autore che proveniva dalla zona dei Fiordi orientali (Islanda). Essa \u00e8 un seguito della \"Hrafnkels saga\".\nLa vicenda ruota attorno alle vite dei residenti nella valle di Flj\u00f3tsdalur (\"Flj\u00f3tsdalr\" in norreno), tra cui Helgi \u00c1sbjarnarson e Helgi e Gr\u00edmr figli di Droplaugr, una coppia di fratelli a cui \u00e8 dedicata un'apposita saga, la \"Droplaugarsona saga\" (\"Saga dei figli di Droplaugr\")."}
{"id": "2017736", "revid": "729019", "url": "https://it.wikipedia.org/wiki?curid=2017736", "title": "Totex", "text": "La Totex Corporation \u00e8 un'azienda giapponese che produce palloni meteorologici dal 1937.\n fabbrica tre tipi di palloni:"}
{"id": "2017737", "revid": "3831", "url": "https://it.wikipedia.org/wiki?curid=2017737", "title": "Liceo Ginnasio Statale Terenzio Mamiani", "text": ""}
{"id": "2017739", "revid": "1783371", "url": "https://it.wikipedia.org/wiki?curid=2017739", "title": "Fl\u00f3amanna saga", "text": "La Fl\u00f3amanna saga (in italiano: \"Saga degli uomini di Fl\u00f3i\") \u00e8 una saga degli Islandesi, scritta in Islanda in norreno intorno al XIII-XIV secolo da autore sconosciuto."}
{"id": "2017745", "revid": "767487", "url": "https://it.wikipedia.org/wiki?curid=2017745", "title": "Gran Torino", "text": "Gran Torino \u00e8 un film del 2008 diretto e interpretato da Clint Eastwood.\nTrama.\nIl polaccoamericano Walt Kowalski \u00e8 un reduce della guerra di Corea, dove ha prestato servizio nella 1\u00aa Divisione di cavalleria. L'inizio del film mostra il funerale della moglie. Rimasto vedovo dopo cinquant'anni di matrimonio, in pensione dopo aver lavorato per tutta la vita come operaio alla Ford, egli trascorre la sua esistenza, semplice e metodica, nel quartiere popolare di Highland Park, nella periferia di Detroit. Uno dei suoi passatempi \u00e8 prendersi cura dell'auto che custodisce gelosamente nel garage, una Ford Gran Torino del 1972, tenuta in perfette condizioni.\nKowalski \u00e8 uno dei pochi bianchi rimasti nel suo quartiere, dove stanno arrivando sempre pi\u00f9 immigrati asiatici, di etnia Hmong, una popolazione costretta a emigrare in massa negli Stati Uniti proprio per l'appoggio dato agli americani durante la guerra del Vietnam. In particolare, ha cattivi rapporti con la famiglia Hmong della casa accanto alla sua, di cui fanno parte i giovani Thao e Sue, fratello e sorella, la loro madre e la loro nonna. Cova una sorta di disprezzo e razzismo per il diverso, in particolare proprio per gli asiatici, risultato del suo acceso nazionalismo e del suo ruolo nella guerra di Corea, ci\u00f2 lo rende particolarmente nervoso e suscettibile. A peggiorare la situazione \u00e8 anche il pessimo rapporto che ha con i due figli: Mitch, quello che gli \u00e8 pi\u00f9 vicino, sembra in realt\u00e0 interessarsi pi\u00f9 alle sue ricchezze che alla sua persona. Altrettanto fanno i nipoti, che lo vedono, per l'et\u00e0, come una persona insignificante e che presto morir\u00e0. Mitch e suo fratello sostengono che per quanto cerchino di aiutare il loro padre Walt, egli sar\u00e0 sempre deluso di loro.\nWalt \u00e8 anche un uomo malato, afflitto dagli inizi di un tumore ai polmoni. Dopo aver iniziato a tossire sangue, effettua qualche esame medico, il cui esito consiglia il ricovero immediato.\nLa moglie di Walt, molto devota, prima di morire aveva chiesto al suo prete, il giovane padre Janovich, di provare ad avvicinare Walt, nonostante questi non si sia mai interessato alla religione.\nIl carattere scontroso e pugnace di Walt \u00e8 all'origine di un avvicinamento con la famiglia Hmong, sua vicina di casa, con la quale si \u00e8 sempre guardato dall'imbastire il bench\u00e9 minimo rapporto. Una sera, infatti, il giovane Thao subisce l'ennesima prevaricazione da una \"gang\" di teppisti, della quale fa parte anche un suo cugino, che vuole portarlo via da casa con la forza per coinvolgerlo nelle proprie attivit\u00e0 criminose. La sorella Sue, la mamma, e perfino la nonna, cercano con tenacia di trattenerlo. Ne nasce un parapiglia che finisce per sconfinare nel giardino di Kowalski, il quale ristabilisce l'ordine, M1 Garand alla mano, mettendo in fuga i giovani malviventi. Il suo gesto, che sembra originato da motivi razziali ed egoistici (la salvaguardia del \"suo terreno\"), appare invece un'azione coraggiosa e di grande valore agli occhi dei vicini e di tutta la comunit\u00e0 Hmong, un gesto compiuto in difesa di una famiglia debole alla quale manca una figura adulta maschile e per questo sottoposta a continue vessazioni.\nCos\u00ec, il giorno seguente, il burbero anziano si vede recapitare una grande quantit\u00e0 di fiori e di specialit\u00e0 culinarie che lo irritano e imbarazzano, tanto da gettarne via una gran parte. Quando nei giorni seguenti vede la giovane Sue minacciata da tre afroamericani, interviene di nuovo, e armato di Colt M1911 mette in fuga i malintenzionati salvando la ragazza. Walt entra cos\u00ec definitivamente nelle grazie della famiglia e della comunit\u00e0 che sta imparando a scoprire.\nThao viene mandato a servire Walt per una settimana, come punizione per aver tentato, giorni prima, di rubare la Ford Gran Torino come gesto d'iniziazione alla banda di teppisti, alla quale tuttavia non ha intenzione di unirsi.\nWalt non pu\u00f2 rifiutarsi di accettare i servizi del ragazzo anche se all'inizio non ha idea di come impiegarlo. Gli mostra quindi come fare alcuni piccoli lavori edilizi, sistemando le case vicine. Questa sorta di convivenza forzata gli fa comprendere come i valori pi\u00f9 profondi in cui crede si ritrovino pi\u00f9 in questo ragazzo e nella sua famiglia, che non nei propri familiari o in altri \"americani di oggi\". Walt finisce per prendere a cuore le sorti di Thao e gli procura un lavoro. I teppisti non accettano il gesto e aggrediscono il ragazzo. Kowalski, venutone a conoscenza, si dirige alla casa dove la banda si ritrova e, dopo averne picchiato uno, li avverte di stare alla larga da quella famiglia. I giovani delinquenti, per\u00f2, non demordono: quella stessa sera sparano raffiche di mitraglietta contro la casa di Thao, ferendolo lievemente; inoltre sequestrano e violentano Sue, la sorella. La polizia non riesce ad arrestare i colpevoli anche a causa dell'omert\u00e0 della comunit\u00e0 asiatica.\nWalt fatica a reprimere la propria rabbia. Padre Janovich capisce il pericolo imminente e lo scongiura di non peggiorare la situazione. Il giorno dopo, Thao, per organizzare la vendetta, va a casa dell'anziano amico, ma questi, per non fargli correre rischi, lo chiude a chiave in cantina con l'inganno e, dopo essersi tagliato i capelli, aver comprato un vestito nuovo ed essersi confessato, si reca al covo dei teppisti. Dalla strada, dove nonostante il buio della sera pu\u00f2 essere visto da tutti, affronta i sei giovani criminali tutti ben armati e asserragliati in casa. Quando infila la mano sotto la giacca, come a voler prendere un'arma, i teppisti gli sparano e lo uccidono; ma in tasca aveva solo il suo accendino. Gli assassini vengono finalmente arrestati e Thao e la sua famiglia trovano un po' di serenit\u00e0 e la possibilit\u00e0 di guardare con pi\u00f9 fiducia al futuro.\nAlla lettura del testamento, dettato con il linguaggio poco forbito che gli era proprio in vita, si scopre che Walt Kowalski ha lasciato la propria casa alla Chiesa come avrebbe voluto la moglie, e la splendida Gran Torino a Thao, l'amico pi\u00f9 fidato (con dispiacere della figlia di Mitch che sperava di riceverla). Nella scena finale della pellicola Thao \u00e8 alla guida della Gran Torino accanto a Daisy, la fidata cagnolina di Walt, guidando veloce sulla strada che costeggia il lago Erie.\nProduzione.\nIl budget della produzione \u00e8 stato di 33 milioni di dollari.\nTitolo.\nIl titolo \"Gran Torino\" \u00e8 un riferimento all'automobile della Ford \"Gran Torino\", modello coup\u00e9 molto in voga negli USA durante gli anni settanta; \u00e8 anche la vettura utilizzata dall'agente David Starsky nella serie televisiva \"Starsky &amp; Hutch\". Il nome \"Torino\" deriva dal fatto che gli statunitensi consideravano questa citt\u00e0, sede della FIAT e della Lancia, come la Detroit d'Italia.\nIl personaggio interpretato da Eastwood nel film \u00e8 molto legato a questo modello di auto e la cura che gli dedica lo caratterizza in modo quasi maniacale.\nSceneggiatura.\nLa sceneggiatura \u00e8 stata scritta da Nick Schenk, che ha delineato il protagonista come un irascibile americano razzista, la cui personalit\u00e0 sar\u00e0 soggetta a profondi cambiamenti durante il corso della storia.\nAlcuni blogger della comunit\u00e0 hmong hanno criticato Schenk per il suo modo di rappresentare gli stereotipi anti-hmong, considerando mal riuscito il copione.\nRiprese.\nLe riprese si sono svolte a Detroit tra luglio e agosto, dopo circa un mese di casting aperto alle comunit\u00e0 hmong di Saint Paul, Fresno e Detroit; altre localit\u00e0 sono state Warren, Royal Oak e Grosse Pointe Park.\nLa scelta di svolgere la lavorazione in Michigan \u00e8 dovuta ad una legge locale volta a incentivare le produzioni cinematografiche che scelgono il Michigan come ambientazione.\nPer ottenere una consulenza dettagliata sugli stereotipi contro i Hmong e sulla loro cultura, Eastwood ha richiesto l'affiancamento di centinaia di immigrati Hmong. Parlando del suo personaggio, Eastwood l'ha cos\u00ec descritto:\nPromozione.\nIl materiale promozionale (locandine e poster) \u00e8 stato prodotto da \"The Cimarron Group\", gruppo che gi\u00e0 aveva collaborato con Eastwood per la promozione di \"Changeling\".\nPrima della nuova uscita americana del film (9 gennaio 2009), \u00e8 stato lanciato su YouTube il video musicale realizzato per l'ultima traccia della colonna sonora del film, cantata da Jamie Cullum e, nel film, anche dallo stesso Clint Eastwood.\nDistribuzione.\nIn tutti i paesi il film \u00e8 stato distribuito col titolo originale, in quanto nome di un'automobile.(*) Negli Stati Uniti e nel Regno Unito il film \u00e8 uscito in due diverse occasioni e modalit\u00e0: la prima uscita \u00e8 stata limitata a poche sale (negli Stati Uniti si \u00e8 cercato di sfruttare il periodo natalizio); la seconda invece pu\u00f2 essere considerata l'uscita ufficiale del film, che cos\u00ec viene distribuito in molti pi\u00f9 circuiti cinematografici rispetto alla prima volta. Questa doppia release sembra aver giovato al film, che ha ottenuto ottimi incassi.\nAccoglienza.\nIncassi.\nIl film ha debuttato al primo posto del botteghino nordamericano con un incasso di circa 30 milioni di dollari nel suo primo weekend. In totale ha guadagnato 270 milioni in tutto il mondo.\nCritica.\nSu Rotten Tomatoes, il film riceve l'81% di recensioni professionali positive con un voto medio di 7.10 su 10 basato su 237 critiche. Su Metacritic, il film ha ricevuto un punteggio di 72 su 100, basandosi su 34 critiche."}
{"id": "2017747", "revid": "287204", "url": "https://it.wikipedia.org/wiki?curid=2017747", "title": "Floamanna saga", "text": ""}
{"id": "2017748", "revid": "114325", "url": "https://it.wikipedia.org/wiki?curid=2017748", "title": "Saga degli uomini di Fl\u00f3i", "text": ""}
{"id": "2017749", "revid": "287204", "url": "https://it.wikipedia.org/wiki?curid=2017749", "title": "Saga degli uomini di Floi", "text": ""}
{"id": "2017751", "revid": "287204", "url": "https://it.wikipedia.org/wiki?curid=2017751", "title": "Fljotsdaela saga", "text": ""}
{"id": "2017753", "revid": "114325", "url": "https://it.wikipedia.org/wiki?curid=2017753", "title": "Saga dei valligiani di Flj\u00f3tsdalr", "text": ""}
{"id": "2017754", "revid": "287204", "url": "https://it.wikipedia.org/wiki?curid=2017754", "title": "Saga dei valligiani di Fljotsdalr", "text": ""}
{"id": "2017757", "revid": "129019", "url": "https://it.wikipedia.org/wiki?curid=2017757", "title": "Chiesa di Sant'Egidio (Mazara del Vallo)", "text": "La chiesa di Sant'Egidio \u00e8 un luogo di culto sconsacrato ubicato in Piazza Plebiscito, ex Piano di Sant'Egidio, ubicato nel centro storico di Mazara del Vallo. Il polo monumentale ospita il Museo del Satiro danzante.\nStoria.\nCostruita tra gli inizi e la fine del '500 dalla confraternita dedicata allo stesso santo, fondata nel 1384. \u00c8 una delle oltre trenta chiese antiche che sopravvivono nella citt\u00e0.\nTra il 21 e il 22 ottobre 1860 nell'edificio si svolse il plebiscito per l'annessione al Regno d'Italia, evento che ha determinato la variazione toponomastica del piano adiacente.\nLa chiesa, una volta sconsacrata, \u00e8 divenuta dapprima sede del Consiglio comunale e nel 2005 \u00e8 stata trasformata nel Museo del Satiro danzante, che ospita l'omonima statua.\nStile.\nIl fabbricato presenta un'unica navata e una cupola semisferica poggiante su un tamburo ottagonale, che media le tradizioni di stile arabo-normanno con i moduli architettonici rinascimentali, realizzata nel 1578.\nIn origine la porta d'ingresso era in marmo, commissionata nel 1514 e consegnata nel 1525 da Bartolomeo Berrettaro, espressione del rinascimento siciliano. Il manufatto marmoreo presenta otto scomparti raffiguranti \"Episodi della vita di Sant'Egidio\", lo stemma della confraternita, la \"Crocifissione\", la \"Vergine con bambino\" fra angeli e santi. In seguito l'opera \u00e8 stata spostata e riassemblata nella navata destra della cattedrale del Santissimo Salvatore, ad ornamento del varco d'accesso all'aula capitolare."}
{"id": "2017758", "revid": "256896", "url": "https://it.wikipedia.org/wiki?curid=2017758", "title": "Liceo Ginnasio Statale Pilo Albertelli", "text": ""}
{"id": "2017760", "revid": "380453", "url": "https://it.wikipedia.org/wiki?curid=2017760", "title": "Nazionale di pallavolo maschile della Repubblica Dominicana", "text": "La nazionale di pallavolo maschile della Repubblica Dominicana \u00e8 una squadra nordamericana composta dai migliori giocatori di pallavolo della Repubblica Dominicana ed \u00e8 posta sotto l'egida della Federazione pallavolistica della Repubblica Dominicana."}
{"id": "2017761", "revid": "34862", "url": "https://it.wikipedia.org/wiki?curid=2017761", "title": "NORCECA", "text": ""}
{"id": "2017767", "revid": "767487", "url": "https://it.wikipedia.org/wiki?curid=2017767", "title": "Siamo donne (film)", "text": "Siamo donne \u00e8 un film collettivo italiano del 1953.\nIl film \u00e8 diviso in cinque parti: la prima \u00e8 un prologo, mentre le successive quattro raccontano particolari episodi della vita di quattro attrici famose, Alida Valli, Ingrid Bergman, Isa Miranda e Anna Magnani, viste come donne comuni piuttosto che come star del cinema.\nEpisodi.\n4 attrici, 1 speranza (Primo episodio).\nIl primo episodio, intitolato \"4 attrici, una speranza\" \u00e8 la cronaca di un concorso per aspiranti attrici (Emma Danieli, Anna Amendola, Luciana Gilli, Madeleine Fischer) e descrive le ansie, le speranze e le delusioni delle ragazze che vi partecipano.\nAlida Valli (Secondo episodio).\nIl secondo episodio ha per protagonista Alida Valli. Questa interpreta una famosa attrice, invitata alla festa di fidanzamento della sua cameriera. In un primo momento pensa di accettare, per non dare un dispiacere a quest'ultima. \nLo stesso giorno per\u00f2 dovrebbe partecipare a un'altra cerimonia, con personaggi noti e importanti.\nDecide quindi di non mancare a quest'evento, anteponendo la carriera a quelli che sono i suoi veri desideri.\nA met\u00e0 serata, annoiata dalla solita gente, al solito noioso ambiente, decide di andarsene, ancora in tempo per essere presente alla festa di fidanzamento che si sta tenendo in casa della cameriera.\nQui \u00e8 accolta come una vera e propria diva da tutti i parenti e amici della coppia di fidanzati: tutti la apprezzano e la guardano ammirati. \nIl fidanzato chiede gentilmente all'attrice di ballare, e questa si ritrova standogli accanto a desiderare una vita come quella di quella gente, semplice e serena, e soprattutto a desiderare un ragazzo cos\u00ec, innamorato, gentile e umile, essendo tutto ci\u00f2 estraneo alla vita che lei conduce.\nSi ritrova quindi a tentare di far innamorare di s\u00e9 il fidanzato, ma quando nota lo sguardo della sua cameriera, che aveva intuito qualcosa nel loro modo di guardarsi, si vergogna terribilmente di s\u00e9, di ci\u00f2 che ha pensato e della sua cattiveria, decidendo infine di salutare e ringraziare tutti per l'accoglienza e lasciare la festa.\nIngrid Bergman (Terzo episodio).\nProtagonista del terzo episodio, pi\u00f9 ironico del precedente, \u00e8 Ingrid Bergman, tra gli altri interpreti vi sono Albamaria Setaccioli e Renzo Rossellini. \nRacconta le preoccupazioni della donna riguardo al suo giardino, ricco di alberi e piante da lei ben curati, e pi\u00f9 in particolare riguardo alle sue rose, alle quali tiene moltissimo.\nInfatti il suo roseto \u00e8 minacciato da un gallo, che pi\u00f9 di una volta lo ha distrutto. L'animale appartiene a una donna, la ex proprietaria della casa momentaneamente ancora ospite nella ormai ex casa, con la quale la protagonista \u00e8 costretta a condividere casa e giardino in una convivenza che pare prolungarsi molto pi\u00f9 di quanto accordato. \nLa storia continua con i tentativi della donna per catturare il pennuto, legarlo, finch\u00e9, presentatasi l'occasione, lo tiene chiuso per un po' dentro un armadio, pensando a una soluzione.\nLa prigionia dura poco, perch\u00e9 arriva la padrona del gallo, disperata per averlo perso, che subito d\u00e0 la responsabilit\u00e0 alla protagonista. \nDopo questo tentativo nei confronti del suo amato gallo, la padrona ne ha abbastanza e decide indignata di abbandonare finalmente la casa.\nIsa Miranda (Quarto episodio).\nLa protagonista del quarto episodio \u00e8 Isa Miranda. Interpreta un'attrice, ricca e famosa, con una invidiabile carriera. Per dedicarsi al suo lavoro ha sacrificato gli affetti, ha messo da parte il fortissimo desiderio di formare una famiglia e di avere dei figli. \nPer caso si ritrova a doversi prendere cura di un bambino, incontrato per strada, ferito a un braccio da un'esplosione mentre giocava. Conduce questo all'ospedale per le cure, poi lo accompagna a casa sua, dove pu\u00f2 conoscere le sue due sorelline e il fratellino. I bambini sono soli in casa, cos\u00ec la donna resta volentieri ad accudire il bimbo ferito, provando subito grande affetto per lui e per i fratelli. \nA sera torna a casa la madre dei bambini, che, dopo il racconto dell'accaduto, pu\u00f2 solo ringraziare la donna per aver aiutato suo figlio e aver tenuto compagnia, a lui e a tutti gli altri.\n\u00c8 quindi giunto il momento di andare, lasciando i piccoli con la madre e tornare alla vita di sempre.\nAnna Magnani (Quinto episodio).\nNel quinto episodio la protagonista \u00e8 Anna Magnani, che interpreta se stessa all'epoca di quando si presentava nel teatro di rivista. Questa si sta recando a teatro in taxi, portando con s\u00e9 il suo cane. In Piazza di Siena, a Villa Borghese, chiede al tassista di farla scendere e, al momento di pagare la corsa, questi le chiede una lira di supplemento per il trasporto del cane, considerato da lui un cane \"non da grembo\". L'attrice si ribella a quanto l'uomo sostiene, sicura che il suo cane sia \"da grembo\", e si rifiuta quindi di pagare il supplemento, come dice il regolamento. La discussione va avanti e la donna trascina il tassista prima da una guardia, poi in caserma, per dimostrare infine che \u00e8 lui dalla parte del torto. All'arrivo in teatro, in ritardo, la Magnani si presenta cantando il famoso stornello romano \"Com'\u00e8 bello fa' l'amore quann'\u00e8 sera\".\nLa critica.\n\u00ab \u00c8 un esperimento di neorealismo zavattiniano, come \"Amore in citt\u00e0\" basato su una serie di ritratti di donna il pi\u00f9 possibilmente sinceri e autentici, quasi autobiografici. In questo senso appaiono sostanzialmente riusciti gli episodi di Zampa e Rossellini, in cui la Miranda si confessa in pubblico e la Bergman \u00e8 ripresa nell'intimit\u00e0 della casa, protagonista di una ridicola avventura con una vicina di casa. Drammatico l'episodio di Franciolini con la Valli, mentre un gustoso bozzetto quello di Visconti con la Magnani. Quest'ultimo anzi pu\u00f2 essere inserito in una antologia dell'arte cinematografica, anche se il primo posto spetta all'episodio diretto da Rossellini per spregiudicatezza cinematografica..\u00bb Gianni Rondolino nel Catalogo Bolaffi del cinema italiano 1945/1955 Torino 1967.\nIncassi.\nIncasso accertato a tutto il 31 marzo 1959 Lit. 131.748.302"}
{"id": "2017769", "revid": "767487", "url": "https://it.wikipedia.org/wiki?curid=2017769", "title": "Forbidden Warrior", "text": "Forbidden Warrior \u00e8 un film del 2004 diretto da Jimmy Nickerson.\nI protagonisti sono Marie Matiko, Sung Kang, Karl Yune e Tony Amendola. Le riprese sono state fatte a Los Angeles, California. La pellicola \u00e8 stata presentata al Cannes Film Market del 2004. In Italia \u00e8 uscito direttamente in dvd il 10 gennaio 2006.\nTrama.\nUna formula magica nota come Gai-Za \u00e8 in grado di fornire incredibili poteri magici; tanto tempo fa gli antichi stregoni l'hanno racchiusa all'interno di un leggendario libro in attesa dell'arrivo del prescelto, che avrebbe usato i suoi poteri per portare nel mondo la pace e l'armonia."}
{"id": "2017771", "revid": "1161730", "url": "https://it.wikipedia.org/wiki?curid=2017771", "title": "Organizzazione dei Nazionalisti Ucraini", "text": "L'Organizzazione dei Nazionalisti Ucraini o OUN (in ucraino: \"\u041e\u0440\u0433\u0430\u043di\u0437\u0430\u0446i\u044f \u0423\u043a\u0440\u0430\u00ef\u043d\u0441\u044c\u043a\u0438\u0445 \u041d\u0430\u0446i\u043e\u043d\u0430\u043bi\u0441\u0442i\u0432\", \"Orhanizatsiya Ukrayins'kykh Nationalistiv\" o \u041e\u0423\u041d) fu un partito politico nazionalista fondato nel 1929 da esuli ucraini anticomunisti e anti-russi nella citt\u00e0 di Vienna.\nL'OUN emerse, dopo la sconfitta dell'Ucraina nella guerra polacco-ucraina, come un'unione tra l'Organizzazione militare ucraina, gruppi minori della destra radicale e nazionalisti e intellettuali ucraini di destra rappresentati da Dmytro Dontsov, Yevhen Konovalets, Mykola Stsyborsky e altre figure.\nIdeologia.\nL'ideologia dell'OUN presentava forti similitudini con il fascismo italiano e i suoi membri sostenevano programmi di allevamento selettivo per la creazione di una razza ucraina \"pura\". L'organizzazione cerc\u00f2 di infiltrare i partiti politici legali, le universit\u00e0 e altre strutture e istituzioni politiche. La strategia dell'OUN per raggiungere l'indipendenza ucraina includeva la violenza e il terrorismo contro i nemici interni e stranieri percepiti, in particolare la Polonia, la Cecoslovacchia e l'Unione Sovietica, che controllavano il territorio abitato da Ucraini etnici.\nStoria.\nNel 1940, l'OUN si spacc\u00f2 in due parti. I membri pi\u00f9 vecchi, pi\u00f9 moderati, sostenevano Andriy Melnyk (OUN-M), mentre i membri pi\u00f9 giovani e radicali sostenevano Stepan Bandera (OUN-B). L'OUN-B, con l'\"Atto di restaurazione dello Stato ucraino\", annuncia la creazione di uno stato ucraino indipendente nel giugno 1941, mentre la regione era sotto il controllo della Germania nazista, dichiarando di voler sostenere i piani espansionistici nazisti e giurando fedelt\u00e0 ad Adolf Hitler. In risposta, la dirigenza dell'OUN fu soppressa dalle autorit\u00e0 naziste. Nell'ottobre 1942 l'OUN-B fond\u00f2 l'Esercito insurrezionale ucraino (UPA).\nNel 1943 le unit\u00e0 militari dell'UPA portarono a termine pulizie etniche su larga scala contro le popolazioni polacche ed ebraiche. Gli storici stimano che 60 000-100 000 civili polacchi furono massacrati in Volinia e Galizia Orientale.\nDopo la guerra, l'UPA combatt\u00e9 contro le forze di occupazione sovietiche e polacche. Durante l'Operazione Vistola nel 1947, il governo polacco deport\u00f2 140.000 civili ucraini al fine di eliminare la base di sostegno per l'UPA. Nella lotta le forze sovietiche uccisero in combattimento 20 000 membri dell'UPA e arrestarono o deportarono circa 337 000 persone, tra combattenti, le loro famiglie e i loro sostenitori.\nDurante la Guerra fredda, l'OUN fu segretamente sostenuta dalle agenzie di spionaggio occidentali, compresa la CIA.\nCi sono numerose organizzazioni politiche ucraine di estrema destra che asseriscono di essere eredi delle tradizioni politiche dell'OUN, comprese l'Unione Pan-Ucraina \"Libert\u00e0\", Pravyj Sektor, l'Assemblea Nazionale Ucraina e il Congresso dei Nazionalisti Ucraini. Il ruolo dell'OUN rimane contestato nella storiografia, in quanto questi tardi eredi politici svilupparono una letteratura che negava l'eredit\u00e0 politica fascista dell'organizzazione e la collaborazione con la Germania nazista, mentre celebrava le Waffen - SS Galizien. Alcuni studiosi sostengono che gli aspetti di estrema destra dei moderni discendenti dell'OUN sia enfatizzati dagli avversari politici per fini elettorali.\nStatus di veterani.\nDurante l'amministrazione 2005-2009 con il presidente Viktor Ju\u0161\u010denko, a seguito della Rivoluzione arancione, ci furono diversi tentativi di fornire agli ex combattenti nazionalisti ucraini lo status di veterano ufficiale, ma tutti fallirono.\nNel marzo 2019 gli ex combattenti dell'OUN e altri ex membri viventi di gruppi armati nazionalisti ucraini irregolari attivi durante la seconda guerra mondiale e il primo decennio dopo la guerra, hanno ricevuto ufficialmente lo status di veterani. Avrebbero quindi potuto ricevere i benefici per i veterani, inclusi trasporti pubblici gratuiti, servizi medici sovvenzionati, aiuti monetari annuali e sconti sui servizi pubblici, potendo godere degli stessi benefici sociali degli ex soldati ucraini dell'Armata Rossa dell'Unione Sovietica."}
{"id": "2017774", "revid": "129019", "url": "https://it.wikipedia.org/wiki?curid=2017774", "title": "Casa de la Ciutat (Barcellona)", "text": ""}
{"id": "2017778", "revid": "3831", "url": "https://it.wikipedia.org/wiki?curid=2017778", "title": "Collegio Universitario Lamaro Pozzani", "text": ""}
{"id": "2017780", "revid": "228587", "url": "https://it.wikipedia.org/wiki?curid=2017780", "title": "Matador", "text": ""}
{"id": "2017781", "revid": "203463", "url": "https://it.wikipedia.org/wiki?curid=2017781", "title": "Israel Horowitz", "text": ""}
{"id": "2017783", "revid": "380453", "url": "https://it.wikipedia.org/wiki?curid=2017783", "title": "Nazionale di pallavolo maschile del Messico", "text": "La nazionale di pallavolo maschile del Messico \u00e8 una squadra nordamericana composta dai migliori giocatori di pallavolo del Messico ed \u00e8 posta sotto l'egida della Federazione pallavolistica del Messico.\nRosa.\nSegue la rosa dei giocatori convocati per i Giochi della XXXI Olimpiade."}
{"id": "2017789", "revid": "287204", "url": "https://it.wikipedia.org/wiki?curid=2017789", "title": "Il Grande Terrore", "text": "Il Grande Terrore \u00e8 un libro dello scrittore e storico britannico Robert Conquest, pubblicato nel 1968, che ha dato origine ad un'altra definizione del periodo gi\u00e0 noto come la Grande purga. Il titolo originale e completo \u00e8 \"The Great Terror: Stalin's Purge of the Thirties\" (il Grande Terrore: la purga di Stalin degli anni trenta). Una revisione del libro, dal titolo \"The Great Terror: A Reassessment\", fu pubblicata nel 1990 dopo che Conquest fu in grado di perfezionare il testo a seguito della consultazione degli archivi sovietici appena aperti.\nIl libro fu una delle prime opere in cui uno storico occidentale tratt\u00f2 la Grande purga in Unione Sovietica basandosi principalmente su informazioni del periodo 1956-1964, reperite sia attraverso testimonianze individuali che per canali ufficiali durante l'era di Khru\u0161\u010d\u0451v. Il libro espone i resoconti di emigrati ed esiliati russi ed ucraini risalenti agli anni trenta e analizza documenti ufficiali sovietici.\nLa formazione di Conquest.\nDopo gli studi universitari in storia all'universit\u00e0 di Oxford, Conquest milit\u00f2 dal 1937 nel Partito Comunista di Gran Bretagna. Durante la seconda guerra mondiale si arruol\u00f2 per la \"British Intelligence\" in Bulgaria e pi\u00f9 tardi, disilluso del comunismo, per il Ministero degli Esteri in un programma che si opponeva alla propaganda e controinformazione sovietica.\nContesto.\nLa prima inchiesta critica sulla grande purga fu svolta nel 1937 dalla Commissione Dewey \"(Commission of Inquiry into the Charges Made against Leon Trotsky in the Moscow Trials)\", presieduta dal filosofo e pedagogista statunitense John Dewey, che pubblic\u00f2 i suoi risultati in un libro di 422 pagine dal titolo \"Not Guilty\" (Non colpevole), chiamato cos\u00ec perch\u00e9 la commissione ritenne non colpevoli dei crimini loro imputati le molte persone che erano state accusate e condannate dal governo stalinista.\nL'aspetto saliente de \"Il Grande Terrore\" fu l'ampliamento dell'analisi delle purghe oltre la vecchia visione ristretta dei Processi di Mosca contro i dirigenti comunisti caduti in disgrazia come Nikolaj Bukharin e Grigorij Zinov'ev. \nLa questione se quei dirigenti - che avevano confessato numerosi crimini durante i processi, fossero realmente colpevoli - era diventata un argomento di discussione per molti scrittori occidentali e stimol\u00f2 la pubblicazione di libri come \"1984\" di George Orwell e \"Buio a mezzogiorno\" di Arthur Koestler.\nConquest sostiene che i processi e le esecuzioni degli imputati sono stati solo dettagli minori delle purghe che, assieme alle carestie procurate deliberatamente, causarono venti milioni di morti stimati. Nella prefazione dell'edizione per i quarant'anni del libro, Conquest ha rivisto la sua stima a 13 - 15 milioni di vittime.\nControversie e ostilit\u00e0 suscitate dal libro.\nLa pubblicazione del libro avvenne al tempo della guerra del Vietnam, mentre andava diffondendosi un'ideologia di sinistra prevalente nelle Universit\u00e0 occidentali e nei suoi circoli accademici e intellettuali: le reazioni furono quindi ostili al tempo del Sessantotto.\nL'avversione alle tesi di Conquest fu originata da vari fattori: la disposizione mentale all'epoca era quella di negare o minimizzare le stragi. Conquest rifiut\u00f2 di prendere per vera l'asserzione di Nikita Khrushchev, difesa allora da molti militanti di sinistra, che Stalin e le sue purghe fossero il risultato della personalit\u00e0 paranoica del tiranno, e quindi aberrazioni degli ideali della rivoluzione e contrari ai principi del Leninismo. Conquest ritenne piuttosto lo stalinismo - e la sua pratica di eliminazione di dissidenti, avversari politici o dei contadini contrari alla collettivizzazione forzata dell'agricoltura - la conseguenza naturale del sistema coercitivo fondato da Lenin, sebbene concedesse che la personalit\u00e0 di Stalin abbia dato origine a particolari orrori alla fine degli anni trenta. Neal Ascherson ammise che il conformismo ideologico dell'epoca era tutto contro le tesi del libro: \nIl secondo fattore che suscit\u00f2 ostilit\u00e0 fu l'aspra critica che Conquest rivolse agli intellettuali occidentali per la loro cecit\u00e0 e debolezza nei confronti dell'Unione Sovietica, sia negli anni trenta che negli anni sessanta, al momento della pubblicazione del libro. Personaggi come Beatrice e Sidney Webb, George Bernard Shaw, Jean-Paul Sartre, Walter Duranty, Sir Bernard Pares, Harold Laski, D. N. Pritt, Theodore Dreiser e Romain Rolland furono accusati di essere \"pupazzi\" di Stalin e apologisti del suo regime, a causa dei loro interventi volti a negare, scusare o giustificare i vari aspetti delle purghe. \nInoltre, il commento di Conquest sul poeta John Cornford, morto nella guerra civile spagnola e considerato un eroe dagli intellettuali di sinistra britannici, che \"grande intelligenza e sensibilit\u00e0 di spirito non sono di alcun aiuto dal momento che i fatti di una situazione sono dedotti da una teoria politica, e non viceversa\" venne ampiamente diffuso e diede origine ad una nuova controversia.\nInterpretazioni critiche.\nGli storici russi Alexander Nikolaevich Yakovlev e Dmitri Volkogonov sono d'accordo con le tesi di Conquest.\nLo storico marxista Eric Hobsbawm, mentre ritiene che il libro debba essere letto come un grande sforzo pionieristico, ha scritto che \u00e8 \"diventato inevitabilmente obsoleto come lettura dei terribili fatti che intende investigare\" e che \"non serve pi\u00f9\".\nAll'opposto sta l'opinione di Kingsley Amis, secondo cui Conquest aveva l'intenzione di pubblicare la ristampa del 1990 del suo libro col titolo \"Non ve l'avevo gi\u00e0 detto, fottuti idioti?\""}
{"id": "2017790", "revid": "59912", "url": "https://it.wikipedia.org/wiki?curid=2017790", "title": "Mam (trib\u00f9)", "text": "I Mam sono un'etnia maya che vive principalmente nella parte nordoccidentale del Guatemala (617\u00a0171) e sud del Messico (23\u00a0632). I dati ufficiali dei censimenti, per problematiche socio-culturali, sono generalmente considerati deficitari e si stima che la popolazione Mam superi il milione di persone.\nEtimologia del nome.\nIl termine \"Mam\" significa padre, nonno o antenato, non solo in lingua Mam, ma anche in altre lingue di origine maya.\nLingua.\nLa lingua parlata dai Mames ha lo stesso nome del popolo: Mam, appartenente alla famiglia linguistica Maya.\nStoria.\nI Mam arrivarono in Mesoamerica insieme ai Maya in un'unica trib\u00f9. Poi si divisero e andarono a vivere sugli altopiani del Guatemala e del Belize. Qui fondarono la loro prima capitale e la chiamarono \"Zaculeu\". Poi, con l'arrivo degli europei, molti Mam vennero contagiati da malattie e vennero decimati. Spostarono la capitale a Huehuetenango e fondarono un'altra citt\u00e0: Quetzaltenango. Oggi la maggior parte dei Mam vive in piccoli borghi sugli altopiani del Guatemala."}
{"id": "2017792", "revid": "1613185", "url": "https://it.wikipedia.org/wiki?curid=2017792", "title": "Salterio di Melisenda", "text": "Il Salterio di Melisenda (Londra, British Library, Ms. Egerton 1139) \u00e8 un manoscritto miniato commissionato attorno al 1135 nel regno crociato di Gerusalemme, probabilmente da re Folco per sua moglie, la regina Melisenda. \n\u00c8 il pi\u00f9 notevole esempio di quell'arte dei Crociati che deriv\u00f2 dalla fusione degli stili artistici europeo/cattolico e bizantino/ortodosso.\nSette amanuensi e miniaturisti, lavorando nello \"scriptorium\" costruito dai crociati nella Chiesa del Santo Sepolcro in Gerusalemme, contribuirono alla creazione del salterio. \nEsso misura 21,6 per 14 centimetri, le dimensioni di un salterio destinato ad uso personale piuttosto che liturgico.\nIl ciclo del Nuovo Testamento.\nLe prime ventiquattro illustrazioni (su ogni facciata dei primi dodici fogli) rappresentano scene dal Nuovo Testamento. \nA differenza dei salteri orientali, immagini del Nuovo Testamento si trovavano comunemente all'inizio dei salteri occidentali, in questo caso per\u00f2 le immagini rappresentano scene tipiche della liturgia ortodossa orientale. \nLe scene raffigurate sono l'Annunciazione, la Visitazione, la Nativit\u00e0, l'adorazione dei Magi, la Presentazione al Tempio, il Battesimo di Ges\u00f9, le Tentazioni di Ges\u00f9, la Trasfigurazione, la Risurrezione di Lazzaro, l'Ingresso a Gerusalemme, l'Ultima Cena, la Lavanda dei piedi, l'Agonia al Getsemani, il Tradimento di Giuda, la Crocifissione, la Deposizione dalla Croce, la Lamentazione, la Discesa agli inferi, le Tre Marie alla Tomba e la Deesis.\nIl miniaturista che realizz\u00f2 queste illustrazioni firm\u00f2 l'ultima \"Basilius me fecit\", ed \u00e8 il solo miniaturista o amanuense conosciuto per nome.\nNon sappiamo nulla su Basilius, a causa del suo nome greco si \u00e8 supposto che fosse un artista bizantino, ma forse era un occidentale che aveva imparato lo stile greco, magari a Costantinopoli, \u00e8 altres\u00ec possibile che si trattasse di un cattolico armeno che aveva familiarit\u00e0 sia con le tradizioni cattoliche che con quelle ortodosse.\nIl calendario.\nLe pagine da 13 a 21 contengono il calendario ed il suo testo, che \u00e8 sorprendentemente simile ai calendari di salteri prodotti in Inghilterra nello stesso periodo.\nSembra essere stato copiato da un salterio fabbricato nella Cattedrale di Winchester, e ci\u00f2 fa presumere che il salterio di Winchester si trovava a Gerusalemme, forse portato l\u00ec da un religioso inglese, oppure che la sezione calendario del Salterio di Melisenda fu in effetti realizzata in Inghilterra e trasportata poi a Gerusalemme.\nIl calendario \u00e8 compilato con i santi del giorno inglesi invece di quelli pi\u00f9 popolari a Gerusalemme, ed un nome, San Martino di Tours, un popolare santo francese, \u00e8 scritto in oro, per ragioni sconosciute.\nNel calendario sono menzionate solo tre date riguardanti specificamene i crociati: la conquista di Gerusalemme il 15 luglio, la morte di Baldovino II il 21 agosto, e la morte di sua moglie Morfia il 1\u00ba ottobre.\nOgni mese ha anche un medaglione illustrato con un segno dello zodiaco, in stile romanico con pesanti influenze islamiche, probabilmente da un artista nativo del regno e discendente da uno dei crociati originali.\nIl salterio.\nLe pagine da 22 a 196 contengono il testo del salterio vero e proprio, consistente in versetti dei salmi dalla Vulgata scritti in caratteri francesi settentrionali. \nUn terzo miniaturista dipinse le lettere iniziali di ogni salmo ad ogni divisione nel testo. \nLe iniziali occupano un'intera pagina, e sono disegnate in caratteri d'oro su sfondo porpora. \nMostrano un'influenza dell'arte italiana ed islamica, e questo suggerisce che l'artista si sia formato nel meridione d'Italia pregno dell'influenza musulmana.\nPreghiere ai santi.\nL'amanuense che compose il salterio scrisse nelle pagine da 197 a 211 anche una serie di preghiere per Melisenda, dedicate a nove santi: la Vergine Maria, San Michele, San Giovanni Battista, San Pietro, San Giovanni evangelista, Santo Stefano, San Nicola, Santa Maria Maddalena e Sant'Agnese. \nLe preghiere sono accompagnate da dipinti dei santi di un quarto miniaturista, formato nello stile romanico, ma potrebbe essere stato un apprendista di Basilio in quanto la sua tecnica mostra anche un tentativo di incorporare lo stile bizantino.\nCi sono pochi spazi bianchi non decorati in questa sezione del salterio, che potrebbe essere incompleta.\nLa copertina.\nLa copertina d'avorio decorata con turchesi ed altre gemme, reca sul fronte scene della vita di re Davide e dalla \"Psychomachia\" di Prudenzio, e sul retro un altro re che compie le sei Opere di misericordia dal Vangelo secondo Matteo; le raffigurazioni mostrano l'influenza dell'arte bizantina ed occidentale e, soprattutto nel disegno geometrico, dell'arte islamica.\nIl re sul lato posteriore indossa vesti imperiali bizantine, ma molto probabilmente rappresenta un re crociato, forse Folco. Il falcone intagliato sopra di lui \u00e8 probabilmente un indizio in tal senso poich\u00e9 \"falcone\" e \"Folco\" in francese antico sono entrambi \"fouque\". \nSotto il falcone \u00e8 inciso il nome \"herodius\", latino per grifalco; anche se l'artista non ha firmato come ha fatto Basilio.\nIl dorso, di tipo bizantino, \u00e8 in seta decorato con un pesante ricamo di filo d'argento e piccole croci greche rosse, blu e verdi (le croci greche si trovano anche nel blasone del regno). \nIl ricamo \u00e8 stato eseguito, molto probabilmente, da un artista occidentale che aveva studiato lo stile bizantino, perch\u00e9 i punti non sono cos\u00ec lisci come altri esempi di dorsi in seta bizantini realizzati da artisti della Grecia.\nData e destinataria.\nNon conosciamo la data esatta del salterio e neppure a chi era destinato, sebbene lo stile bizantino (considerato \"aristocratico\" dai crociati), la raffigurazione di re e l'uso di finali di parola al femminile nelle preghiere in latino sono indicazioni che \u00e8 stato fabbricato per una nobildonna del regno.\nProve circostanziali identificano Melisenda come probabile destinataria.\nL'influenza inglese nel calendario ed altrove proviene probabilmente da Folco, i cui parenti angioini governavano l'Inghilterra all'epoca.\n\u00c8 degno di nota anche il fatto che, a parte quella della conquista di Gerusalemme, le sole date nel calendario che riguardano specificamente i crociati sono quelle della morte dei genitori di Melisenda. \nLa mescolanza di elementi Cattolici ed Ortodossi nel salterio potrebbe riflettere l'educazione mista che Melisenda aveva ricevuto da suo padre Baldovino, che era cattolico e da sua madre Morfia, di origini armene e di fede ortodossa.\nSe Melisenda fu effettivamente la destinataria, allora il salterio fu molto probabilmente commissionato da Folco attorno al 1135.\nPrima di allora, Folco e Melisenda stavano combattendo per il dominio nel regno e Melisenda era alleata dei ribelli contro Folco; dal 1134 si erano invece riconciliati.\nD'altro canto il salterio deve essere stato scritto dopo la morte di Baldovino II, nel 1131 e prima di quella di Melisenda, nel 1151.\nConfronti paleografici con altri testi prodotti in Gerusalemme suggeriscono che fu scritto negli anni 1140 o anche negli anni 1150, ma i testi pi\u00f9 tardi possono aver usato il Salterio di Melisenda come fonte.\nIl manoscritto, che \u00e8 stato separato dalla copertina d'avorio, \u00e8 conservato nella British Library (London BL Egerton MS. 1139). Il British Museum lo comper\u00f2 nel 1845 dalla Grande Chartreuse, l'abbazia madre dell'Ordine Certosino."}
{"id": "2017794", "revid": "2069609", "url": "https://it.wikipedia.org/wiki?curid=2017794", "title": "Luteina", "text": "Nella codifica europea degli additivi alimentari, a luteina (o E161b) \u00e8 una xantofilla, di formula C40H56O2, corrispondente a quella del beta carotene con due gruppi ossidrilici negli anelli terminali.\nDal punto di vista commerciale la principale fonte di luteina \u00e8 costituita dai fiori di \"Tagetes erecta\". La luteina sotto forma di diestere palmitico (Helenen o Helenium) \u00e8 contenuta nei petali di questi fiori, ampiamente coltivati allo scopo nell'America latina, e ne viene estratta con solvente. L'estratto ha una concentrazione del 5-15% e pu\u00f2 essere usato tal quale o sottoposto a saponificazione per ottenere la luteina sotto forma di alcol libero."}
{"id": "2017799", "revid": "580", "url": "https://it.wikipedia.org/wiki?curid=2017799", "title": "Gestore del riferimento", "text": "In automatica, il gestore del riferimento (o \"Command Governor\") \u00e8 un dispositivo che permette di risolvere problemi di controllo vincolato.\nViene inserito a monte di un sistema gi\u00e0 stabilizzato da un opportuno controllore (detto compensatore primale) ed il suo funzionamento si basa su tecniche di controllo predittivo che permettono di gestire opportunamente il riferimento da fornire al sistema controllato. \nTramite il modello e la conoscenza dello stato attuale, esso effettua delle predizioni per valutare e correggere un'eventuale violazione dei vincoli nel futuro. In tal caso agisce sul riferimento del sistema controllato, sostituendolo con un riferimento il pi\u00f9 possibile vicino a quello originale che garantisca per\u00f2 il soddisfacimento dei vincoli.\nAd ogni passo di campionamento si risolve un problema di ottimizzazione vincolata con vincoli lineari in cui la funzione obiettivo da minimizzare \u00e8 la norma della differenza tra il riferimento originale e quello determinato dal Command Governor."}
{"id": "2017801", "revid": "110157", "url": "https://it.wikipedia.org/wiki?curid=2017801", "title": "La Roma del Popolo", "text": "La Roma del Popolo fu l'ultimo giornale politico fondato a Roma da Giuseppe Mazzini nel 1871.\nIl giornale usc\u00ec regolarmente dal 1\u00ba marzo 1871 al 21 marzo 1872; fu anticipato da un fascicolo compilato integralmente da Mazzini, pubblicato il 9 febbraio dello stesso anno. In tutto 56 fascicoli numerati. Direttore dell periodico figurava Giuseppe Petroni.\nLa Roma del Popolo all'interno della stampa mazziniana si colloca come il periodico pi\u00f9 \"ideologico\" del mazzinianesimo.\nBibliografia.\nPubblicazione anastatica de \"LA ROMA DEL POPOLO\" a cura della Associazione Mazziniana Italiana, 2006\nCollegamenti esterni.\nRaccolta digitalizzata presso la Biblioteca Gino Bianco"}
{"id": "2017805", "revid": "125945991", "url": "https://it.wikipedia.org/wiki?curid=2017805", "title": "Lord sindaci della City di Londra", "text": "Questa lista dei Lord sindaci di Londra elenca tutte le persone succedutesi al titolo di Lord sindaco (Lord Mayor) della corporazione di Londra."}
{"id": "2017812", "revid": "2208340", "url": "https://it.wikipedia.org/wiki?curid=2017812", "title": "Pabbajja", "text": "Pabbajja: nell'antica lingua indiana p\u0101li vuol dire \"andare oltre (dalla vita di casa alla vita del senza casa)\", \u00e8 il termine che nel canone del buddhismo therav\u0101da denomina l'ordinazione a \"samanera\" (\"samaneri\"), o monaco(a) novizio(a). Nel canone p\u0101li gi\u00e0 il novizio \u00e8 detto \"anagarika\", ovvero il \"senza casa\", nel senso di asceta rinunciante agli agi e alle sicurezze della vita di famiglia. Il termine \u00e8 frutto della preposizione della particella negativa \"a-\" al vocabolo \"agariya\", che denota il laico che conduce una vita casalinga.\nLa \"pabbajja\" prevede la rescissione di tutti i legami familiari e sociali per poter vivere la vita di ascetismo e rinuncia del monaco, nonostante non sia n\u00e9 un atto definitivo n\u00e9 comporti legami irrinunciabili per il resto della vita.\nVedasi \"upasampad\u0101\" per la successiva cerimonia di ordinazione del novizio a monaco."}
{"id": "2017814", "revid": "406085", "url": "https://it.wikipedia.org/wiki?curid=2017814", "title": "Europa del nord", "text": ""}
{"id": "2017815", "revid": "1543377", "url": "https://it.wikipedia.org/wiki?curid=2017815", "title": "Phillip Sharp", "text": "Biografia.\nStudi e carriera universitaria.\nSharp nasce a Falmouth, nel Kentucky. Studia chimica e matematica presso lo Union College. Consegue il dottorato in chimica presso l'Universit\u00e0 dell'Illinois all'Urbana-Champaign nel 1969. In seguito, lavora al California Institute of Technology (Caltech) fino al 1979, studiando i plasmidi. Successivamente, studier\u00e0 l'espressione genica nelle cellule umane al Cold Spring Harbor Laboratory, sotto la supervisione di James Dewey Watson.\nNel 1974, gli viene offerta una cattedra al Massachusetts Institute of Technology da Salvador Luria. Diviene direttore del Centro per la ricerca sul cancro (ora denominato \"Koch Institute for Integrative Cancer Research\") del MIT dal 1985 al 1991, direttore del dipartimento di biologia dal 1991 al 1999 e direttore del McGovern Institute for Brain Research dal 2000 al 2004. Attualmente \u00e8 professore di biologia ed \u00e8 stato \"Institute Professor\" del MIT dal 1999.\nVita privata.\nSharp sposa Ann Holcombe nel 1964 con la quale ha tre figlie.\nRicerca.\nSharp scopr\u00ec che negli eucarioti i geni non consistono in tratti contigui, ma contengono sequenze di DNA non codificante denominate introni, i quali vengono eliminati dal RNA messaggero attraverso un processo chiamato splicing; esso pu\u00f2 determinare la produzione di proteine differenti a partire dalla medesima sequenza di DNA.\nAttualmente Sharp sta lavorando su piccoli RNA ed altri tipi di RNA non codificanti; in particolare, il suo laboratorio di ricerca lavora per identificare gli mRNa bersaglio dei microRNA (miRNA), ed ha scoperto una tipologia di miRNA che viene prodotta da sequenze adiacenti al sito d'inizio della trascrizione. Il suo laboratorio, inoltre, studia anche come i miRNA abbiano una funzione regolatrice nell'angiogenesi e nella risposta allo stress cellulare.\nPremi e riconoscimenti.\nNel 1988 gli viene assegnato il Louisa Gross Horwitz Prize dalla Columbia University insieme a Thomas Cech.\nNel 1993 ottiene il premio Nobel per la medicina, per \u00abla scoperta che i geni negli eucarioti non sono costituiti da un trascritto continuo, ma contengono introni, e che lo splicing dell'RNA messaggero pu\u00f2 avvenire in modi diversi, ottenendo diverse proteine dalle stesse sequenze di DNA\u00bb.\nNel 2004 viene premiato con la National Medal of Science in biologia.\nNel 2011 \u00e8 stato posizionato alla 5\u00aa posizione nella classifica dei 150 maggiori innovatori del Massachusetts Institute of Technology (MIT150).\nNel 2015 \u00e8 stato scelto come vincitore del Othmer Gold Medal."}
{"id": "2017816", "revid": "406085", "url": "https://it.wikipedia.org/wiki?curid=2017816", "title": "Nordeuropa", "text": ""}
{"id": "2017817", "revid": "51323", "url": "https://it.wikipedia.org/wiki?curid=2017817", "title": "Phillip Allen Sharp", "text": ""}
{"id": "2017818", "revid": "51323", "url": "https://it.wikipedia.org/wiki?curid=2017818", "title": "Phillip A. Sharp", "text": ""}
{"id": "2017820", "revid": "31886", "url": "https://it.wikipedia.org/wiki?curid=2017820", "title": "Controllo vincolato", "text": "Nell'ambito dei controlli automatici, per controllo vincolato si intende un classico problema di controllo di un sistema al quale si aggiungono per\u00f2 alcuni vincoli da far rispettare.\nIn pratica si vuole imporre che alcune grandezze (alle quali vengono in genere associate delle variabili) non siano libere di assumere valori qualsiasi, ma siano costrette ad attenersi all'interno di intervalli precisi.\nLa fase di sintesi consiste dunque nel progettare un sistema di controllo che stabilizzi il sistema in accordo con le specifiche statiche e dinamiche e che garantisca inoltre il soddisfacimento di tutti i vincoli durante l'intero transitorio.\nEsistono diversi approcci per la risoluzioni di questo tipo di problema, come ad esempio il Model Predictive Control o il Gestore del riferimento."}
{"id": "2017833", "revid": "339392", "url": "https://it.wikipedia.org/wiki?curid=2017833", "title": "Parco Nazionale de la Caldera de Taburiente", "text": ""}
{"id": "2017836", "revid": "729019", "url": "https://it.wikipedia.org/wiki?curid=2017836", "title": "Acciaierie di Piombino", "text": "Acciaierie di Piombino S.p.A., \u00e8 stata un'azienda italiana che operava nel settore della metallurgia e della siderurgia. Faceva parte del gruppo IRI-Finsider con stabilimenti a San Giovanni Valdarno, Piombino e Marghera.\nStoria.\nFondata il 20 febbraio 1963 come \"Societ\u00e0 Ferrotaie p.A.\", consociata in Italsider S.p.A e controllata da IRI/Finsider, nel 1971 diventa Acciaierie di Piombino con sede a Piombino. Nel 1984 viene fusa in Deltasider S.p.A."}
{"id": "2017837", "revid": "114622152", "url": "https://it.wikipedia.org/wiki?curid=2017837", "title": "Torre di Berta", "text": "Torre realizzata nel XII secolo, probabilmente da un consorzio di famiglie di Sansepolcro, come torre angolare di un gruppo di edifici presso l'abbazia benedettino-camaldolese di San Giovanni Evangelista.\nNell'area sottostante si svilupp\u00f2 nel tempo il mercato di ortaggi, tanto che nei primi decenni del XIX secolo \u00e8 denominata Piazza delle Erbe, nome poi mutato in Piazza Vittorio Emanuele dopo l'unit\u00e0 d'Italia.\nNel 1868 furono abbattuti gli edifici appoggiati alla torre e venne cos\u00ec realizzata l'attuale piazza, lasciando la Torre di Berta al centro. In questo modo la Torre di Berta divenne il simbolo di Sansepolcro, e come tale fu riprodotta nelle prime cartoline e guide turistiche tra i secoli XIX e XX.\nVenne distrutta nel corso del passaggio del fronte della seconda guerra mondiale, nella notte tra il 30 e il 31 luglio 1944, quando i soldati tedeschi in ritirata, comandati dal colonnello Lothar Berger, la fecero saltare in aria imbottendone di esplosivo il piano terra. L'operazione, del tutto ingiustificata sul piano delle operazioni militari, fu una rappresaglia contro la citt\u00e0, nel tentativo, risultato poi vano, di fare crollare l'intera area attorno, compresi la Cattedrale, il Palazzo Vescovile, il Palazzo Comunale e il Tribunale.\nDopo la distruzione dell'antica torre il nome della principale piazza cittadina \u00e8 stato mutato in Piazza Torre di Berta, a ricordo del simbolo cittadino. Nel corso degli anni sono stati avanzati vari tentativi di ricostruzione, nessuno dei quali andato a buon fine.\nDiverse le ipotesi sul nome: la tradizione locale vuole che Berta fosse il nome della sfortunata fidanzata di un giovane di Pieve Santo Stefano, il cui amore fu osteggiato dalle rispettive famiglie per motivi di rivalit\u00e0; alcuni studiosi locali del secolo scorso hanno ipotizzato che indicasse il luogo dove si mettevano alla berlina i condannati nel Medioevo."}
{"id": "2017838", "revid": "21880", "url": "https://it.wikipedia.org/wiki?curid=2017838", "title": "Parco Nazionale del Teide", "text": ""}
{"id": "2017841", "revid": "3082", "url": "https://it.wikipedia.org/wiki?curid=2017841", "title": "Cleopatra Euridice di Macedonia", "text": ""}
{"id": "2017842", "revid": "21880", "url": "https://it.wikipedia.org/wiki?curid=2017842", "title": "Parco Nazionale Timanfaya", "text": ""}
{"id": "2017846", "revid": "164044", "url": "https://it.wikipedia.org/wiki?curid=2017846", "title": "Oxford United F.C.", "text": ""}
{"id": "2017848", "revid": "287204", "url": "https://it.wikipedia.org/wiki?curid=2017848", "title": "Lamsang", "text": " \nLamsang \u00e8 una suddivisione dell'India, classificata come \"nagar panchayat\", di 6.530 abitanti, situata nel distretto di Imphal Ovest, nello stato federato del Manipur. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 49' 38 N e 93\u00b0 53' 15 E.\nSociet\u00e0.\nEvoluzione demografica.\nAl censimento del 2001 la popolazione di Lamsang assommava a 6.530 persone, delle quali 3.280 maschi e 3.250 femmine. I bambini di et\u00e0 inferiore o uguale ai sei anni assommavano a 838, dei quali 444 maschi e 394 femmine. Infine, coloro che erano in grado di saper almeno leggere e scrivere erano 3.999, dei quali 2.270 maschi e 1.729 femmine."}
{"id": "2017855", "revid": "122315", "url": "https://it.wikipedia.org/wiki?curid=2017855", "title": "Galeopterus", "text": ""}
{"id": "2017858", "revid": "349054", "url": "https://it.wikipedia.org/wiki?curid=2017858", "title": "Giovanni Battista Resasco", "text": "Biografia.\nDocente di architettura all'Accademia ligustica di belle arti (ebbe fra i suoi allievi Alfredo d'Andrade), \u00e8 ricordato per aver portato a compimento la realizzazione del cimitero monumentale di Staglieno, progettato a partire dal 1825 dal predecessore e maestro architetto Carlo Barabino, deceduto prima di vedere compiuta la sua progettazione.\nResasco lavor\u00f2 al monumentale progetto fra il 1846 e il 1861. A lui si devono, in particolare, le costruzioni di stile neoclassico, inclusa la chiesa con Pantheon posta in posizione sopraelevata rispetto alla base del cimitero.\nFu architetto \"civico\" (ovvero: di citt\u00e0) e, in tale funzione, progett\u00f2 strade, fra cui la centrale via Serra - intitolata alla omonima famiglia - tracciata a spese del marchese Gian Carlo Serra, come ricorda lo storico Federico Donaver nel suo libro \"Le vie di Genova\".\nCon Barabino firm\u00f2 l'elegante quadrilatero porticato di piazza Colombo nel quartiere di San Vincenzo.\nFu poi nella commissione che si occup\u00f2 del posizionamento del monumento opera dello scultore cremonese Vincenzo Giani dedicato a Giovan Battista Perasso, detto \"il Balilla\", eroe popolare dell'opposizione settecentesca dei genovesi contro l'invasore austro-piemontese (in questo ambito progett\u00f2 anche una tipica fontana genovese che funzionasse da corredo alla statua).\nCuratore della sistemazione urbanistica della via Assarotti, che da piazza Corvetto sale verso il quartiere di Castelletto, si occup\u00f2 anche della revisione di uno dei tre progetti presentati da Barabino nel 1834 riguardo al prospetto della Basilica della Santissima Annunziata del Vastato, affacciato su piazza della Nunziata.\nLa citt\u00e0 di Genova gli ha intitolato il piazzale antistante il cimitero di Staglieno.\nAltre opere.\nAltre opere di Resasco hanno riguardato:"}
{"id": "2017859", "revid": "7", "url": "https://it.wikipedia.org/wiki?curid=2017859", "title": "Giovan Battista Resasco", "text": ""}
{"id": "2017861", "revid": "1226", "url": "https://it.wikipedia.org/wiki?curid=2017861", "title": "Biblioteca vescovile di Sansepolcro", "text": ""}
{"id": "2017862", "revid": "7", "url": "https://it.wikipedia.org/wiki?curid=2017862", "title": "Giambattista Resasco", "text": ""}
{"id": "2017867", "revid": "729019", "url": "https://it.wikipedia.org/wiki?curid=2017867", "title": "M25 (fucile)", "text": "Lo M25, \u00e8 un fucile di precisione costruito in una \"join venture\" per United States Army Special Forces e i Navy SEAL.\n\u00c8 stato originariamente concepito per il 10\u00ba Gruppo Forze Speciali, di base a Fort Devens (Minnesota), per sviluppare un fucile da cecchinaggio di pari grado al M14, che potesse soddisfare le esigenze delle forze speciali di marina ed esercito. I SOCOM chiamarono il fucile \"Light Sniper Rifle\", ed \u00e8 anche conosciuto come \"Sniper Security System\" e \"Product Improved M21\". \u00c8 stato anche nominato \"White Feather\" in onore di Carlos Hathcock, un leggendario tiratore dei Marine.\nL'M25 non \u00e8 una sostituzione del M24, \u00e8 stato richiesto dal USSOCOM per delle specifiche necessarie, e serv\u00ec estremamente bene nella guerra del Golfo. Questo fucile veniva chiamato XM25, ma ora semplicemente \"M25\". La \"X\" nella designazione era usata per riferirsi al prototipo o a una dotazione non ufficiale."}
{"id": "2017868", "revid": "287204", "url": "https://it.wikipedia.org/wiki?curid=2017868", "title": "Lamlai", "text": " \nLamlai \u00e8 una suddivisione dell'India, classificata come \"nagar panchayat\", di 4.077 abitanti, situata nel distretto di Imphal Est, nello stato federato del Manipur. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 24\u00b0 52' 01 N e 94\u00b0 04' 32 E.\nSociet\u00e0.\nEvoluzione demografica.\nAl censimento del 2001 la popolazione di Lamlai assommava a 4.077 persone, delle quali 2.079 maschi e 1.998 femmine. I bambini di et\u00e0 inferiore o uguale ai sei anni assommavano a 510, dei quali 269 maschi e 241 femmine. Infine, coloro che erano in grado di saper almeno leggere e scrivere erano 2.685, dei quali 1.538 maschi e 1.147 femmine."}
{"id": "2017880", "revid": "287204", "url": "https://it.wikipedia.org/wiki?curid=2017880", "title": "Istituto Storico dell'Ordine dei Servi di Maria", "text": ""}
{"id": "2017887", "revid": "108574476", "url": "https://it.wikipedia.org/wiki?curid=2017887", "title": "Great Ouse", "text": "Il Great Ouse \u00e8 un fiume dell'Inghilterra orientale. \u00c8 lungo 230\u00a0km, il che lo rende la principale via di navigazione dell'East Anglia, e il quarto fiume pi\u00f9 lungo del Regno Unito. I tratti inferiori del Great Ouse sono noti anche come \"Old West River\" e \"the Ely Ouse\". Il nome \"Ouse\" viene dal celtico o pre-celtico \"Udso-s\", e probabilmente significa semplicemente \"acqua\".\nIl fiume ha parecchie sorgenti vicine ai villaggi di Syresham e Sulgrave nel Northamptonshire. Scorre attraverso Brackley, Buckingham, Milton Keynes presso Stony Stratford, Newport Pagnell, Olney, Bedford, St Neots, Godmanchester, Huntingdon, Hemingford Grey, St Ives, la citt\u00e0 cattedrale di Ely, Littleport, Downham Market, costituisce il confine orientale della parrocchia civile di Buckden ed entra a The Wash presso King's Lynn.\nL'Agenzia per l'Ambiente (\"Environment Agency\") \u00e8 l'autorit\u00e0 competente per la navigazione sul fiume, e tenta di attirarvi sempre pi\u00f9 naviganti.\nGli estuari dell'Ouse (\"Ouse Washes\") sono un'area naturalistica di importanza internazionale.\nAffluenti.\nGli affluenti del River Great Ouse (da monte [sorgente] a valle per confluenza) sono:\nCanottaggio.\nNel 1944 l'annuale Regata Oxford-Cambridge tra le universit\u00e0 di Oxford e di Cambridge ebbe luogo su questo fiume, tra le citt\u00e0 di Littleport e Queen Adelaide, l'unica volta in cui non si \u00e8 tenuta sul Tamigi; fu vinta da Oxford.\nIl Great Ouse viene ora usato per allenamento dai circoli di canottaggio delle universit\u00e0 di Cambridge."}
{"id": "2017889", "revid": "1573940", "url": "https://it.wikipedia.org/wiki?curid=2017889", "title": "Industria Aeronautic\u0103 Rom\u00e2n\u0103", "text": "\u00centreprinderea Aeronautic\u0103 Rom\u00e2n\u0103 (IAR) (ora S.C. IAR S.A. Bra\u015fov), spesso Industria Aeronautic\u0103 Rom\u00e2n\u0103, \u00e8 un'azienda romena di costruzioni aeronautiche fondata a Bra\u0219ov nel 1925 e con sede a Ghimbav, presso Bra\u015fov, in Romania. L'azienda impiega circa 1200 specialisti, compresi oltre 170 ingegneri. Nell'azienda vengono anche eseguiti aggiornamenti e revisioni su elicotteri e aerei leggeri.\nStoria.\nAl fine di garantire che la Regia Aeronautica Romena continuasse ad avere la possibilit\u00e0 di essere rifornita di aerei in tempo di guerra, il governo sovvenzion\u00f2 negli anni venti e trenta la creazione di tre grandi industrie per la costruzione di aeromobili. La prima di queste grandi aziende \u00e8 stata la \"Societatea pentru Exploat\u0103ri Tehnice\" (SET), costituita a Bucarest nel 1923, successivamente la IAR, a Bra\u015fov il 1\u00ba novembre 1925, sotto l'egida di Bl\u00e9riot-Deperdussin e Lorraine-Dietrich ed infine, ultima industria ad essere fondata, fu la \u00centreprinderea de Construc\u021bii Aeronautice Rom\u00e2ne\u0219ti (ICAR), costituita a Bucarest nel 1932.\nLa IAR costru\u00ed su licenza francese i primi modelli di velivoli e motori, progettati da Elie Carafoli e Virmoux, come lo IAR CV 11 del 1930.\nDal 1933 venne prodotto in serie lo IAR 14, mentre negli anni trenta su licenza polacca il P-11 e il P-24. Nel 1936 svilupp\u00f3 il primo motore romeno K-9. Nel 1939 i francesi vendettero le azioni al governo romeno, e la IAR divent\u00f2 dal 1\u00ba gennaio statale.\nTra il 1925 e il 1944 vennero sviluppati circa 20 prototipi, sotto la guida di Ion Grosu, Ion Cosereanu e Gheorghe Zolta, in azienda dal 1933. In quel periodo venne realizzato lo IAR 39 cos\u00ec come lo IAR 14, lo IAR 80 e lo IAR 81.\nL'azienda costru\u00ec anche 124 esemplari dell'addestratore italiano Nardi FN.305 su licenza della Fratelli Nardi.\nDall'ottobre 1940 al 1944 i velivoli prodotti furono su licenza tedesca, come il Messerschmitt Bf 109, per la For\u021bele Aeriene Regale ale Rom\u00e2niei.\nI dipendenti furono pi\u00f9 di 8\u00a0000. Nel 1944 lo stabilimento fu bombardato dagli Alleati. Fino ad allora vennero prodotti 1\u00a0000 velivoli e 2\u00a0000 congegni.\nNel dopoguerra, alla morte del dittatore Ion Antonescu, gli stabilimenti vennero convertiti alla produzione di trattori agricoli e l'azienda rinominata Uzina Tractorul Bra\u0219ov. Sotto la guida di Radu Manicatide venne nuovamente riconvertita e dal 1946 venne avviato un programma di progettazione sviluppo e produzione di velivoli.\nNel 1949 viene avviato alla produzione lo IAR 811, monomotore leggero biposto destinato all'addestramento. Nel 1950 la fabbrica di Bra\u0219ov viene chiusa e un anno pi\u00f9 tardi viene aperta la URMV-3, \"Uzinele de Reparatii Material Volant\", a Bucarest, la ARMV-2 e la \"Atelierele de Reparatii Material Volan\" a Mediasch (ARMV-1). Il primo modello di serie fu lo IAR 813 del 1953.\nNegli anni cinquanta sotto la guida di Iosif Silimon, inizi\u00f2 lo sviluppo di alianti. Nel 1968 la societ\u00e0 venne ridenominata ICA (\"\u00centreprinderea de Construc\u021bii Aeronautice\"). I motori vennero costruiti a Bucarest dalla CTiA, e dal 1959 alla ICRMA e poi IRMA (\"\u00centreprinderea de Reparatii Material Aeronautic\").\nDal 1978 venne chiamata IAvB (\u00centreprinderea de Avioane Bukure\u0219ti) e dal 1990 \"Romaero\".\nSu licenza Britten-Norman venne avviata dal 1969 la produzione di 200 BN-2 Islander. Nel 1978, vennero costruiti, sempre su licenza, 22 BAC One-Eleven (Serie 475 e 500).\nVenne prodotto anche il sovietico Kamov Ka-126 e con la Soko lo IAR-93, Soko J-22 Orao. \nNel 1996 la Bell Helicopter acquist\u00f3 il 51% della IAR S.A. Vennero prodotti su licenza 96 Bell AH-1W Super Cobra per la For\u021bele Armate Rom\u00e2ne per 1 miliardo di $.\nIAR oggi \u00e8 l'unico produttore rumeno di elicotteri sia militari che commerciali. Dal 1968, la IAR ha prodotto pi\u00f9 di 370 elicotteri IAR 316 e IAR 330 (versioni costruite su licenza del Sud-Aviation SA 316 Alouette III e dell'A\u00e9rospatiale SA 330 Puma), 830 alianti (motoalianti compresi) e 140 aeromobili."}
{"id": "2017890", "revid": "765341", "url": "https://it.wikipedia.org/wiki?curid=2017890", "title": "Gustavino", "text": "Biografia.\nFiglio dell'Ingegner Felice Rosso e di Adele Gh\u00e8, collabor\u00f2 con riviste e periodici (tra cui il \"Corriere dei Piccoli\" e \"Il Lavoro\" di Genova) e illustr\u00f2 numerosi classici della letteratura, soprattutto per la UTET di Torino per cui illustr\u00f2 la serie dalla 1 alla 8 della celeberrima collana per ragazzi \"La Scala d'oro\" fra cui il \"Peter Pan\" di James Barrie, \"Le confessioni d'un italiano\" di Ippolito Nievo, il \"Circolo Pickwick\" di Charles Dickens, i \"Tre moschettieri\" di Alexandre Dumas, \"I promessi sposi\" di Alessandro Manzoni.\nTipici della sua opera erano il realismo attento ai particolari e l'uso raffinato del chiaroscuro."}
{"id": "2017891", "revid": "339392", "url": "https://it.wikipedia.org/wiki?curid=2017891", "title": "Coridothymus capitatus", "text": ""}
{"id": "2017892", "revid": "339392", "url": "https://it.wikipedia.org/wiki?curid=2017892", "title": "Tymbra capitata", "text": ""}
{"id": "2017894", "revid": "547034", "url": "https://it.wikipedia.org/wiki?curid=2017894", "title": "Gotarze I", "text": "Era il nipote di Friapazio e giunse al potere durante i turbolenti anni finali del regno di Mitridate II. Il suo nome \u00e8 menzionato in alcune tavolette astronomiche da Babilonia, dove sembrerebbe aver regnato."}
{"id": "2017896", "revid": "729795", "url": "https://it.wikipedia.org/wiki?curid=2017896", "title": "Alpini d'Arresto", "text": ""}
{"id": "2017897", "revid": "19422593", "url": "https://it.wikipedia.org/wiki?curid=2017897", "title": "Gar Wood", "text": ""}
{"id": "2017898", "revid": "287204", "url": "https://it.wikipedia.org/wiki?curid=2017898", "title": "Lilong (Imphal Ovest)", "text": " \nLilong \u00e8 una suddivisione dell'India, classificata come \"nagar panchayat\", di 10.417 abitanti, situata nel distretto di Imphal Ovest, nello stato federato del Manipur. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 42' 25 N e 93\u00b0 55' 49 E.\nSociet\u00e0.\nEvoluzione demografica.\nAl censimento del 2001 la popolazione di Lilong assommava a 10.417 persone, delle quali 5.148 maschi e 5.269 femmine. I bambini di et\u00e0 inferiore o uguale ai sei anni assommavano a 1.201, dei quali 629 maschi e 572 femmine. Infine, coloro che erano in grado di saper almeno leggere e scrivere erano 7.486, dei quali 4.163 maschi e 3.323 femmine."}
{"id": "2017899", "revid": "287204", "url": "https://it.wikipedia.org/wiki?curid=2017899", "title": "Manasija", "text": "Manasija (serbo: \u041c\u0430\u043d\u0430\u0441\u0438\u0458\u0430) \u00e8 uno dei monasteri pi\u00f9 importanti della cultura medioevale serba ed appartiene alla cosiddetta \"Scuola di Morava\" (Moravska skola). \u00c8 stato fondato dal despota serbo Stefan Lazarevic fra il 1407 ed il 1418. Subito dopo la sua fondazione, Manasija \u00e8 diventato uno dei centri culturali della regione. La sua \"Scuola di Resava\" era famosa per le proprie traduzioni e le copie di antichi manoscritti sia slavi sia latini sia greci. Anche dopo la caduta del despota \u00e8 rimasta famosa in tutto il XV e XVI secolo."}
{"id": "2017902", "revid": "174925", "url": "https://it.wikipedia.org/wiki?curid=2017902", "title": "Upasampad\u0101", "text": " Upasa\u1e43pad\u0101 (sanscrito, p\u0101li Upasampad\u0101, cinese \u5177\u8db3\u6212 \"j\u00f9z\u00fa ji\u00e8\", giapp. \"gusoku kai\", coreano \uad6c\uc871\uacc4 \"gujok gye\", vietnamita \"c\u1ee5 t\u00fac gi\u00e1i, gi\u1edbi\", tibetano \"bsnyen par rdzogs pa\"), vuol dire \"intraprendere\" ed indica la procedura di ordinazione alla condizione di monaco buddhista.\nSecondo il \"Vinaya\", il codice monastico buddhista, una persona pu\u00f2 diventare monaco o monaca una volta compiuti i venti anni di et\u00e0 solitamente dopo un periodo di un anno (ma in realt\u00e0 variabile nelle varie tradizioni, scuole o luoghi geografici) come novizio (sans. \"\u015br\u0101ma\u1e47era\", p\u0101li \"s\u0101\u1e43anera\"). \nAl di sotto di questa et\u00e0 si pu\u00f2 essere ordinati come novizi completando l'abbandono della vita laica (sans. \"pravrajy\u0101\", p\u0101li \"pabbaj\u0101\").\nL\"'Upasampad\u0101\" nel Canone p\u0101li.\nSecondo la tradizione del Canone p\u0101li l'\"upasampad\u0101\" si svolge in queste fasi:"}
{"id": "2017904", "revid": "287204", "url": "https://it.wikipedia.org/wiki?curid=2017904", "title": "Upasampada", "text": ""}
{"id": "2017906", "revid": "19422684", "url": "https://it.wikipedia.org/wiki?curid=2017906", "title": "Gustavo Rosso", "text": ""}
{"id": "2017907", "revid": "19422730", "url": "https://it.wikipedia.org/wiki?curid=2017907", "title": "Corriere dei piccoli", "text": ""}
{"id": "2017908", "revid": "287204", "url": "https://it.wikipedia.org/wiki?curid=2017908", "title": "Lilong (Thoubal)", "text": " \nLilong \u00e8 una suddivisione dell'India, classificata come \"nagar panchayat\", di 20.267 abitanti, situata nel distretto di Thoubal, nello stato federato del Manipur. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 40' 55 N e 93\u00b0 56' 43 E.\nSociet\u00e0.\nEvoluzione demografica.\nAl censimento del 2001 la popolazione di Lilong assommava a 20.267 persone, delle quali 10.198 maschi e 10.069 femmine. I bambini di et\u00e0 inferiore o uguale ai sei anni assommavano a 4.540, dei quali 2.303 maschi e 2.237 femmine. Infine, coloro che erano in grado di saper almeno leggere e scrivere erano 11.828, dei quali 7.047 maschi e 4.781 femmine."}
{"id": "2017912", "revid": "114234395", "url": "https://it.wikipedia.org/wiki?curid=2017912", "title": "National Medal of Science", "text": "La National Medal of Science \u00e8 un'onorificenza assegnata dal Presidente degli Stati Uniti d'America a individui che abbiano apportato importanti contributi all'avanzamento della conoscenza nelle scienze comportamentali e sociali, nella biologia, nella chimica, nell'ingegneria, nella matematica e nella fisica. Il Comitato della National Medal of Science \u00e8 composto da dodici membri ed \u00e8 responsabile della scelta dei vincitori. Esso \u00e8 amministrato dalla National Science Foundation (NSF).\nStoria.\nIl premio fu istituito il 25 agosto del 1959, con una legge del Congresso degli Stati Uniti (Public Law 86-209). Inizialmente, la medaglia era assegnata a scienziati che si fossero distinti in fisica, biologia, matematica o ingegneria. Il Comitato della National Medal of Science nacque il 23 agosto 1961 in seguito a un decreto (\"executive order\" numero 10961) del Presidente Kennedy.\nIl 7 gennaio 1979 l'American Association for the Advancement of Science (AAAS) approv\u00f2 una risoluzione volta a ottenere che il premio potesse essere assegnato anche nel campo delle scienze sociali e comportamentali. Accogliendo questa richiesta, Ted Kennedy propose lo \"Science and Technology Equal Opportunities Act\" al Senato. Il 12 dicembre 1982 il Presidente Carter firm\u00f2 la legge (Public Law 96-516).\nDal 1992 la National Science and Technology Medals Foundation \u00e8 l'organizzazione che si occupa della National Medal of Science e della National Medal of Technology.\nIl 18 febbraio 1963 viene assegnata per la prima, per l'anno 1962 dal presidente Kennedy, a Theodore von K\u00e1rm\u00e1n, per il suo lavoro presso il Jet Propulsion Laboratory del Caltech, con la seguente motivazione: \u00ab\"per il suo ruolo preminente nello studio delle basi scientifiche e ingegneristiche dell'aeronautica; per i suoi insegnamenti efficaci e per i contributi in diversi campi della meccanica; per il suo servizio di consulenza alle forze armate e per la sua promozione della cooperazione internazionale nella scienza e nell'ingegneria\"\u00bb.\nAssegnazione del premio.\nOgni anno, la National Science Foundation chiede alla comunit\u00e0 scientifica di segnalare candidati al premio. Gli scienziati sono nominati da loro pari e ogni nomination richiede tre lettere di supporto da studiosi di scienza e tecnologia. In seguito, le nomination sono inviate al Comitato, che \u00e8 composto di quattordici persone scelte dal Presidente: 12 scienziati e due membri d'ufficio, ovvero il direttore dell'Office of Science and Technology Policy (OSTP) e dal presidente della National Academy of Science.\nI candidati devono essere cittadini statunitensi o ivi residenti in modo permanente che hanno richiesto la cittadinanza statunitense. Inoltre, devono aver compiuto un lavoro di notevole importanza o che abbia avuto un forte impatto sul loro campo di studio. Inoltre, il Comitato valuta coloro che hanno promosso l'avanzamento generale della scienza e coloro che hanno influenzato l'insegnamento delle scienze, sebbene questi criteri siano meno importanti rispetto ai primi. La nomination vale per tre anni, alla fine dei quali gli scienziati possono essere ricandidati. Il Comitato rivolge le sue raccomandazioni al Presidente per la scelta finale."}
{"id": "2017916", "revid": "767487", "url": "https://it.wikipedia.org/wiki?curid=2017916", "title": "Fluttuazioni solari", "text": "Le fluttuazioni solari sono le variazioni nella quantit\u00e0 di radiazioni emesse dal Sole.\nDescrizione.\nCi sono componenti periodiche quali il ciclo undecennale delle macchie solari ed aperiodiche. Negli ultimi anni del XX secolo l'attivit\u00e0 solare \u00e8 stata monitorata grazie ai satelliti artificiali in orbita. Grazie ad altri indicatori naturali ne \u00e8 stata dedotta la storia nei secoli precedenti. I climatologi sono interessati a comprendere quanto, nel caso, le variazioni solari influenzino il clima sulla terra. Gli effetti delle attivit\u00e0 solari sulla Terra sono detti \"solar forcing\".\nCause.\nQuesti cambiamenti sono dovuti alla quantit\u00e0 di energia emessa dal Sole , e sono rilevabili grazie a variazioni di luminosit\u00e0, variazioni del vento solare e dal campo magnetico.\nTra le cause che producono questo fenomeno quella pi\u00f9 probabile \u00e8 stata formulata da Horace Welcome Babcock, il quale dice che esiste un legame fra fenomeni elettrodinamici del Sole e quelli elettromagnetici.\nCi\u00f2 potrebbe essere spiegato dalla differente rotazione della nostra stella alle varie latitudini: per esempio la zona equatoriale ogni tre anni compie cinque rotazioni in pi\u00f9 rispetto alla zona che si trova a 50\u00b0 di latitudine; questo potrebbe produrre una distorsione delle linee del campo magnetico che fuoriescono dalla superficie per poi rientrare formando una specie di cappio.\nHeinrich Schwabe, un farmacista tedesco che aveva come hobby l'astronomia, per ben 17 anni osserv\u00f2 periodicamente ogni giorno il disco solare e constat\u00f2 che da una minima presenza di macchie avveniva un repentino aumento del loro numero per un periodo di 4,6 anni fino ad arrivare ad un valore massimo per poi dare seguito ad una diminuzione per una durata di 6,4 anni fino a giungere ad un nuovo minimo. Complessivamente fra i due minimi intercorrevano ben 11 anni. Siccome le osservazioni iniziarono nel 1755 venne in uso comune numerare progressivamente i cicli iniziando da questa data. Ora noi ci troviamo nel 24\u00b0 ciclo che \u00e8 iniziato nel giugno 2009 e che terminer\u00e0 nell'anno 2020.\nVi \u00e8 una stretta relazione fra il campo magnetico ed il ciclo di attivit\u00e0.\nGeorge Ellery Hale e Seth Barnes Nicholson hanno notato che la maggior parte delle macchie solari nello stesso ciclo attive nell'emisfero Nord del Sole hanno la stessa polarit\u00e0 che risulta invertita se andiamo a considerare l'emisfero Sud. Questa disposizione rester\u00e0 conforme per tutta la durata del ciclo, ma le polarit\u00e0 si invertiranno quando subentrer\u00e0 il ciclo successivo; quindi sarebbe pi\u00f9 giusto parlare di cicli di 22 anni affinch\u00e9 le analoghe condizioni si ripetano. (Inversione di polarit\u00e0 magnetica).\nGustav Sporer e, presumibilmente Padre Scheiner, notarono che le macchie si formavano entro i 10\u00b0 e 35\u00b0 di latitudine; cominciavano a formarsi verso i 35\u00b0 per poi, con l'avanzare del ciclo, migrare verso latitudini pi\u00f9 basse fino a che al termine dello stesso ciclo comparivano all'altezza dell'equatore.\nQuesti cicli di 11 anni a loro volta variano entro un periodo di 80 anni formando una specie di Super Ciclo. Si sono trovati anche altri periodi pi\u00f9 lunghi: 200 \u2013 400 \u2013 600 anni.\nLe riviste \u201c Geophisical Research Letters \u201c e \u201cScience\u201d hanno pubblicato un resoconto in cui dicono che gli strati troposferici dell'atmosfera terrestre variano a causa di una repentina diminuzione della radiazione solare ultravioletta e che il ciclo solare undecennale varia molto pi\u00f9 di quello che si pensasse in precedenza.\nStanley Solomon, membro del team del Centro Nazionale per la ricerca atmosferica (NCAR) di Boulder nel Colorado afferma che i minimi dei cicli solari non sono tutti uguali, modificando le orbite dei satelliti artificiali che girano attorno alla Terra dato che lo strato superiore dell'atmosfera, la termosfera, diminuisce la propria densit\u00e0. Nei periodi di bassa intensit\u00e0 del Flusso Solare (SF, ossia \"Solar Flux\"), la termosfera si raffredda e la sua variazione di densit\u00e0 appare essere anche maggiore del 30% rispetto al valore medio atteso. Dal 1996 al 2008 c'\u00e8 stata una diminuzione della densit\u00e0 della termosfera pari al 31% dove solo il 3% appare causato dal biossido di carbonio (potente gas serra). Da qui scaturirebbe che, sia le basse temperature, sia le densit\u00e0 termosferiche, siano causate da bassi livelli di radiazione ultravioletta."}
{"id": "2017917", "revid": "2020222", "url": "https://it.wikipedia.org/wiki?curid=2017917", "title": "Bill Ayers", "text": "Attivit\u00e0 politica.\nNei \"Weather Underground\".\nStudente dell'Universit\u00e0 del Michigan, entra nel 1965 in contatto con la Students for a Democratic Society (SDS), un'associazione studentesca attiva nelle proteste contro la guerra del Vietnam. Dopo essersi laureato nel 1968 in Studi Americani, si afferma come una personalit\u00e0 di spicco della SDS, e nel 1969 \u00e8 promotore della scissione del \"Rebel Youth Movement\" (RYM), che prender\u00e0 in seguito il nome di \"Weathermen\" (o \"Weather Underground\"), in onore di un verso di Bob Dylan citato in uno dei loro primi volantini.\nDopo i primi attentati ed una esplosione accidentale provocata da tre membri di Weather Underground, nel 1970 Ayers entra in clandestinit\u00e0. Partecipa agli attentati contro la sede della polizia di New York nel 1970, contro il Campidoglio di Washington nel 1971 e contro il Pentagono nel 1972.\nNel 1973, a causa dei metodi illegali utilizzati dall'FBI per la raccolta di prove a carico di alcuni membri dell'organizzazione, vengono fatte cadere le accuse nei suoi confronti, e termina la sua latitanza nel 1981, solo nel momento in cui si riesce a trovare un accordo giudiziario per la posizione giudiziaria della moglie, Bernardine Dohrn, anche lei attivista nei \"Weather Underground\".\nDagli anni Ottanta.\nUscito dalla clandestinit\u00e0, si allontana da ogni attivit\u00e0 politica per dedicarsi alla ricerca scientifica nel campo della pedagogia, riprendendo alcuni progetti di pedagogia prescolare condotta attraverso le \"community schools\".\nNegli anni novanta collabora come consulente con il sindaco di Chicago Richard M. Daley alla riforma del sistema educativo della citt\u00e0. Nel 1995 un progetto di cui \u00e8 coautore vince un concorso d'idee per il miglioramento del sistema scolastico di Chicago (il \"Chicago Anneberg Challenge\"), e viene applicato attraverso una donazione di 49,2 milioni di dollari. I risultati del progetto, tuttavia, sono contrastanti.\nI rapporti con Barack Obama.\nNel febbraio 2008 erano stati evidenziati dalla stampa i rapporti di collaborazione intercorsi negli anni precedenti tra Ayers e l'allora senatore democratico Barack Obama, in quel momento in corsa per la presidenza degli Stati Uniti. Ayers aveva conosciuto Obama nell'ambito della loro comune partecipazione in alcuni consigli locali a Chicago, all'inizio della carriera politica del secondo. Questa circostanza, gi\u00e0 a conoscenza della dirigenza dei Democratici, venne utilizzata in campagna elettorale dallo staff del candidato repubblicano John McCain, con la produzione e la trasmissione di specifici spot elettorali. Obama rispose alle accuse affermando che Ayers era un vicino di casa ed un suo conoscente, e che \"L'idea che [...] il mio conoscere qualcuno coinvolto in azioni odiose 40 anni fa, quando avevo otto anni, in qualche modo si ripercuota sui miei valori non ha molto senso\"..\nAttivit\u00e0 scientifica.\nAttualmente Ayers \u00e8 professore in Pedagogia presso la Universit\u00e0 dell'Illinois a Chicago. Ha pubblicato numerosi articoli e libri sull'educazione prescolare."}
{"id": "2017918", "revid": "36426", "url": "https://it.wikipedia.org/wiki?curid=2017918", "title": "Teatro Arena Nazionale", "text": ""}
{"id": "2017921", "revid": "767487", "url": "https://it.wikipedia.org/wiki?curid=2017921", "title": "Camillo Mazza", "text": "Seguace della corrente carraccesca e in particolare di Alessandro Algardi, di cui fu allievo, riprende la tradizione emiliana delle terrecotte. Fra le sue opere si possono ricordare la Piet\u00e0 nella Chiesa dei Cappuccini di Bologna, le porte in bronzo della Basilica di Sant'Antonio da Padova e il monumento funebre del cardinale Filippo Carafa della Serra nella Cattedrale di San Pietro.\nFu padre del pi\u00f9 celebre Giuseppe Maria (1653 - 1741)."}
{"id": "2017922", "revid": "162719", "url": "https://it.wikipedia.org/wiki?curid=2017922", "title": "Utva G-4M Super Galeb", "text": ""}
{"id": "2017923", "revid": "1494169", "url": "https://it.wikipedia.org/wiki?curid=2017923", "title": "Teatro delle Logge", "text": ""}
{"id": "2017924", "revid": "310175", "url": "https://it.wikipedia.org/wiki?curid=2017924", "title": "Carraccesca", "text": ""}
{"id": "2017926", "revid": "62410624", "url": "https://it.wikipedia.org/wiki?curid=2017926", "title": "Coscritto", "text": ""}
{"id": "2017927", "revid": "761672", "url": "https://it.wikipedia.org/wiki?curid=2017927", "title": "Coscritti", "text": ""}
{"id": "2017928", "revid": "36426", "url": "https://it.wikipedia.org/wiki?curid=2017928", "title": "Teatro di Santa Maria", "text": ""}
{"id": "2017929", "revid": "7", "url": "https://it.wikipedia.org/wiki?curid=2017929", "title": "G.B. Resasco", "text": ""}
{"id": "2017933", "revid": "767487", "url": "https://it.wikipedia.org/wiki?curid=2017933", "title": "Teatro Umberto I", "text": "Il teatro Umberto I o teatro Principe Umberto, era un teatro di Firenze in piazza d'Azeglio.\nStoria e descrizione.\nLa struttura sorse poco dopo lo spostamento della capitale d'Italia a Firenze (1865), come \"arena Morin\", poi ridedicato al re Umberto I di Savoia. Fu eretto su progetto dell'ingegner Gustavo Mariani (poi ampliato da Riccardo Mazzanti) e inaugurato nel luglio del 1869 con il \"Ballo Brahma\". Altre rappresentazioni andate in scena furono il \"Ballo Excelsior\" o il \"Ballo Amor\".\nSi trattava di una costruzione quasi interamente lignea, di forma pi\u00f9 o meno circolare, situata a lato della piazza. In quell'epoca infatti Firenze, quale centro del giovane Stato italiano, ebbe un vero e proprio boom di sale teatrali, con numerose nuove sale e lavori di ristrutturazione nelle grandi sale storiche esistenti. Con il trasferimento della capitale a Roma (1871) tutto il settore entr\u00f2 in crisi (e non solo questo), portando alla chiusura o al ridimensionamento degli spettacoli.\nNel 1889 il teatro Umberto I venne distrutto da un violento incendio, di cui esiste ampia documentazione fotografica, e non si sent\u00ec pi\u00f9 la necessit\u00e0 di riedificarlo. Al suo posto vennero edificati la palazzina e il villino Uzielli."}
{"id": "2017934", "revid": "27723", "url": "https://it.wikipedia.org/wiki?curid=2017934", "title": "Trentman", "text": ""}
{"id": "2017935", "revid": "3831", "url": "https://it.wikipedia.org/wiki?curid=2017935", "title": "Chiesa Madre (Cocumola)", "text": ""}
{"id": "2017947", "revid": "287204", "url": "https://it.wikipedia.org/wiki?curid=2017947", "title": "Moreh", "text": " \nMoreh \u00e8 una citt\u00e0 dell'India di 14.960 abitanti, situata nel distretto di Chandel, nello stato federato del Manipur. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 21' 06 N e 94\u00b0 20' 32 E.\nSociet\u00e0.\nEvoluzione demografica.\nAl censimento del 2001 la popolazione di Moreh assommava a 14.960 persone, delle quali 7.617 maschi e 7.343 femmine. I bambini di et\u00e0 inferiore o uguale ai sei anni assommavano a 2.333, dei quali 1.215 maschi e 1.118 femmine. Infine, coloro che erano in grado di saper almeno leggere e scrivere erano 7.645, dei quali 4.193 maschi e 3.452 femmine."}
{"id": "2017950", "revid": "2228165", "url": "https://it.wikipedia.org/wiki?curid=2017950", "title": "Amy Hempel", "text": "Biografia.\nOriginaria di Chicago, Illinois vive attualmente a New York dove svolge l'attivit\u00e0 di coordinatore del corso di scrittura presso il Brooklyn College.\nInsegna inoltre scrittura creativa presso l'Universit\u00e0 di Princeton.\nChuck Palahniuk ha scritto \u00abOgni frase non \u00e8 solo cesellata, \u00e8 torturata. Ogni frase e battuta ... \u00e8 qualcosa di divertente o di cos\u00ec profondo che Te la ricorderai per anni\u00bb.\nNel 2006 le venne conferita la borsa di studio USA Ford Fellow dalla United States Artists, nel 2007 vince l'Ambassador Book Award per la raccolta di racconti brevi \"Collected Stories\" e nel 2008 vinse il Rea Award for the Short Story."}
{"id": "2017960", "revid": "2091899", "url": "https://it.wikipedia.org/wiki?curid=2017960", "title": "Bartolomeo de Luci", "text": "Biografia.\nIl conte Bartolomeo de Luci, primogenito della famiglia de Luci, casata normanna originaria di Lucy , vicino a Dieppe in Alta Normandia , trapiantata nell'Italia del sud nella seconda met\u00e0 dell'XI secolo, era figlio del barone Giosberto de Luci (in francese: \"Josbert de Lucy\"; in latino: \"Josbertus de Luci\" o \"Gosbertus de Luci\") che apparteneva a uno dei pi\u00f9 importanti lignaggi della normandia ducale . \nGiosberto de Luci aveva sposato Muriella di Altavilla, figlia terzogenita del sovrano normanno il Gran Conte Ruggero I d'Altavilla e di Eremburga di Mortain, anch'essa di stirpe normanna discendente dei conti di Mortain. Dal matrimonio tra Giosberto e Muriella, oltre a Bartolomeo, nacque anche Alfonso de Luci (in latino: \"Anfusus de Luci\") che descrisse s\u00e9 stesso in un documento del 1171 come \"consanguineo\" del re Guglielmo .\nBartolomeo de Luci spos\u00f2 Desiderata Policastro figlia del conte Goffredo, terzogenito di Silvestro, Conte di Ragusa, discendente della famiglia reale normanna. Bartolomeo e Desiderata ebbero una figlia, Margherita, che and\u00f2 in sposa in prime nozze a Guglielmo Malcovenant e in seconde nozze a Pagano de Parisio .\nNel 1194 Bartolomeo de Luci fond\u00f2 l'abbazia cistercense di Santa Maria di Roccamadore a Tremestieri vicino a Messina, su modello dell'abbazia francese di Santa Maria di Rocamadour nei pressi di Quercy. L'abbazia fu dotata di rendite, ed \u00e8 lo stesso Bartolomeo de Luci a informarci che fu spinto da un voto solenne fatto durante la sua peregrinazione.\nFu nominato conte di Butera e conte di Patern\u00f2 da Enrico VI di Svevia nel 1193. Alla morte di Bartolomeo de Luci la contea di Butera fu ereditata dal genero, Guglielmo Malcovenant, mentre la contea di Patern\u00f2 fu ridotta a semplice feudo e pass\u00f2 dapprima ai conti di Butera, e successivamente a Beatrice Lanza, appartenente a un'antica famiglia di origine aleramica, su investitura di Federico II di Svevia.\nLa famiglia baronale normanna de Luci, a cui appartenne il conte Bartolomeo, ebbe vari possedimenti feudali tra la Sicilia e la Calabria come riportato in vari documenti dell'epoca ed \u00e8 attestata a partire dall'XI secolo anche nell'Inghilterra sotto il dominio normanno di Guglielmo il Conquistatore. Secondo alcuni studiosi non si pu\u00f2 escludere che questi de Luci normanni (il cognome \u00e8 riportato anche Lucij) abbiano dato il proprio nome al borgo calabrese di Luzzi , identificato in vari documenti come \"castellum Luci\" e \"castellum Luzi\"."}
{"id": "2017962", "revid": "194702", "url": "https://it.wikipedia.org/wiki?curid=2017962", "title": "Bartolomeo de Lucy", "text": ""}
{"id": "2017965", "revid": "4239", "url": "https://it.wikipedia.org/wiki?curid=2017965", "title": "Regno di Jaffna", "text": "Il regno Jaffna (Tamil: \u0baf\u0bbe\u0bb4\u0bcd\u0baa\u0bcd\u0baa\u0bbe\u0ba3 \u0b85\u0bb0\u0b9a\u0bc1) (1215-1619 d.C.), anche conosciuto come regno di Aryacakravarti, \u00e8 un regno situato a nord dell'attuale Sri Lanka. Nacque dopo l'invasione del re di Kalinga Magha.\nCominci\u00f2 diventando un feudatario, pagante un tributo all'Impero Pandyan nell'attuale India del sud nel 1258, ottenne l'indipendenza pi\u00f9 tardi con la frammentazione del controllo del Pandyan.\nPer un breve periodo, nella prima met\u00e0 del XIV secolo, fu una potenza in crescita nell'isola di Sri Lanka, quando tutti i regni regionali accettarono la subordinazione. Il regno fu infine sovrastato in potenza dal rivale regno di Kotte intorno al 1450.\nSi liber\u00f2 del controllo Kotte nel 1467. I regnanti susseguitisi diressero i loro sforzi nel consolidamento dell'economia del regno, massimizzando i profitti dall'esportazione di perle e elefanti e dagli introiti della terra. Fu meno feudale di altri regni locali dello stesso periodo.\nDurante questo periodo fu prodotta un'importante letteratura Tamil locale e furono edificati templi ind\u00f9 e anche un'accademia per studi di lingua avanzata."}
{"id": "2017966", "revid": "1745361", "url": "https://it.wikipedia.org/wiki?curid=2017966", "title": "Demodice", "text": "Demodice () o Biadice \u00e8 un personaggio della mitologia greca e seconda moglie di Creteo.\nMitologia.\nNella versione di Igino.\nInnamoratasi di Frisso (il figlio del cognato Atamante) non fu ricambiata e cos\u00ec lo accus\u00f2 di averla violentata. Creteo per amore di lei si rec\u00f2 dal fratello chiedendo che il nipote venisse messo a morte ma intervenne Nefele salvando sia Frisso che la sorella Elle.\nNella versione di Apollodoro.\nSecondo Apollodoro (ed anche altri autori) la prima moglie di Creteo si chiama Tiro ed in queste versioni la vita di Frisso \u00e8 sempre in pericolo ma minacciata dalla matrigna Ino che \u00e8 la seconda sposa di Atamante.\nPreludio agli Argonauti.\nIn tutti i casi Nefele salva Frisso ed Elle donando a loro il Crisomallo cio\u00e8 l'ariete dal vello d'oro che rappresenta il preludio della spedizione degli Argonauti."}
{"id": "2017974", "revid": "204012", "url": "https://it.wikipedia.org/wiki?curid=2017974", "title": "Biadice", "text": ""}
{"id": "2017981", "revid": "830939", "url": "https://it.wikipedia.org/wiki?curid=2017981", "title": "Dave Stevens", "text": "Biografia.\nNato in California ma cresciuto a Portland, nell'Oregon.\nEsordisce professionalmente nel 1975 come assistente di Russ Manning alle matite per le tavole domenicali di \"Tarzan\".\nA partire dal 1977 lavora per la Marvel, (\"Star Wars\" e \"What If?\" principalmente) e collabora con Hanna-Barbera per il disegno di storyboard di cartoni animati (tra cui i Superamici).\nCome disegnatore di storyboard partecipa anche alla composizione di sequenze de \"I predatori dell'arca perduta\" (1982).\nLa sua opera principale e pi\u00f9 conosciuta \u00e8 \"The Rocketeer\", nato nel 1981 ed edito dalla Pacific Comics, affascinante omaggio al mondo pulp anni venti: Stevens lo caratterizza con un tratto deciso e sgargiante nei colori, e lo popola di figure direttamente ispirate alle star dell'epoca (su tutte, le donne in stile pin up, come Bettie Page).\nSul personaggio \u00e8 stato tratto nel 1991 anche il film \"Le avventure di Rocketeer\".\nNegli anni ottanta, occupandosi prevalentemente di illustrazione (molte le cover famose), diviene un punto di riferimento per molti disegnatori americani, vincendo anche 2 Kirby Awards nel 1985 e nel 1986.\nMuore il 10 marzo 2008, a causa di una leucemia."}
{"id": "2018002", "revid": "12521", "url": "https://it.wikipedia.org/wiki?curid=2018002", "title": "Kaiketsu Zorori", "text": ""}
{"id": "2018027", "revid": "19424588", "url": "https://it.wikipedia.org/wiki?curid=2018027", "title": "Compressione dati con perdita", "text": ""}
{"id": "2018028", "revid": "51323", "url": "https://it.wikipedia.org/wiki?curid=2018028", "title": "John E. Sulston", "text": ""}
{"id": "2018030", "revid": "51323", "url": "https://it.wikipedia.org/wiki?curid=2018030", "title": "John Edward Sulston", "text": ""}
{"id": "2018032", "revid": "51323", "url": "https://it.wikipedia.org/wiki?curid=2018032", "title": "David H. Hubel", "text": ""}
{"id": "2018034", "revid": "51323", "url": "https://it.wikipedia.org/wiki?curid=2018034", "title": "David Hunter Hubel", "text": ""}
{"id": "2018035", "revid": "51323", "url": "https://it.wikipedia.org/wiki?curid=2018035", "title": "Robert F. Furchgott", "text": ""}
{"id": "2018038", "revid": "51323", "url": "https://it.wikipedia.org/wiki?curid=2018038", "title": "Paul M. Nurse", "text": ""}
{"id": "2018040", "revid": "51323", "url": "https://it.wikipedia.org/wiki?curid=2018040", "title": "Paul Maxime Nurse", "text": ""}
{"id": "2018041", "revid": "830939", "url": "https://it.wikipedia.org/wiki?curid=2018041", "title": "Giorgio Cicogna", "text": "Biografia.\nNacque a Venezia il 19 marzo 1899 dall'antica famiglia veneziana dei Cicogna che annover\u00f2 fra i suoi antenati anche Pasquale Cicogna, Doge di Venezia.\nPrest\u00f2 servizio per la durata di 16 anni presso la Marina Italiana e fu in questo periodo che svilupp\u00f2 la sua doppia vocazione umanistico-scientifica.\nIn qualit\u00e0 di scrittore, le sue opere pi\u00f9 importanti sono le raccolte poetiche \"Prefazione\", \"A poppavia del jack\" (1924), \"Canti per i nostri giorni\" (1931) e la raccolta di racconti di fantascienza \"I ciechi e le stelle\" (1931). Le ultime due opere furono quelle che riscossero il maggior successo di critica.\nIn qualit\u00e0 di scienziato, Cicogna invent\u00f2 l'idrofono, uno strumento utile all'individuazione dei sottomarini, e un nuovo segnalatore di rotta nella nebbia per il quale fu premiato dal CNR (Consiglio Nazionale delle Ricerche).\nMor\u00ec il 3 agosto 1932 a Torino a causa di un'esplosione verificatasi mentre stava lavorando alla costruzione di un motore a reazione."}
{"id": "2018042", "revid": "51323", "url": "https://it.wikipedia.org/wiki?curid=2018042", "title": "Leland H. Hartwell", "text": ""}
{"id": "2018044", "revid": "51323", "url": "https://it.wikipedia.org/wiki?curid=2018044", "title": "Leland Harrison Hartwell", "text": ""}
{"id": "2018045", "revid": "51323", "url": "https://it.wikipedia.org/wiki?curid=2018045", "title": "Linda B. Buck", "text": ""}
{"id": "2018047", "revid": "599013", "url": "https://it.wikipedia.org/wiki?curid=2018047", "title": "Igino Balestra", "text": "Caratteristiche tecniche.\nGiocava come centrocampista interno ed era dotato di una buona tecnica individuale.\nCarriera.\nDopo gli esordi tra i dilettanti, con il Pro Cervignano, viene prelevato dal , con cui ha esordito in serie A il 9 gennaio 1949 in Livorno- 1-0. Nella sua prima stagione \u00e8 poco impiegato (2 presenze), e viene ceduto in prestito al , con cui trova continuit\u00e0 di impiego e realizza 10 reti in 36 partite nel campionato di Serie C 1949-1950.\nRientrato a Livorno, conserva il posto da titolare per due stagioni tra i cadetti, con 56 presenze e 7 reti, prima di passare per un'annata al e quindi far ritorno al Siena, nel frattempo retrocesso in IV Serie.\nDopo il ritiro ha allenato l'Unione Sportiva Buonconvento negli anni '60."}
{"id": "2018053", "revid": "54253", "url": "https://it.wikipedia.org/wiki?curid=2018053", "title": "88 Minutes", "text": ""}
{"id": "2018054", "revid": "287204", "url": "https://it.wikipedia.org/wiki?curid=2018054", "title": "Regno di Kotte", "text": "Il regno di Kotte (singalese: \u0d9a\u0ddd\u0da7\u0dca\u0da7\u0dda \u0dbb\u0dcf\u0da2\u0db0\u0dcf\u0db1\u0dd2\u0dba), situato a poche miglia dall'attuale citt\u00e0 di Colombo, fu un fiorente regno dello Sri Lanka del XV secolo (1412 \u2013 1597). Il suo re fu l'ultimo sovrano nativo a unire tutto lo Sri Lanka sotto un unico regno.\nDal 1450 il re Par\u00e2kramab\u00e2hu VI unific\u00f2 tutta l'isola tramite la conquista del regno Jaffna nello Sri Lanka settentrionale. Tuttavia dal 1477, dieci anni dopo la morte del sovrano, i regni locali divennero molto pi\u00f9 forti.\nEtimologia.\nSi ritiene che il termine \"Kotte\" derivi dal Tamil \"K\u014dttei\", derivante a sua volta dal termine proto-sud dravidiano \"k\u014dtt-ay\", che vuol dire fortezza. Il termine K\u014dttai si \u00e8 poi evoluto in \"k\u0113\u0101\u1e6d\u1e6da\" nel Malayalam moderno. Il termine \"Kotte\" fu introdotto dal fondatore della fortezza stessa, Nissankamalla Alagakkonara, che si riteneva provenire dalla citt\u00e0 di \"Vanchi\", identificata con Kanchipuram di Tamil Nadu. Anche la dinastia Alagakkonara sarebbe stata identificata con ascendenza tamil.\nStoria.\nFondazione.\nI re di Kotte erano discendenti di una famiglia di mercanti Malayali. Fu fondata come fortezza dal ministro Alakesvara (1370\u20131385) del clan Alagakkonara del regno di Gampola durante il regno di Vikramabahu III allo scopo di contrastare eventuali invasioni dall'India meridionale sulla costa occidentale; in seguito Parakramabahu VI avrebbe reso Sri Jayawardenepura Kotte la sua capitale nel 1412. Fu ben protetta da una grande palude che circondava l'area.\nAscesa.\nNel 1450 Parakramabahu VI, grazie alle sue conquiste del regno di Jaffna nello Sri Lanka settentrionale, aveva ormai riunificato l'intera isola. Al suo apice il regno osservava uno degli apogei della letteratura singalese; a quei tempi tra i potenti noti vi erano monaci buddhisti come Thotagamuwe Sri Rahula Thera, Weedagama Maihree thero, e Karagala Wanarathana thero. Nel 1477 per\u00f2, dieci anni dopo la morte di Parakramabahu VI, i regni regionali divennero pi\u00f9 potenti; in particolare Senasammatha Wickremabahu fond\u00f2 un nuovo regno nelle colline centrali dell'isola, non prima di avere guidato una rivolta contro il regno stesso di Kotte con esiti favorevoli nel 1469.\nParakramabahu IX spost\u00f2 la capitale Kelaniya nel 1509, dove rimase fino al 1528.\nArrivo dei portoghesi.\nI portoghesi arrivarono a Sri Lanka nel 1505, approdando a Galle Harbour. Saputi di essere arrivati a Sri Lanka, essi approdarono a Colombo, e vennero portati da una strada tortuosa alla capitale Kotte, che invero era piuttosto vicina. Ci\u00f2 fu fatto per dare l'impressione che il regno fosse troppo lontano nell'entroterra per rendere possibile l'invasione dal porto, ma il piano fu rovinato dal fatto che i portoghesi rimasti con la nave spararono ripetutamente con i cannoni della nave, il cui rumore fu udito dai portoghesi portati a Kotte. Tale incidente diede vita al detto locale \"Parangiya Kotte Giya Vage\" (\"come i portoghesi venuti a Kotte\") [\u0db4\u0dbb\u0db1\u0dca\u0d9c\u0dd2\u0dba\u0dcf \u0d9a\u0ddc\u0da7\u0dca\u0da7\u0dda \u0d9c\u0dd2\u0dba\u0dcf \u0dc0\u0d9c\u0dda], che si riferisce a fare qualcosa o andare in un luogo per una strada tortuosa invece che dritta. Tuttavia i portoghesi riuscirono comunque ad assicurarsi un accordo commerciale con il re di Kotte.\nCaduta.\nLa caduta del regno avvenne nel 1521 con un evento noto come \"Wijayaba Kollaya\", quando i tre figli di Vijayabahu VII, re di Kotte, uccisero il padre dividendosi tra loro il regno, dando cos\u00ec vita a tre regni minori: Kotte, Sitawaka e il principato di Raigama. Il regno di Sitawaka, seppur diviso, si rafforz\u00f2 con il supporto locale del popolo, mentre il regno di Kotte dovette affidarsi all'aiuto dei portoghesi.\nIl re di Kotte dopo il Wijayabe Kollaya, Buvenekabahu VII, fu assistito dai portoghesi per sconfiggere suo fratello Mayadunnem e permise anche al figlio di sua figlia, il principe Dharmapala, di essere battezzato come cattolico dai portoghesi. Buvenekabahu nomin\u00f2 quindi Dharmapala come suo erede, ma fu subito dopo ucciso da un colpo da parte di un soldato portoghese, forse per incidente.\nNel 1565 la capitale di Kotte fu abbandonata da Dharmapala dati gli attacchi frequenti del regno di Sitawaka guidati da Mayadunne e dal figlio Rajasinghe I; Dharmapala stesso fu portato a Colombo sotto protezione dei portoghesi. Gran parte del territorio di Kotte fu annesso da Sitawaka, ma dopo la caduta di quest'ultimo regno nel 1594 queste terre furono recuperate completamente dai Kotte. Nel 1597 Dharmapala don\u00f2 il regno di Kotte al trono portoghese, portando ufficialmente termine alla storia di Kotte.\nEsercito.\nL'esercito Kotte \u00e8 stato associato non poco con la sua ascesa e la sua caduta. I poemi scritti in tale era danno delle prove vivide sull'esercito dell'epoca, dove, prima dell'arrivo dei portoghesi, nel regno non vi erano segni di uso di armi da fuoco. L'esercito consisteva in quattro dipartimenti principali, nominati come:\nNotabili comandanti dei Kotte.\nNegli ultimi periodi del regno i capi militari erano spesso occupati dai portoghesi.\nCommercio.\nIl regno si trovava vicino a Colombo, che a quel tempo era un porto molto importante. I mercanti Mori dall'India e dall'Arabia dominavano il commercio del regno fino all'arrivo dei portoghesi. Il commercio di spezie, tra cui cannella, cardamomo e pepe nero, dominava le esportazioni, ma anche l'esportazione di gemme non era da meno. Dopo la conquista di Jaffna Kotte possedeva anche il commercio di perle, il che diede al regno un enorme vantaggio economico. I portoghesi che vi arrivarono come commercianti riuscirono ad assicurarsi un accordo commercialo con il regno alla loro prima visita."}
{"id": "2018055", "revid": "339392", "url": "https://it.wikipedia.org/wiki?curid=2018055", "title": "Impero Pandyan", "text": ""}
{"id": "2018058", "revid": "1610933", "url": "https://it.wikipedia.org/wiki?curid=2018058", "title": "Moderata Fonte", "text": "Biografia.\nDopo la morte dei genitori, avvenuta un anno dopo la sua nascita, fu affidata insieme al fratello Leonardo alla tutela della nonna. Dopo aver trascorso due anni in un convento, all'et\u00e0 di nove anni torn\u00f2 a casa, dove studi\u00f2 il latino e il disegno; si dedic\u00f2 anche alla musica, imparando a cantare e a suonare il liuto e il clavicembalo.\nUna delle sue prime opere, una sacra rappresentazione intitolata \"Le Feste\", fu presentata al doge Nicol\u00f2 da Ponte alla festa di Santo Stefano. Nello stesso anno, il 1581, Fonte pubblic\u00f2 il poema cavalleresco \"I tredici canti del Floridoro\", dedicato al granduca di Toscana Francesco I de' Medici per il suo matrimonio con Bianca Cappello. Dopo aver sposato Filippo de' Zorzi, un patrizio veneziano, Moderata si vide costretta, nei dieci anni di matrimonio, a sacrificare la propria attivit\u00e0 letteraria. Mor\u00ec all'et\u00e0 di trentasette anni, mentre dava alla luce il suo quarto figlio. Aveva per\u00f2 fatto in tempo a terminare la sua opera maggiore, il dialogo \"Il merito delle donne\", che fu pubblicata postuma nel 1600."}
{"id": "2018059", "revid": "17654", "url": "https://it.wikipedia.org/wiki?curid=2018059", "title": "Modesta Pozzo de' Zorzi", "text": ""}
{"id": "2018060", "revid": "37401", "url": "https://it.wikipedia.org/wiki?curid=2018060", "title": "Vetrate", "text": ""}
{"id": "2018062", "revid": "119819208", "url": "https://it.wikipedia.org/wiki?curid=2018062", "title": "Ciclo dell'Ecumene", "text": "Il ciclo dell'Ecumene (o Ekumene) o ciclo hainita (\"Hainish Cycle\") \u00e8 un insieme di romanzi e racconti di fantascienza della scrittrice statunitense Ursula K. Le Guin ambientati in un medesimo universo immaginario futuro.\nIn questo scenario, la specie umana si \u00e8 diffusa in decine di pianeti e tenta di organizzarsi in una societ\u00e0 su scala galattica, denominata prima Lega di Tutti i Mondi, poi Ecumene (o Ekumene), dal termine greco per indicare tutto il mondo conosciuto e abitato. \nI rapporti sono mantenuti grazie ad una tecnologia, l'ansible, che consente la comunicazione istantanea anche a distanza di molti anni luce. \nGli esseri viventi possono affrontare viaggi interstellari ad una velocit\u00e0 non superiore alla velocit\u00e0 della luce (NAFAL, \"Nearly As Fast As Light\"), con l'inevitabile conseguenza della dilatazione del tempo per i viaggiatori (gli inviati dell'Ecumene vivono anche centinaia di anni di tempo oggettivo, rispetto ad un'esistenza soggettiva di durata convenzionale), mentre navi robotizzate possono raggiungere una velocit\u00e0 superluminale.\nLa caratteristica peculiare di questo ciclo, a differenza di altre analoghe creazioni letterarie fantascientifiche, \u00e8 che l'origine di tutta l'umanit\u00e0 non \u00e8 la Terra, ma il pianeta Hain, dal quale in epoche remote \u00e8 partita l'esplorazione spaziale e la colonizzazione di molti pianeti, compresa la Terra. In seguito queste colonie, forse a causa dell'assenza di adeguate tecnologie di comunicazione, non solo hanno perso i contatti, ma anche la conoscenza della reciproca esistenza.\nCentinaia di millenni pi\u00f9 tardi, l'Ecumene rappresenta il tentativo \"in fieri\" di ricostituire l'unit\u00e0 della civilizzazione umana nella galassia.\nI romanzi pi\u00f9 celebri del ciclo sono \"La mano sinistra delle tenebre\" (1969) e \"Quelli di Anarres\" (1974), entrambi insigniti dei massimi riconoscimenti nell'ambito della narrativa fantascientifica, il premio Hugo e il premio Nebula.\nSequenza narrativa.\nL'ordine di pubblicazione dei testi che compongono il ciclo e l'ordine cronologico interno non coincidono.\nI primi tre romanzi, \"Il mondo di Rocannon\" (1966), \"Il pianeta dell'esilio\" (1966) e \"Citt\u00e0 delle illusioni\" (1967), sono ambientati in un'epoca precedente alla costituzione del vero e proprio Ecumene, nel quale esiste per\u00f2 una Lega di Tutti i Mondi (che nel terzo sembra essersi frammentata).\nNel quarto, \"La mano sinistra delle tenebre\" (1969), i pianeti della vecchia Lega di Tutti i Mondi sembrano essersi riuniti nell'Ecumene.\nIl quinto, \"I reietti dell'altro pianeta\" (1974), \u00e8 di fatto il primo: tanto la Lega di Tutti i Mondi quanto l'ansible non esistono ancora, anche se sembrano sul punto di diventare realt\u00e0, mentre esistono solo di recente nel sesto, \"Il mondo della foresta\" (1976).\nI successivi romanzi e racconti invece parlano solo dell'Ecumene.\nPianeti.\nAka.\n\u00c8 l'ambientazione del romanzo \"La salvezza di Aka\" (2000).\nAnarres e Urras.\nSistema doppio orbitante attorno alla stella Tau Ceti.\nI due pianeti sono l'ambientazione del romanzo \"I reietti dell'altro pianeta\" (1974) e del racconto \"The Day Before the Revolution\" (1974).\nAthshe.\n\u00c8 l'ambientazione del romanzo \"Il mondo della foresta\" (1976). Ribattezzato \"New Tahiti\" dai colonizzatori terrestri, \u00e8 sfruttato da questi ultimi principalmente come fonte di legname.\nEleven-Soro.\n\u00c8 l'ambientazione del racconto \"Solitude\" (1994).\nFaraday.\nNel romanzo \"Il mondo di Rocannon\" (1966) si racconta di come questo pianeta si ribelli alla Lega e conduca la guerra, attraverso spietati attacchi con astronavi robotizzate, da una base nascosta sullo sconosciuto pianeta di Fomalhaut II. L'intervento dell'antropologo Rocannon permette che la base venga distrutta e la Lega metta fine alla ribellione.\nGanam.\nChiamato dagli hainiti anche G-14-214-yomo e Tadkla.\n\u00c8 l'ambientazione del racconto \"Dancing to Ganam\" (1993).\nGethen.\n\u00c8 l'ambientazione del romanzo \"La mano sinistra delle tenebre\" (1969) e dei racconti \"Winter's King\" (1969) e \"Come si diventa adulti a Karhide\" (1995).\nNel racconto \"Tradimenti\" (1994) viene citato il fatto che Gethen non abbia mai conosciuto guerre.\nHain.\nIl Primo Pianeta, il Vecchio Mondo, il luogo d'origine dell'umanit\u00e0. \u00c8 chiamato dai terrestri Davenant. Dista circa 140 anni luce dalla Terra.\nNel corso di due milioni di anni, le cosiddette Pre-Ere, gli hainiti hanno esplorato lo spazio, colonizzando decine di pianeti nel Braccio di Orione, creando una rete di mondi che si \u00e8 poi dissolta.\nA distanza di molte migliaia di anni, ora su Hain coesistono piccole societ\u00e0 autonome, i \"pueblos\", organizzati secondo forme sociali arcaiche, fortemente ritualizzate, e una rete di citt\u00e0 ad alta tecnologia e bassa densit\u00e0, come Kathhad e Darranda, che ospitano i \"templi\", i centri di informazione degli \"storici\", e le Scuole Ecumeniche, in cui vengono istruiti studenti provenienti da molti mondi, per diventare osservatori e inviati diplomatici dell'Ecumene.\nDal pueblo di Stse proviene Havzhiva, protagonista del racconto \"Un uomo del popolo\".\nGli hainiti, grazie ad un'alternazione che non \u00e8 solo frutto dell'ingegneria genetica ma anche di una radicale ristrutturazione della fisiologia umana, che ha richiesto almeno 25 generazioni per compiersi, hanno la capacit\u00e0 di controllare coscientemente la propria fertilit\u00e0: il concepimento \u00e8 sempre una decisione condivisa. Gli hainiti non hanno trasmesso ai colonizzati questa peculiarit\u00e0.\nNuova Georgia del Sud (New South Georgia).\nPianeta del sistema solare di Forrosul.\nLa sua capitale, Kerguelen, ospita la Base Esplorativa delle Forme di Vita a Intelligenza Elevata della Lega, Area Galattica 8 (League HILF Survey Base for Galactic Area 8).\nDa qui parte la missione etnografica sul pianeta Fomalhaut II guidata da Gaveral Rocannon, raccontata nel romanzo \"Il mondo di Rocannon\" (1966).\nO.\nSituato alla distanza di quattro anni luce da Hain.\n\u00c8 l'ambientazione dei racconti \"Another Story or A Fisherman of the Inland Sea\" (1994), \"Unchosen Love\" (1994) e \"Mountain Ways\" (1996).\nNel racconto \"Tradimenti\" (1994) viene citato il fatto che su O non scoppi una guerra da cinquemila anni.\nRokanan.\nSecondo pianeta della stella Fomalhaut.\nLa Lega gli attribuisce il nome Rokanan in onore di Gaveral Rocannon, l'antropologo che scopre sul pianeta la base segreta dei ribelli di Faraday e riuscendo a comunicarlo alla Lega mette fine alla guerra.\n\u00c8 l'ambientazione del romanzo \"Il mondo di Rocannon\" (1966).\nSeggri.\n\u00c8 l'ambientazione del racconto \"The Matter of Seggri\" (1994).\nTerra.\nTerzo pianeta del Sole.\nPersonaggi terrestri appaiono in varie storie del ciclo.\n\u00c8 l'ambientazione del romanzo \"Citt\u00e0 delle illusioni\" (1967).\nLa sua inclusione nell'Ecumene \u00e8 spiegata in \"La salvezza di Aka\" (2000).\nAlterra.\nTerzo pianeta della stella Gamma Draconis, (\u00e8 citato nel romanzo \"La mano sinistra delle tenebre\").\n\u00c8 l'ambientazione del romanzo \"Il pianeta dell'esilio\" (1966).\nWerel e Yeowe.\nWerel \u00e8 il terzo dei 16 pianeti del sistema planetario della stella RK-tamo-5544-34, distante circa 80 anni luce da Hain. \u00c8 caratterizzato da una societ\u00e0 capitalista e schiavista, fondata su basi razziali (la classe dominante ha pelle scura), che colonizza il vicino pianeta Yeowe, trasformandolo in un immenso campo di lavoro. Dopo oltre tre secoli di sfruttamento, su Yeowe scoppia una lunga e sanguinosa Guerra di Liberazione che si conclude dopo trent'anni con la liberazione degli schiavi e la cacciata dei padroni wereliani e che mette in dubbio il perdurare di questo sistema economico e sociale sullo stesso Werel.\nI due pianeti sono l'ambientazione dei quattro racconti contenuti nella raccolta \"Il giorno del perdono\" (1995) e del racconto \"Old Music and the Slave Women\" (1999).\nAltri.\nNelle storie del ciclo vengono citati diversi altri pianeti, di cui viene indicato solo il nome o vengono fornite informazioni minime: Beldene, Chiffewar, Cime, Ensbo, Four-Taurus (o Iao), Gao, Gde, Huthu, Kapetyn, Kheakh, Orint, Ollul, Prestno, S, Sheashel Haven, Ve."}
{"id": "2018064", "revid": "19425241", "url": "https://it.wikipedia.org/wiki?curid=2018064", "title": "Quadruplex", "text": ""}
{"id": "2018065", "revid": "135491", "url": "https://it.wikipedia.org/wiki?curid=2018065", "title": "Ciclo dell'Ekumene", "text": ""}
{"id": "2018066", "revid": "135491", "url": "https://it.wikipedia.org/wiki?curid=2018066", "title": "Ciclo hainita", "text": ""}
{"id": "2018067", "revid": "135491", "url": "https://it.wikipedia.org/wiki?curid=2018067", "title": "Hainish Series", "text": ""}
{"id": "2018068", "revid": "135491", "url": "https://it.wikipedia.org/wiki?curid=2018068", "title": "Hainish Cycle", "text": ""}
{"id": "2018070", "revid": "574302", "url": "https://it.wikipedia.org/wiki?curid=2018070", "title": "European Film Awards per il miglior film giovane", "text": "L'European Film Awards per il miglior film giovane venne assegnato fino al 1996 al miglior film giovane dell'anno dalla European Film Academy.\nVincitori e candidati.\nL'elenco mostra il vincitore di ogni anno, seguito dai film che hanno ricevuto una candidatura. Per ogni film viene indicato il titolo italiano e titolo originale tra parentesi, regista e nazione."}
{"id": "2018071", "revid": "1933156", "url": "https://it.wikipedia.org/wiki?curid=2018071", "title": "Provirus", "text": "Un provirus \u00e8 un genoma virale che si \u00e8 integrato nel DNA della cellula ospite, in modo tale che quest'ultima non venga distrutta ma, allorch\u00e9 si duplica, lo trasmetta alle cellule figlie.\nFra gli esempi noti di provirus si annoverano i profagi e i retrovirus. Questi ultimi quando penetrano in una cellula ospite trascrivono il proprio RNA in DNA utilizzando la transcriptasi inversa; il DNA ottenuto verr\u00e0 poi integrato nel genoma della cellula ospite mediante una integrasi.\nStoria.\nNel 1961 fu osservato che l'informazione genetica del virus del sarcoma di Rous (RSV) fosse contenuta nell'RNA e non nel DNA come previsto dal dogma centrale della biologia molecolare. Le cellule trasformate dall'RSV mantenevano tuttavia le proprie caratteristiche stabilmente attraverso numerosi cicli mitotici. Ci\u00f2 spinse nel 1962 Howard Martin Temin ad ipotizzare che l'RNA dell'RSV fosse trasformato in qualche modo in DNA ed integrato nel cromosoma della cellula ospite. Per analogia con quanto si conosceva dei profagi lisogeni, Temin battezz\u00f2 l'ipotetico agente \"provirus\"; in realt\u00e0 a quell'epoca non era ancora nota l'esistenza della transcrittasi inversa. Nel 1965 ad Andr\u00e9 Lwoff fu assegnato il premio Nobel per la medicina per i suoi studi sulla lisogenia dei profagi e per aver previsto l'esistenza di meccanismi simili nelle cellule eucariote. Il concetto di integrazione del genoma virale nelle cellule somatiche dell'ospite fu dimostrato solo nel 1968."}
{"id": "2018078", "revid": "326822", "url": "https://it.wikipedia.org/wiki?curid=2018078", "title": "Lupin III - Il tesoro degli avi", "text": ""}
{"id": "2018079", "revid": "326822", "url": "https://it.wikipedia.org/wiki?curid=2018079", "title": "Lupin III - L'impero dei Lupin", "text": ""}
{"id": "2018082", "revid": "287204", "url": "https://it.wikipedia.org/wiki?curid=2018082", "title": "Abitabilit\u00e0 di un sistema planetario di una nana rossa", "text": "La determinazione dellabitabilit\u00e0 dei sistemi planetari delle nane rosse pu\u00f2 aiutare a rivelare come la vita extraterrestre possa eventualmente esistere, dato che le nane rosse sono il tipo di stelle pi\u00f9 diffuso all'interno della nostra e probabilmente di tutte le galassie. I fattori critici per l'abitabilit\u00e0 planetaria includono la relativamente bassa energia proveniente dalla stella madre, che riduce le fasce della zona abitabile, la possibilit\u00e0 di pianeti marealmente bloccati e quindi indotti alla rotazione sincrona e la forte variabilit\u00e0 della stella. Questa combinazione di fattori indica che le probabilit\u00e0 di vita su pianeti attorno a nane rosse sia sensibilmente minore rispetto a stelle di classe G, come il Sole.\nTuttavia, l'ubiquit\u00e0 e la longevit\u00e0 delle nane rosse sono fattori estremamente positivi che suggeriscono che l'esistenza di pianeti abitabili attorno a questo tipo di stelle siano eventi tutt'altro che rari. Basandosi sui dati pubblici del telescopio spaziale Kepler, nel 2013 alcuni astronomi del Harvard-Smithsonian Center for Astrophysics hanno stimato una statistica in base alla quale il 6% delle nane rosse della nostra galassia avrebbe almeno un pianeta abitabile. Considerando che le nane rosse nella nostra galassia sono decine di miliardi, il numero di pianeti potenzialmente abitabile in orbita attorno a nane rosse \u00e8 estremamente elevato.\nLe nane brune sono probabilmente ancor pi\u00f9 numerose delle nane rosse; tuttavia, non sono in genere classificate come stelle, n\u00e9 potrebbero aiutare a sostenere la vita cos\u00ec come noi la intendiamo, dato che emettono una bassissima quantit\u00e0 di energia.\nCaratteristiche delle nane rosse.\nLe nane rosse sono le stelle pi\u00f9 piccole e fredde e anche le pi\u00f9 diffuse. Stime sulla loro abbondanza vanno dal 70% al 90% delle stelle della nostra Galassia. Il termine \"nana\" si applica in realt\u00e0 a tutte le stelle di sequenza principale, fra le quali il Sole. Le nane rosse sono, secondo la classificazione stellare, di tipo M e delle ultime classi del tipo K, ed emettono una luce rossa; le nane rosse pi\u00f9 vicine a noi, Proxima Centauri e la Stella di Barnard, nonostante siano molto pi\u00f9 vicine delle altre stelle che noi vediamo, non sono visibili ad occhio nudo.\nRicerche.\nEmissione luminosa e blocco mareale.\nPer molti anni gli astronomi hanno scartato l'ipotesi che le nane rosse possano favorire la vita: a causa delle loro piccole dimensioni (da 0,1 a 0,6 masse solari) le loro reazioni di fusione nucleare procedono in modo molto lento, emettendo cos\u00ec una luce molto debole (dal 3% di quella prodotta dal Sole fino ad appena lo 0,01%). Un pianeta in orbita attorno a queste stelle dovrebbe trovarsi molto in prossimit\u00e0 della sua stella madre per poter godere di condizioni climatiche simili a quelle terrestri: da 0,3 UA (poco all'interno dell'orbita di Mercurio) per stelle come Lacaille 8760 ad appena 0,032\u00a0UA per una stella come Proxima Centauri (un pianeta cos\u00ec vicino avrebbe un'orbita di appena 6,3 giorni). A queste distanze, la gravit\u00e0 della stella potrebbe causare un blocco mareale, vale a dire il pianeta mostrerebbe alla sua stella sempre la stessa faccia, come accade con la Luna attorno alla Terra. Che un pianeta sia abitabile o meno dipende in parte anche dalla presenza o meno di un'atmosfera che causi sulla superficie un effetto serra e, se presente, dall'entit\u00e0 dell'effetto serra stesso. Alla parte sempre illuminata del pianeta si contrapporrebbe una parte sempre in ombra, per cui le condizioni sarebbero di caldo infernale nella parte illuminata e di freddo polare in quella sempre al buio, a meno che l'atmosfera planetaria non sia sufficientemente spessa da consentire un transito di energia verso la parte in ombra. D'altra parte, un'atmosfera troppo spessa sarebbe in grado di bloccare i raggi della stella, non permettendo la fotosintesi.\nQuesto pessimismo \u00e8 stato stemperato dalle ricerche; studi pi\u00f9 moderni da parte della NASA hanno mostrato che un'atmosfera planetaria (assumendo che vi si trovino anche gas serra come CO2 e H2O), per essere in grado di portare il calore verso la parte non illuminata del pianeta, pu\u00f2 essere anche solo del 10% pi\u00f9 spessa di quella terrestre (ovvero con una pressione superiore di 100 millibar). Questo livello sarebbe ancora sufficiente per la realizzazione della fotosintesi, comunque l'acqua resterebbe ghiacciata nella parte oscura del pianeta, secondo alcuni modelli teorici. L'acqua di mare potrebbe essere allo stato liquido se il fondale marino fosse abbastanza profondo da lasciare sufficiente spazio fra gli strati idrici superficiali, ghiacciati, e le parti inferiori, che resterebbero liquide, non diversamente da come avviene ai poli terrestri. La liquidit\u00e0 delle masse d'acqua sarebbe favorita dall'eventuale presenza di sorgenti geotermiche. Si \u00e8 ipotizzato che persino le piante superiori possano sopravvivere sviluppando la fotosintesi anche in pianeti marealmente bloccati.\nDiversi astronomi che hanno effettuato simulazioni al computer ritengono che nei pianeti in blocco mareale attorno a nane rosse la vita sia possibile lungo il terminatore. Se provvisto di atmosfera e sufficiente acqua, questa evaporerebbe dall'emisfero diurno e verrebbe trasportata dai venti in quello notturno, dove congelerebbe. Tuttavia lo scambio di calore causato dai venti e la pressione dei ghiacci accumulati nell'emisfero oscuro farebbe sciogliere parte dell'acqua lungo il terminatore, consentendo l'esistenza di una fascia abitabile dove l'acqua liquida potrebbe scorrere in fiumi che, addentrandosi nell'emisfero diurno evaporerebbero, continuando il ciclo.\nFotosintesi.\nLe dimensioni non sono l'unico fattore che renderebbero le nane rosse potenzialmente inadatte a sostenere la vita. Su un pianeta orbitante attorno ad una di queste stelle, la fotosintesi avrebbe forti limiti di territorio, in quanto sarebbe impossibile che essa avvenga nella parte in ombra del pianeta; nella parte esposta invece, poich\u00e9 la stella sarebbe sempre presente in cielo nello stesso punto, le aree in ombra a causa della morfologia del territorio (rilievi, depressioni, spaccature) resterebbero sempre in ombra. La fotosintesi come noi la intendiamo sarebbe inoltre complicata dal fatto che una nana rossa produce la gran parte della sua radiazione nell'infrarosso, mentre sulla Terra il processo dipende dallo sfruttamento della luce visibile. Su questo tipo di pianeti servirebbero pertanto sei fotoni per scindere la molecola dell'acqua, a fronte di due necessari sulla Terra, a causa del loro basso livello di energia media. Dovendosi adattare al tipo di spettro per ricevere la massima quantit\u00e0 di energia, il fogliame di ipotetiche piante viventi in un pianeta di questo tipo dovrebbe probabilmente apparire nero.\nVariabilit\u00e0.\nLe nane rosse sono molto pi\u00f9 variabili e turbolente rispetto alle stelle pi\u00f9 grandi; sulla Terra la vita si \u00e8 adattata a livelli di variazioni meno estremi e pu\u00f2 sopravvivere in ibernazione, come pure nelle profondit\u00e0 marine, dove le temperature anche durante l'inverno restano relativamente stabili. Nell'eventualit\u00e0 in cui anche l'intera superficie oceanica ghiacciasse, il colore del ghiaccio rifletterebbe verso l'esterno il calore ricevuto dal pianeta, trasformandolo in una sorta di Terra \"palla di neve\". Talvolta, come nel caso di Proxima Centauri, le nane rosse sono soggette ad improvvisi brillamenti che ne raddoppiano la luminosit\u00e0 nel giro di pochi minuti. Queste variazioni potrebbero essere molto pericolose per la vita, potendo influenzare e disgregare le molecole organiche complesse destinate a formare le basi della vita. I brillamenti potrebbero inoltre spazzare via parti rilevanti dell'atmosfera planetaria, la quale potrebbe essere protetta soltanto da un forte campo magnetico, causato da una forte rotazione del pianeta. Ma i pianeti marealmente bloccati hanno un periodo di rotazione molto lento, coincidente con quello di rivoluzione attorno al proprio astro.\nSi ritiene peraltro che i brillamenti pi\u00f9 violenti avvengano solo nel primo periodo di vita delle nane rosse, ossia entro i primi 1,2 miliardi di anni. Se un pianeta formatosi in orbite pi\u00f9 esterne, che quindi non sia mai stato influenzato dai brillamenti, migrasse verso un'orbita interna in una fase successiva, la vita avrebbe una possibilit\u00e0 di evolversi.\nLa vita inizialmente potrebbe proteggersi dalle radiazioni restando sott'acqua fino a quando la stella non abbia concluso le sue fasi di instabilit\u00e0 iniziali. Una volta raggiunta la terraferma, la bassa percentuale di raggi ultravioletti prodotta dalla nana rossa farebbe s\u00ec che la fascia di ozono non sia indispensabile.\nAltri scienziati non credono invece che le nane rosse possano sostenere la vita, in particolare coloro che favoriscono l'ipotesi della rarit\u00e0 della Terra, in quanto il blocco mareale e le espulsioni di massa coronali sottoporrebbero l'atmosfera planetaria ad una forte erosione, spazzandola via e rendendo il pianeta completamente inabitabile.\nLongevit\u00e0.\nC'\u00e8 tuttavia un vantaggio molto importante per eventuali forme di vita ospitate nei sistemi delle nane rosse: le stelle di questo tipo sono molto longeve. Ci sono voluti 4,5 miliardi di anni prima che l'uomo apparisse sulla Terra, mentre la vita che noi conosciamo ha sperimentato le migliori condizioni soltanto da mezzo miliardo di anni. Le nane rosse possono invece avere una vita stabile lunga diversi miliardi di anni, poich\u00e9 le reazioni nucleari sono molto pi\u00f9 lente rispetto alle stelle pi\u00f9 grandi. Inoltre, se \u00e8 vero che trovare un pianeta nella zona abitabile di una specifica nana rossa \u00e8 una possibilit\u00e0 molto esigua, \u00e8 anche vero che la somma totale delle aree abitabili di tutte le nane rosse \u00e8 uguale alla somma di tutte le aree abitabili attorno a stelle come il Sole.\nUn'altra possibilit\u00e0 di vita attorno alle nane rosse potrebbe darsi in un lontano futuro, quando esaurito l'idrogeno interno queste si evolvono in nane blu. In questo stadio esse sono pi\u00f9 luminose e pianeti che precedentemente erano completamente congelati potrebbero avere un clima confortevole per diversi miliardi di anni (5 miliardi di anni per una stella di 0,16 M\u2299), il che darebbe alla vita l'opportunit\u00e0 di evolversi."}
{"id": "2018083", "revid": "293489", "url": "https://it.wikipedia.org/wiki?curid=2018083", "title": "Lupin III - Il tesoro degli zar (Lupin e il tesoro di Anastasia)", "text": ""}
{"id": "2018084", "revid": "293489", "url": "https://it.wikipedia.org/wiki?curid=2018084", "title": "Lupin e il tesoro di Anastasia", "text": ""}
{"id": "2018087", "revid": "326822", "url": "https://it.wikipedia.org/wiki?curid=2018087", "title": "Lupin III - Una cascata di diamanti", "text": ""}
{"id": "2018088", "revid": "293489", "url": "https://it.wikipedia.org/wiki?curid=2018088", "title": "Lupin III - Spada Zantetsu, infuocati! (Il tesoro del Titanic)", "text": ""}
{"id": "2018089", "revid": "293489", "url": "https://it.wikipedia.org/wiki?curid=2018089", "title": "Lupin III - Il tesoro del Titanic", "text": ""}
{"id": "2018092", "revid": "326822", "url": "https://it.wikipedia.org/wiki?curid=2018092", "title": "Lupin III - L'uovo di Colombo", "text": ""}
{"id": "2018093", "revid": "293489", "url": "https://it.wikipedia.org/wiki?curid=2018093", "title": "Lupin III - Nome in codice tarantola (Walther P38)", "text": ""}
{"id": "2018096", "revid": "293489", "url": "https://it.wikipedia.org/wiki?curid=2018096", "title": "Lupin III - Nome in codice tarantola", "text": ""}
{"id": "2018098", "revid": "293489", "url": "https://it.wikipedia.org/wiki?curid=2018098", "title": "Lupin III - 1$ Money Wars (Per un dollaro in pi\u00f9)", "text": ""}
{"id": "2018099", "revid": "293489", "url": "https://it.wikipedia.org/wiki?curid=2018099", "title": "Lupin III - Per un dollaro in pi\u00f9", "text": ""}
{"id": "2018102", "revid": "1226", "url": "https://it.wikipedia.org/wiki?curid=2018102", "title": "Museo bizantino e cristiano", "text": ""}
{"id": "2018104", "revid": "287204", "url": "https://it.wikipedia.org/wiki?curid=2018104", "title": "Lester Morgan", "text": ""}
{"id": "2018105", "revid": "36426", "url": "https://it.wikipedia.org/wiki?curid=2018105", "title": "Iseo Campense", "text": ""}
{"id": "2018111", "revid": "36426", "url": "https://it.wikipedia.org/wiki?curid=2018111", "title": "Circo romano", "text": ""}
{"id": "2018112", "revid": "55935", "url": "https://it.wikipedia.org/wiki?curid=2018112", "title": "Peyton Rous", "text": ""}
{"id": "2018124", "revid": "38120", "url": "https://it.wikipedia.org/wiki?curid=2018124", "title": "88 Minuti", "text": ""}
{"id": "2018125", "revid": "1776051", "url": "https://it.wikipedia.org/wiki?curid=2018125", "title": "Giovanni Lucchini", "text": "Fu senatore del Regno d'Italia nella XVIII legislatura."}
{"id": "2018128", "revid": "36426", "url": "https://it.wikipedia.org/wiki?curid=2018128", "title": "Obelisco di Boboli", "text": "L'obelisco di Boboli \u00e8 un obelisco egizio in granito rosso situato nel giardino di Boboli a Firenze. Si tratta dell'unico obelisco antico della Toscana e proviene da Roma (gi\u00e0 nelle collezioni di Villa Medici), dove era stato trasportato dall'Egitto nel I secolo d.C. \u00c8 alto 6,34 metri.\nStoria e descrizione.\nStoria antica.\nIl materiale lapideo in cui l'obelisco \u00e8 scolpito proviene da Assuan e le iscrizioni che lo decorano ricordano Atum, importante divinit\u00e0 della citt\u00e0 di Eliopoli. Malgrado non si conosca esattamente la collocazione originale e l'epoca di erezione le iscrizioni portano a collocarne la realizzazione intorno al regno di Ramses II (1297-1213 a.C.), e la provenienza, come per altri obelischi romani, appunto da Heliopolis.\nTrasferito a Roma da Domiziano venne posto nel Tempio di Iside al Campo Marzio, assieme all'obelisco di Dogali, del Pantheon e della Minerva (tutti rimasti poi a Roma).\nNel Rinascimento.\nNel XVI secolo il cardinale Ferdinando de' Medici lo acquist\u00f2 nella citt\u00e0 pontificia e lo colloc\u00f2 tra le magnifiche collezioni di antichit\u00e0 di villa Medici, dove venne posto nei giardini sul Pincio. L'obelisco aveva alcuni rimandi simbolici alla casata medicea che avevano particolare valore per il suo acquirente, quali la correlazione col simbolismo solare (rappresentato dalla sfera sulla sommit\u00e0, che \u00e8 originale), le tartarughe della base (pure antiche) o la provenienza dal Campo Marzio, zona sacra al re \"etrusco\" (e quindi \"toscano\") Tarquinio Prisco e a Marte, ritenuto l'antico protettore di Florentia.\nIn seguito venne articolato entro una fontana, sull'esempio di altri obelischi romani, perdendo i connotati simbolici cari a Ferdinando.\nArrivo a Firenze.\nQuando il granduca Pietro Leopoldo di Lorena decise di portare a Firenze tutti i beni trasportabili di villa Medici, in quanto erede dei beni di Stato di Casa Medici, l'obelisco part\u00ec nel giugno del 1788. L'obelisco viaggi\u00f2 per mare e sbarc\u00f2 a Livorno, per poi arrivare a Firenze in ottobre, anticipato dalle tartarughe della base e dalla sfera solare che erano gi\u00e0 state trasportate via terra.\nPer la sua nuova collocazione vennero fatte varie ipotesi: a sud del Ponte Vecchio o a San Lorenzo o a Boboli, magari in cima al Viottolone o al centro dell'Emiciclo delle Colonne o al posto della statua della \"Dovizia\" (in capo all'asse centrale). Alla fine venne suggerito di porlo nell'anfiteatro, sistemazione che piacque al granduca, dove l'obelisco venne effettivamente sistemato nel 1790. Nella scelta doveva aver pesato la connotazione dell'anfiteatro stesso come un circo romano, con la spina decorata appunto da obelischi, dopotutto fin dal XVI secolo si era diffusa la credenza (errata) che l'obelisco provenisse dal \"circo di Flora\" a Roma.\nLa base in marmo - in realt\u00e0 predisposta per una sistemazione dell'insieme nel prato delle Colonne - \u00e8 da ricondurre a un progetto di Gasparo Maria Paoletti. \nSolo alla fine del 1840 venne collocata davanti all'obelisco la grande vasca in granito grigio scolpita in un unico blocco e proveniente forse dalle Terme Alessandrine in Campo Marzio: lunga 7,18 metri, \u00e8 la pi\u00f9 grande vasca pervenutaci dal mondo antico. La disposizione venne curata da Pasquale Poccianti, che alz\u00f2 l'obelisco di 2,50 metri da suolo, e pose sotto la vasca un basamento ovale a gradini con avancorpi (oggi smantellata), con due figure simmetriche in bronzo, oggi al Bargello. Dal basamento spruzzava una fontana che versava acqua nella vasca sottostante: si allineavano cos\u00ec sull'asse principale del giardino, quello per chi guarda dal palazzo, una smagliante prospettiva di fontane. Il complesso era certo eclettico, ma a suo modo coerente e delicatamente policromo (bianco, rosa, grigio e bronzo), fu ridimensionato nella sistemazione attuale che risale forse al primo Novecento."}
{"id": "2018129", "revid": "55935", "url": "https://it.wikipedia.org/wiki?curid=2018129", "title": "Howard Temin", "text": ""}
{"id": "2018130", "revid": "380453", "url": "https://it.wikipedia.org/wiki?curid=2018130", "title": "Nazionale di pallavolo maschile del Canada", "text": "La nazionale di pallavolo maschile del Canada \u00e8 una squadra nordamericana composta dai migliori giocatori di pallavolo del Canada ed \u00e8 posta sotto l'egida della Federazione pallavolistica del Canada.\nRosa.\nSegue la rosa dei giocatori convocati per i Giochi della XXXII Olimpiade."}
{"id": "2018131", "revid": "916580", "url": "https://it.wikipedia.org/wiki?curid=2018131", "title": "Carlo Luzi", "text": "Fu senatore del Regno d'Italia nella XVIII legislatura."}
{"id": "2018133", "revid": "123719093", "url": "https://it.wikipedia.org/wiki?curid=2018133", "title": "Filippo Mariotti", "text": "Biografia.\nLaureato in Giurisprudenza presso l'Universit\u00e0 degli Studi di Camerino il 10 luglio 1856, fu deputato del Regno d'Italia dalla X legislatura, quindi senatore del Regno d'Italia nella XVIII legislatura e segretario generale al Ministero della Pubblica Istruzione.\nDeputato dal 1867 al 1892, poi senatore, sottosegretario alla Pubblica Istruzione (1887-1891) e consigliere di Stato. Il 15 novembre 1880 domand\u00f2 nella Camera un'\"inchiesta sulle biblioteche\". Tra il 1878 e il 1887 fece parte della commissione di vigilanza sulla Biblioteca della Camera dei deputati e diede un contributo decisivo alla sua organizzazione, in stretta collaborazione con l'allora vicebibliotecario Pietro Fea. \nAvvocato, appront\u00f2 una traduzione italiana delle orazioni di Demostene.\nIl 12 novembre 1883 entr\u00f2 a far parte della Accademia Nazionale dei Lincei come Socio nazionale per la I categoria, quella di Filologia, della Classe di scienze morali.\nNel 1900, quale rappresentante del Governo, fece parte della Commissione che presenzi\u00f2 alla riesumazione della salma di Giacomo Leopardi a Napoli, insieme al professor Enrico Cocchia, in rappresentanza della Reale Accademia di Archeologia e Lettere di Napoli, e del professor Francesco Moroncini, in rappresentanza della famiglia Leopardi.\nFece parte della Massoneria."}
{"id": "2018134", "revid": "287204", "url": "https://it.wikipedia.org/wiki?curid=2018134", "title": "Vicus Augustanus", "text": ""}
{"id": "2018136", "revid": "124559644", "url": "https://it.wikipedia.org/wiki?curid=2018136", "title": "Nicola Marselli", "text": "Fu senatore del Regno d'Italia nella XVIII legislatura.\nBiografia.\nMarselli fu allievo della Scuola Militare Nunziatella di Napoli, dove studi\u00f2 sotto la guida di Francesco De Sanctis, che lo inizi\u00f2 alla filosofia hegeliana. Divenne quindi ufficiale nell'esercito delle Due Sicilie fino all'unit\u00e0 d'Italia.\nPassato nelle file dell'esercito italiano, vi percorse una fulgida carriera, che lo port\u00f2 a ricoprire il grado di generale di corpo d'armata.\nIntellettuale inizialmente di stampo idealista, pass\u00f2 successivamente al positivismo. Fu insegnante alla scuola superiore di guerra di Torino, dal 1867 al 1875 di storia generale, poi di storia militare. Per questa sua attivit\u00e0 viene considerato il maggior studioso militare italiano del secondo Ottocento.\nPercorse successivamente una carriera politica di prestigio, che lo port\u00f2 dapprima ad essere eletto deputato, e poi, nel 1892, nominato senatore.\nCultore soprattutto di estetica e di filosofia della storia, fu influenzato dalle opere di Hegel. Tra le sue opere pi\u00f9 importanti ricordiamo \"Discorso intorno alla storia dell'architettura\" (1855), successivamente ampliato e ripubblicato con il titolo di \"L'architettura considerata in relazione alla storia del mondo\" (1863-64); e la fondamentale \"La scienza della storia\" (1870-1880), di carattere eminentemente positivista.\nA Niccola Marselli \u00e8 dedicata una caserma nella citt\u00e0 di Napoli ed una via nella citt\u00e0 di Sulmona (L'Aquila).\nBibliografia.\nNiccola Marselli, L'architettura in relazione alla storia del mondo, a cura di Damiano Iacobone, Olschki, Firenze, 2012."}
{"id": "2018139", "revid": "729019", "url": "https://it.wikipedia.org/wiki?curid=2018139", "title": "Ruota degli esposti", "text": "La ruota degli esposti, o rota degli esposti, era una bussola girevole di forma cilindrica, di solito costruita in legno, divisa in due parti chiuse per protezione da uno sportello: una verso l'interno ed un'altra verso l'esterno che, combaciando con un'apertura su un muro, permettesse di collocare, senza essere visti dall'interno, gli esposti, i neonati abbandonati. Facendo girare la ruota, la parte con l'infante veniva immessa nell'interno dove, aperto lo sportello si poteva prendere il neonato per dargli le prime cure.\nSpesso vicino alla ruota vi era una campanella, per avvertire chi di dovere di raccogliere il neonato, ed anche una feritoia nel muro, una specie di buca delle lettere, dove mettere offerte per sostenere chi si prendeva cura degli esposti. Per un eventuale successivo riconoscimento da parte di chi l'aveva abbandonato, al fine di testarne la legittimit\u00e0, venivano inseriti nella ruota assieme al neonato monili, documenti o altri segni distintivi.\nStoria.\nNell'antichit\u00e0 abbandonare figli indesiderati era uso alquanto diffuso presso diverse popolazioni. Gli ebrei ad esempio ne vietavano l'uccisione ma permettevano l'abbandono o la vendita degli illegittimi. La Grecia di Solone e Licurgo considerava legale l'infanticidio e l'abbandono. Presso i romani, al padre che non riconosceva il figlio come proprio sollevandolo da terra (da qui il termine \"allevare\") era consentito portarlo alla \"columna lactaria\" esponendolo alla piet\u00e0 di chi passava e pi\u00f9 spesso alla sorte di morire di fame o essere fatto schiavo.\nLa condizione degli esposti cambia con l'avvento del Cristianesimo. L'imperatore Costantino sancisce nel 315 che una parte del fisco sia utilizzata per il soccorso degli infanti abbandonati e per i figli delle famiglie povere. Nel 318 una legge prevede la pena di morte per l'infanticidio ma non sanziona chi vende i propri figli. Soltanto nel VI secolo Giustiniano punir\u00e0 l'abbandono considerandolo come infanticidio.\nIl primo brefotrofio.\nIl primo ricovero, lo xenodochio, per neonati abbandonati fu istituito a Milano nel 787 dall'arciprete Dateo che il 22 febbraio 787 nel suo testamento dava le seguenti disposizioni:\n\u00abDateo, arciprete della santa Chiesa milanese, figlio del magescario Damnatore, con l'aiuto della divina misericordia vuole stabilmente fondare in questa citt\u00e0 di Milano, presso la chiesa cattedrale, un brefotrofio come opera di santa piet\u00e0 cristiana.\n(...) infatti le donne che hanno concepito in seguito a un adulterio, perch\u00e9 la faccenda non si sappia in giro, uccidono i propri figli appena nati e cos\u00ec li mandano all'inferno senza il lavacro battesimale. Questo avviene perch\u00e9 non trovano un luogo dove possano conservarli in vita, tenendo nascosta nel contempo l'impura colpa del loro adulterio; allora li gettano nelle cloache, nei letamai e nei fiumi.\nPertanto io, Dateo, confermo attraverso queste disposizioni che sia istituito un brefotrofio per i bambini nella mia casa e voglio che questo brefotrofio sia posto giuridicamente sotto la potest\u00e0 di Sant'Ambrogio, cio\u00e8 del vescovo \"pro tempore\".\n(..) Voglio inoltre e stabilisco quanto segue: (..) che si provveda a stipendiare regolarmente alcune nutrici che allattino i bambini e procurino loro la purificazione del battesimo. Finito il periodo dell'allattamento, i piccoli vi dimorino ininterrottamente per sette anni, ricevendovi adeguata educazione con tutti i mezzi necessari; lo stesso brefotrofio fornisca loro vitto, vestiti e calzari..\u00bb.\nLa prima \"ruota\".\nLa prima \"ruota\" compare in Francia, nell'ospedale dei Canonici di Marsiglia nel 1188 e poco dopo ad Aix-en-Provence e a Tolone. \nIn Italia, secondo la tradizione, Papa Innocenzo III, turbato da ricorrenti sogni in cui gli apparivano cadaveri di neonati ripescati dalle reti nel Tevere, istitu\u00ec una \"ruota\" nel 1198 nell'ospedale di Santo Spirito in Sassia.\nLe ruote presero a diffondersi oltre che in Italia e Francia anche in Grecia e Spagna mentre non si hanno notizie di altrettanti strumenti per gli esposti in Inghilterra dove l'abbandono dei neonati e l'infanticidio non veniva affatto considerato un problema sociale tanto che comunemente si trovavano cadaveri di feti o di neonati nelle discariche o nelle fogne.\nIn Italia con l'influenza francese del napoleonico Regno Italico (1806-1815) sul Regno di Napoli la \"Rota proiecti\" venne ufficialmente istituita anche nei comuni dell'Italia Meridionale per la tutela pubblica dell'infanzia abbandonata. Una ruota degli esposti era in realt\u00e0 gi\u00e0 presente a Napoli: quella della Santa Casa dell'Annunziata, di cui esistono documenti d'immissione risalenti al 1601.\nL'abolizione delle \"ruote\".\nNel corso del XIX secolo a causa dell'aumento demografico che aveva portato in poco tempo la popolazione europea da 100 a 200 milioni di abitanti si cominci\u00f2 a mettere in discussione la validit\u00e0 dell'istituzione della ruota che riversava sulle casse pubbliche il problema del sostentamento di famiglie numerose poich\u00e9 spesso venivano affidati all'assistenza pubblica anche figli legittimi.\nEmblematico \u00e8 il caso di Milano. Il fenomeno a met\u00e0 Ottocento assunse grande rilevanza. Tra il 1845 ed il 1864 vennero abbandonati nella \"Pia Casa degli Esposti e delle Partorienti in Santa Caterina alla Ruota di Milano\", 85.267 bambini, con una media di 4.263 trovatelli all'anno. Si trattava del 30% circa dei bambini nati in citt\u00e0. Le famiglie operaie infatti, non riuscivano a mantenere pi\u00f9 di 4-5 figli alla volta e ogni nuova nascita era un problema per l'economia familiare, anche perch\u00e9 spesso le donne operaie lavoravano e non avevano molto tempo da dedicare alla cura dei bambini piccoli. Questo fenomeno cre\u00f2 una accentuazione della fecondit\u00e0 delle donne milanesi, in particolare operaie. Infatti, dati gli effetti frenanti alla fecondit\u00e0 creati dall'allattamento, in assenza di contraccettivi, le donne, abbandonati i figli, divenivano immediatamente pronte per una nuova gravidanza. Cos\u00ec le operaie milanesi, a met\u00e0 Ottocento, partorirono in media 13,7 figli contro gli 8,4 della media nazionale.\nQuesta dinamica era comune a diverse grandi citt\u00e0. Basti pensare che nei quartieri operai e poveri di Napoli nei primi anni ottanta dell'Ottocento si sfiorava una natalit\u00e0 del 50\u2030 contro una natalit\u00e0 nazionale del 38\u2030. In Francia e in Italia, dove venivano abbandonati ogni anno dai trenta ai quarantamila neonati, si cominci\u00f2 a considerare l'idea di abolire la ruota anche per le miserevoli condizioni dei brefotrofi dove morivano per stenti la maggior parte degli esposti. La prima citt\u00e0 in Italia a chiudere la ruota fu Ferrara nel 1867 seguita a mano a mano da altre citt\u00e0 in tutto il corso dell'Ottocento sino alla completa abolizione delle \"ruote\" nel 1923 con il \"Regolamento generale per il servizio d'assistenza agli Esposti\" emanato dal primo governo Mussolini.\nLa reintroduzione delle \"ruote\".\nIn alcuni paesi \u00e8 illegale per le madri partorire in un ospedale conservando l'anonimato e la \"ruota\" \u00e8 stata l'unica modalit\u00e0 concessa per lasciare in modo sicuro e segreto il loro bambino affidandolo alle cure di altri. Di solito il neonato viene deposto, tramite una finestra basculante, in una stanza esterna di un ospedale tenuta a temperatura costante. Un sensore volumetrico e a contatto avverte della presenza del bambino un neonatologo, sempre a disposizione in un locale attiguo, che subito lo assiste deponendolo in una culla termica e trasferendolo poi nel reparto ospedaliero adatto.\nIn India e Pakistan, lo scopo delle \"ruote\" \u00e8 principalmente quello di fornire un'alternativa all'infanticidio femminile, che si verifica a causa di fattori socio-economici, tra cui l'alto costo della dote che i genitori devono sostenere per il matrimonio della figlia. La reintroduzione delle \"ruote\" \u00e8 avvenuta dal 1952 e dal 2000 in molti paesi, in particolare in Germania, dove ci sono circa 100 sportelli, e in Pakistan, dove sino ad oggi ve ne sono oltre 300. In Sudafrica la prima ruota \u00e8 stata installata nel luglio 1999 presso la \"Door of Hope Children's Mission\" (\"Hole in the Wall\"), in una piccola chiesa della missione in Berea a Johannesburg.\nLa moderna ruota in Italia.\nLa legge italiana prevede il diritto alle donne di partorire in anonimato, di essere assistite in ospedale e di non essere perseguite se decidono di non riconoscere il figlio. I tribunali italiani non possono cercare di identificare il padre naturale mentre, per il diritto del neonato ad avere una famiglia, possono dichiararne lo stato di abbandono e mettere in atto le procedure per la sua adottabilit\u00e0. Tuttavia, a differenza dell'Italia, alcuni Paesi dell\u2019Europa continentale (Germania, Svizzera, Olanda e Spagna) riconoscono il diritto dell\u2019adottato adulto di accedere alle proprie origini familiari e genetiche.\nMalgrado le garanzie offerte dalla legge si verificano numerosi casi di abbandono neonatale, causati spesso dallo stato di clandestinit\u00e0 dei genitori che temono di essere scoperti e rimpatriati oltre che dalle loro condizioni economiche e sociali che non permettono loro di allevare i figli. Da questa situazione \u00e8 nata la necessit\u00e0 di ripristinare nuovamente la \"ruota degli esposti\" in forme pi\u00f9 avanzate dal punto di vista tecnologico e sanitario. Il 6 dicembre 2006 presso l'ospedale \"Policlinico Casilino\" di Roma ha preso a funzionare un presidio denominato \"Non abbandonarlo, affidalo a noi\". Come le antiche \"ruote\", il presidio fornisce assistenza e soccorso ai neonati abbandonati, garantendo riservatezza e anonimato alle madri che, per ignoranza o per altri motivi, non vogliano affidarsi alle garanzie offerte dalla legge."}
{"id": "2018143", "revid": "729019", "url": "https://it.wikipedia.org/wiki?curid=2018143", "title": "Federico Martini", "text": "Fu senatore del Regno d'Italia nella XVIII legislatura.\nBiografia.\nNel 1860 comand\u00f2 la pirofregata Ettore Fieramosca, recandosi nelle acque di Gaeta per informare i capi delle forze navali estere col\u00e0 ancorate su un eventuale attacco di quella piazzaforte da parte dei Sardi, ma dovette fermarsi alle foci del Volturno per l'opposizione del Viceammiraglio francese Barbier de Tinan avendo il compito di scandagliare la foce del Garigliano."}
{"id": "2018151", "revid": "1776051", "url": "https://it.wikipedia.org/wiki?curid=2018151", "title": "Tommaso Martini (senatore)", "text": "Fu senatore del Regno d'Italia nella XVIII legislatura."}
{"id": "2018152", "revid": "2063781", "url": "https://it.wikipedia.org/wiki?curid=2018152", "title": "Romanzo a chiave", "text": "Un romanzo a chiave (in lingua francese roman \u00e0 clef o roman \u00e0 cl\u00e9) \u00e8 un romanzo che verte attorno a personaggi reali o a fatti realmente accaduti, ma descritti alterandone dei dettagli, in modo da renderli irriconoscibili (ad esempio, attraverso l'uso di nomi fittizi).\nLa \"chiave\" \u00e8 quel mezzo che permette di eliminare la facciata di finzione narrativa e di identificare i referenti. Essa pu\u00f2 essere fornita separatamente, ad esempio nella forma di una guida al testo scritta dall'autore, o pu\u00f2 trovarsi nascosta nel testo, ad esempio nell'epigrafe.\nRagioni.\nLe ragioni per cui un autore potrebbe scegliere la forma del romanzo a chiave possono essere:\nUtilizzo nel teatro e nel cinema.\nSin dalle sue origini la tecnica del romanzo a chiave \u00e8 stata usata anche nel teatro e nel cinema. Tra gli esempi ricordiamo:"}
{"id": "2018155", "revid": "302644", "url": "https://it.wikipedia.org/wiki?curid=2018155", "title": "Eric Blair", "text": ""}
{"id": "2018156", "revid": "62004", "url": "https://it.wikipedia.org/wiki?curid=2018156", "title": "Campionati del mondo di ciclismo su strada 1992", "text": "I Campionati del mondo di ciclismo su strada 1992 si disputarono a Benidorm in Spagna.\nFurono assegnati solo due titoli:\nI titoli della prova in linea maschile Dilettanti e della prova in linea femminile vennero assegnati nei Giochi della XXV Olimpiade."}
{"id": "2018157", "revid": "6923", "url": "https://it.wikipedia.org/wiki?curid=2018157", "title": "Sviluppo di Windows NT 3.5x", "text": "Microsoft Daytona \u00e8 il nome in codice dato a due versioni di Windows NT: Windows NT 3.5 e Windows NT 3.51.\nStoria.\nQualche mese dopo il rilascio di Windows NT 3.1 Microsoft ha incominciato a lavorare alla nuova versione di Windows NT.\nMicrosoft ha cercato di alleggerire il pi\u00f9 possibile il sistema operativo, soprattutto la memoria richiesta (che sarebbe dovuta scendere dai 4 MB agli 8 MB rispetto alla versione precedente), e di aumentare le performance rispetto alla precedente versione, definita lenta e pesante. La prima demo pubblica \u00e8 stata pubblicata il 4 aprile 1994.\nDaytona avrebbe dovuto supportare il Dynamic Host Configuration Protocol e il PCI bus. Inoltre, avrebbe dovuto garantire una maggiore interoperabilit\u00e0 con Novell NetWare.\nIl nome Daytona fu scelto in riferimento alla gara automobilistica Daytona 500 perch\u00e9 \u00e8 l\u00ec che si farebbe qualcosa ad alta velocit\u00e0."}
{"id": "2018158", "revid": "600229", "url": "https://it.wikipedia.org/wiki?curid=2018158", "title": "Moltiplicazione (musica)", "text": "In musica, la moltiplicazione modulo 12 \u00e8 un'operazione di base, che pu\u00f2 essere effettuata su insiemi di note. Nel contesto della dodecafonia ci sono relativamente pochi valori rispetto ai quali si pu\u00f2 moltiplicare una successione di dodici note distinte per ottenerne ancora dodici.\nPonendo la forma principale, vale a dire non alterata, come P0, la moltiplicazione viene indicata come M\"x\", dove \"x\" \u00e8 il moltiplicatore:\nCome per gli altri operatori di composizione, la moltiplicazione viene effettuata e poi eventualmente trasposta per far ritornare tutti i suoni nell'ottava.\nP0 = M10, I0 = M110, M70=I(M50). Quindi per la forma non trasposta, si ha:\nI numeri pari rimangono immutati da M7, mentre i dispari vengono trasposti da un tritono.\nLa scala cromatica pu\u00f2 essere trasformata nel circolo delle quarte con M5, e nel circolo delle quinte con M7."}
{"id": "2018161", "revid": "262457", "url": "https://it.wikipedia.org/wiki?curid=2018161", "title": "Zen S\u014dt\u014d", "text": ""}
{"id": "2018162", "revid": "1546219", "url": "https://it.wikipedia.org/wiki?curid=2018162", "title": "Alpi del Monviso", "text": "Le Alpi del Monviso (dette anche \"Alpi Cozie meridionali\") sono una sottosezione delle Alpi Cozie, di cui costituiscono la parte pi\u00f9 meridionale dal colle della Maddalena fino al colle della Croce, prendendo il nome dal Monviso, la vetta pi\u00f9 alta e caratteristica della sezione.\nDelimitazione.\nConfinano:\nRuotando in senso orario i limiti geografici sono: Colle della Maddalena, torrente Ubayette, Valle dell'Ubaye, Lago di Serre-Pon\u00e7on, fiume Durance, torrente Guil, Colle della Croce, Val Pellice, Pianura Padana, Saluzzo, Cuneo, Valle Stura di Demonte, Colle della Maddalena.\nSuddivisione.\nSecondo la SOIUSA le Alpi del Monviso sono a loro volta suddivise in tre supergruppi, nove gruppi e 22 sottogruppi:\nIl supergruppo Gruppo del Monviso in senso ampio raccoglie la parte delle Alpi del Monviso a nord della Valle Varaita e del Colle dell'Agnello. Il supergruppo Catena del Parpaillon raccoglie le montagne ad occidente del Col Tronchet tra la Valle dell'Ubaye e la valle del Guil. Infine il supergruppo Gruppo del Chambeyron in senso ampio raccoglie la parte restante delle Alpi del Monviso.\nVette.\nLe vette principali delle Alpi del Monviso sono:"}
{"id": "2018163", "revid": "1543377", "url": "https://it.wikipedia.org/wiki?curid=2018163", "title": "Campionati del mondo di ciclismo su strada 1991", "text": "I Campionati del mondo di ciclismo su strada 1991 si disputarono a Stoccarda in Germania.\nFurono assegnati cinque titoli:"}
{"id": "2018168", "revid": "108861675", "url": "https://it.wikipedia.org/wiki?curid=2018168", "title": "Nazionali di pallavolo maschile asiatiche e oceaniane", "text": "Le nazionali di pallavolo maschile asiatiche e oceaniane sono squadre nazionali poste sotto l'egida della AVC: queste nazionali partecipano sia agli eventi continentali organizzati dall'AVC sia a quelli organizzati dall'FIVB.\nTutte le nazionali appartengono geograficamente all'Asia e all'continente oceaniano. Data la grossa quantit\u00e0 di squadre queste sono state divise in 5 categorie a seconda della zona di provenienza.\nTra le squadre pi\u00f9 titolate la Cina e il Giappone, mentre in secondo piano la Corea del Sud, l'Iran e la Thailandia. Il resto delle squadre si trovano nelle zone basse del ranking mondiale o addirittura non sono inserite."}
{"id": "2018171", "revid": "62004", "url": "https://it.wikipedia.org/wiki?curid=2018171", "title": "Campionati del mondo di ciclismo su strada 1990", "text": "I campionati del mondo di ciclismo su strada 1990 si disputarono a Utsunomiya, in Giappone, tra il 29 agosto e il 2 settembre 1990. Si tratt\u00f2 della prima edizione dei campionati tenuta in Asia.\nFurono assegnati cinque titoli, quelli individuali in linea nelle categorie femminile, maschile Dilettanti e maschile Professionisti, e quelli della cronometro a squadre femminile e maschile Dilettanti."}
{"id": "2018181", "revid": "1305772", "url": "https://it.wikipedia.org/wiki?curid=2018181", "title": "Nazionali di pallavolo maschile sudamericane", "text": "Le nazionali di pallavolo maschili sudamericane sono le 12 nazionali poste sotto l'egida della CSV: le nazionali partecipano al campionato sudamericano di pallavolo, ai tornei organizzati dall'FIVB e una sola squadra partecipa al World Grand Prix.\nTra le 12 nazionali attualmente la pi\u00f9 quotata \u00e8 il Brasile, prima nel ranking mondiale: le altre squadre sono tutte fuori dalla top ten. Oltre al Brasile, degna di nota la nazionale dell'Argentina e il Venezuela."}
{"id": "2018185", "revid": "1543377", "url": "https://it.wikipedia.org/wiki?curid=2018185", "title": "Campionati del mondo di ciclismo su strada 1989", "text": "I Campionati del mondo di ciclismo su strada 1989 si disputarono a Chamb\u00e9ry in Francia.\nFurono assegnati cinque titoli:"}
{"id": "2018186", "revid": "1154737", "url": "https://it.wikipedia.org/wiki?curid=2018186", "title": "Alpi del Monginevro", "text": "Le Alpi del Monginevro (dette anche \"Alpi Cozie centrali\") sono una sottosezione delle Alpi Cozie. Costituiscono la parte centrale delle Alpi Cozie dal colle della Croce fino al colle del Monginevro. Prendono il nome dal colle del Monginevro, colle che le individua principalmente. Sono collocate in Italia (provincia di Torino in Piemonte) ed in Francia (Alte Alpi). \nDelimitazione.\nConfinano:\nRuotando in senso orario i limiti geografici sono: Colle del Monginevro, Val di Susa, Pianura padana, Val Pellice, Colle della Croce, Valle del Guil, valle della Durance, Colle del Monginevro.\nSuddivisione.\nSecondo la SOIUSA le Alpi del Monginevro sono a loro volta suddivise in due supergruppi, sei gruppi e 12 sottogruppi:\nIl primo supergruppo: Catena Bucie-Grand Queyron-Orsiera comprende la parte orientale delle Alpi del Monginevro ed \u00e8 collocato principalmente in Italia; il secondo supergruppo: Catena Bric Froid-Rochebrune-Beal Traversier comprende la parte occidentale ed \u00e8 collocato particolarmente in Francia. La linea di demarcazione tra i due supergruppi \u00e8 formata dal torrente Ripa e dal Col Mayt\nVette.\nLe vette principali delle Alpi del Monginevro sono:\nRifugi.\nPer facilitare l'escursionismo e la salita alle vette nelle Alpi del Monginevro sono presenti diversi rifugi:"}
{"id": "2018189", "revid": "283141", "url": "https://it.wikipedia.org/wiki?curid=2018189", "title": "Parallelizzazione automatica", "text": "In informatica la parallelizzazione automatica, o autoparallelizzazione, si riferisce alla conversione automatica da parte di compilatori di codice sequenziale in codice multi-threaded o vettoriale, o entrambi, in modo da utilizzare contemporaneamente tutte le unit\u00e0 di calcolo dei processori multi-core. \nQuesta operazione serve dunque ad incrementare le prestazioni in termini di conversione di codice in forma parallelizzata eliminando l'onere al programmatore di dover tenere conto di tutte le variabili che intervengono nella parallelizzazione manuale. Nonostante questa tecnica sia in sviluppo da un decennio, la completa parallelizzazione automatica resta una delle operazioni pi\u00f9 complesse che un parser o una macchina virtuale devono eventualmente eseguire.\nDescrizione.\nQuesta tecnica si concentra in particolare sui cicli, dato che questi occupano la CPU per un lungo tempo e compiono operazioni che spesso possono essere eseguite in modo parallelo. La parallelizzazione automatica, in questo caso, tenta di dividere due cicli in modo da lanciarli in esecuzione contemporaneamente su due CPU.\nTecniche.\nIl compilatore in genere analizza il codice in due passate per poter rispondere alle seguenti domande:\nUna prima analisi del compilatore esegue il controllo delle dipendenze, in modo da capire quale ciclo pu\u00f2 essere separato dagli altri ed eseguito in modo indipendente. Una delle variabili difficili da considerare in questa fase \u00e8 la condivisione della memoria primaria.\nLa seconda scansione invece cerca di capire quali cicli \u00e8 effettivamente utile separare. La creazione di un thread crea inevitabilmente dell'overhead, una perdita di tempo che se il ciclo si rivela troppo breve pu\u00f2 ridurre considerevolmente il tempo di esecuzione globale. Questa fase \u00e8 molto complessa da eseguire a priori, in quanto \u00e8 difficile sapere quanto lungo sar\u00e0 il ciclo prima che questo sia effettivamente eseguito. Il compito \u00e8 invece facilitato alle macchine virtuali, in quanto queste possono basarsi sulla storia passata del comportamento del codice."}
{"id": "2018190", "revid": "729019", "url": "https://it.wikipedia.org/wiki?curid=2018190", "title": "Stazione di Asti", "text": "La stazione di Asti \u00e8 la stazione ferroviaria che serve la citt\u00e0 piemontese di Asti.\nEssa \u00e8 posta sulla linea Torino-Genova, ed \u00e8 punto d'origine delle linee per Acqui Terme, per Castagnole, per Chivasso e per Mortara.\nStoria.\n La stazione \u00e8 stata inaugurata nel 1850.\nNel 1997 il deposito locomotive annesso alla stazione venne declassato a rimessa.\nStrutture e impianti.\nLa stazione, gestita da Rete Ferroviaria Italiana dispone di un fabbricato viaggiatori che si compone di tre corpi, distinti fra loro, collegati da una galleria in vetro. Il corpo centrale \u00e8 strutturato su due livelli di cui soltanto il piano terra \u00e8 aperto al pubblico. \nLe gallerie in vetro ospitano alcuni servizi commerciali e collegano il corpo centrale ai due laterali; questi due edifici sono molto simili fra loro: si tratta di due strutture su due livelli in muratura, tinteggiati di bianco e di pianta rettangolare.\nLa stazione dispone di uno scalo merci ed era dotata di un deposito locomotive dotato di piattaforma girevole. \u00c8 inoltre presente un centro per la manutenzione dei locomotori della Siemens.\nIl piazzale si compone di nove binari destinati al trasporto passeggeri e merci:\nTutti i binari, salvo il 4 e il 9, sono dotati di banchina, protetti da una lunga pensilina in ferro battuto e collegati fra loro da un sottopassaggio e ascensore.\nSono inoltre presenti numerosi altri binari, non elettrificati, dedicati al servizio merci.\nNel 2006 vennero condotti alcuni lavori di ristrutturazione che riguardarono il fabbricato viaggiatori e il piazzale antistante.\nServizi.\nLa stazione, le cui aree commerciali sono gestite da Centostazioni, offre i seguenti servizi:\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con la Regione Piemonte e da collegamenti a lunga percorrenza.\nLa stazione \u00e8 frequentata da circa 6 milioni di passeggeri annui.\nInterscambi.\nNel piazzale antistante il fabbricato viaggiatori sono presenti capolinea e fermate degli autoservizi urbani ASP e suburbani GTT e ARFEA, oltre che ai taxi."}
{"id": "2018197", "revid": "19427417", "url": "https://it.wikipedia.org/wiki?curid=2018197", "title": "Final fantasy 13", "text": ""}
{"id": "2018200", "revid": "125325204", "url": "https://it.wikipedia.org/wiki?curid=2018200", "title": "Ginocchio valgo", "text": "Per ginocchio valgo si intende una deviazione del ginocchio rispetto all'asse tra femore e tibia che forma un angolo ottuso aperto lateralmente verso l'esterno del corpo. Questo paramorfismo \u00e8 anche detto ginocchia a x, perch\u00e9 queste ultime tendono ad avvicinarsi internamente, formando appunto una x. Al contrario, nella deformazione detta ginocchio varo la deviazione forma un angolo ottuso aperto verso l'interno del corpo.\nEpidemiologia.\nDi manifestazione non comune, la deformit\u00e0 si riscontra soprattutto nei bambini, ma solitamente il difetto viene corretto senza bisogno di alcun intervento prima dei 9 anni.\nManifestazioni.\nLa deformit\u00e0 \u00e8 dovuta alla tibia che distalmente si allontana dal piano sagittale mediano. Fra le manifestazioni associate, spesso si riscontra la coxa vara, ovvero un'anomalia collegata dell'anca dove anch'essa mostra la stessa deformit\u00e0. Pi\u00f9 raramente si incontrano sindromi come la displasia metafisiaria. Risulta ostacolato il passo della persona. Fra le varie cause \u00e8 stata riscontrata una correlazione con l'obesit\u00e0.\nTerapia.\nIl trattamento nei casi pi\u00f9 gravi \u00e8 soltanto chirurgico."}
{"id": "2018206", "revid": "1305772", "url": "https://it.wikipedia.org/wiki?curid=2018206", "title": "Nazionali di pallavolo maschile africane", "text": "Le nazionali di pallavolo maschile africane sono le 53 nazionali poste sotto l'egida della CAVB ed appartengono geograficamente tutte al continente africano: queste nazionali possono partecipare a tutte le competizioni organizzate sia dalla CAVB, come i campionati continentali, sia dall'FIVB.\nLe nazionali africane non sono mai riuscite ad imporsi in alcuna competizione extra-continentale.\nAttualmente nessuna squadra si trova nella top-ten del ranking mondiale: infatti la prima squadra, l'Egitto, si trova al 15\u00ba posto. Tra le nazionali pi\u00f9 rappresentative oltre al gi\u00e0 citato Egitto, il Camerun, il Sudafrica e la Tunisia."}
{"id": "2018207", "revid": "767487", "url": "https://it.wikipedia.org/wiki?curid=2018207", "title": "Il ritorno dei giocattoli assassini", "text": "Il ritorno dei giocattoli assassini (\"Puppet Master 4: The Demon\") \u00e8 un film del 1993 diretto da Jeff Burr, quarto capitolo della saga di film horror Puppet Master.\nIl film \u00e8 il quarto capitolo della saga di \"Puppet Master\", nonostante il titolo italiano lo faccia apparire come il sequel di \"Giocattoli assassini\" (\"Dollman vs. Demonic Toys\", secondo capitolo della saga di \"Demonic Toys\").\nTrama.\nL'elisir che rende vivi i pupazzi \u00e8 ora in mano del protagonista Andre Toulon, dopo che gli \u00e8 stato donato da un mago chiamato Afzel. Il problema \u00e8 che Afzel lo ha rubato ad un demone chiamato Sutek. Sutek, aiutato dai suoi spaventosi seguaci, si scatena contro coloro che si stanno avvicinando alla verit\u00e0 dell'elisir di vita. Sutek per\u00f2 deve fare i conti anche con Rick, la sua fidanzata e i suoi nuovi amici risvegliati: i pupazzi..."}
{"id": "2018209", "revid": "302644", "url": "https://it.wikipedia.org/wiki?curid=2018209", "title": "Carrera Mexico", "text": ""}
{"id": "2018212", "revid": "123082239", "url": "https://it.wikipedia.org/wiki?curid=2018212", "title": "Alpi del Moncenisio", "text": "Le Alpi del Moncenisio (dette anche \"Alpi Cozie settentrionali\") sono una sottosezione delle Alpi Cozie. Costituiscono la parte settentrionale delle Alpi Cozie dal colle del Monginevro fino al colle del Moncenisio. A sud confinano con le Alpi del Monginevro e a nord con le Alpi Graie. Prendono il nome dal colle del Moncenisio, colle che le individua principalmente. La vetta pi\u00f9 alta del massiccio \u00e8 il Pierre Menue (detto anche \"Aiguille de Scolette\" - 3.506\u00a0m).\nDelimitazioni.\nConfinano:\nRuotando in senso orario i limiti geografici sono: Colle del Moncenisio, Val Cenischia, Val di Susa, Colle del Monginevro, fiume Durance, torrente Guisane, Colle del Galibier, torrente Valloirette, fiume Arc, Colle del Moncenisio.\nSuddivisione.\nSecondo la SOIUSA le Alpi del Moncenisio sono a loro volta suddivise in due supergruppi, sei gruppi e 15 sottogruppi:\nIl primo supergruppo raccoglie la parte occidentali delle Alpi del Moncenisio mentre il secondo la parte orientale. La linea di demarcazione \u00e8 costituita dal torrente Dora di Bardonecchia, la Valle Stretta, il Colle di Valle Stretta e Modane.\nVette.\nLe vette principali delle Alpi del Moncenisio sono:\nRifugi.\nPer facilitare l'escursionismo e la salita alle vette le Alpi del Moncenisio dispongono di diversi rifugi:"}
{"id": "2018214", "revid": "24443", "url": "https://it.wikipedia.org/wiki?curid=2018214", "title": "Alpi Cozie settentrionali", "text": ""}
{"id": "2018215", "revid": "24443", "url": "https://it.wikipedia.org/wiki?curid=2018215", "title": "Alpi Cozie centrali", "text": ""}
{"id": "2018217", "revid": "24443", "url": "https://it.wikipedia.org/wiki?curid=2018217", "title": "Alpi Cozie meridionali", "text": ""}
{"id": "2018222", "revid": "2085945", "url": "https://it.wikipedia.org/wiki?curid=2018222", "title": "Doug Moench", "text": "\u00c8 noto principalmente per le sceneggiature di storie di Batman pubblicate da DC Comics.\nBiografia.\nMoench \"inizi\u00f2\" la carriera con una strip realizzata ai tempi delle elementari, \"My Dog Sandy\". Professionalmente, inizi\u00f2 a scrivere recensioni su film e musica per il \"Chicago Sun-Times\".\nTrasferitosi a New York, collabor\u00f2 con DC Comics, Marvel Comics, Dark Horse Comics, e altre piccole case editrici.\nPer la Marvel, Moench ha creato dozzine di personaggi, tra cui Moon Knight, e ha realizzato, con Paul Gulacy, \"Shang-Chi: Master of Kung Fu\", \"Six from Sirius\", \"Slash Maraud\" e \"S.C.I. Spy\". I due hanno inoltre lavorato su alcuni progetti con i personaggi di Batman, Conan il barbaro e James Bond.\nMoench \u00e8 principalmente noto per le centinaia di sceneggiature concepite per \"Batman\" e per le collane Elseworlds, fra cui l'inedito accostamento dell'Uomo Pipistrello con Dracula nella trilogia realizzata in collaborazione con Kelley Jones. Con la DC, ha spesso lavorato con Chuck Dixon, Graham Nolan, Kelley Jones e John Beatty.\nVita privata.\nMoench ha una moglie, Debra, e un figlio, Derek; i tre vivono in Pennsylvania.\nRiconoscimenti.\nMoench ha ricevuto:"}
{"id": "2018227", "revid": "287204", "url": "https://it.wikipedia.org/wiki?curid=2018227", "title": "Naga", "text": ""}
{"id": "2018232", "revid": "767487", "url": "https://it.wikipedia.org/wiki?curid=2018232", "title": "Giocattoli assassini - Scontro finale", "text": "Giocattoli assassini - Scontro finale (\"Puppet Master 5: The Final Chapter\") \u00e8 un film del 1994 diretto da Jeff Burr.\nIl film \u00e8 il quinto capitolo della saga di \"Puppet Master\", sequel di \"Il ritorno dei giocattoli assassini\" (\"Puppet Master 4: The Demon\"). Come per il precedente capitolo, il titolo italiano tenta di ricollegarlo a \"Giocattoli assassini\" (\"Dollman vs. Demonic Toys\"), secondo capitolo della saga di \"Demonic Toys\".\nTrama.\nRick Myers deve confrontarsi con Sutek ed i suoi seguaci. Si ritroveranno tutti per combattere ed il resto del film sar\u00e0 identico al quarto film."}
{"id": "2018237", "revid": "110157", "url": "https://it.wikipedia.org/wiki?curid=2018237", "title": "B\u00e1csszentgy\u00f6rgy", "text": "B\u00e1csszentgy\u00f6rgy \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 159 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 87,2% degli abitanti \u00e8 di etnia ungherese, il 4,1% di etnia tedesca e il 4,1% di etnia croata"}
{"id": "2018238", "revid": "599013", "url": "https://it.wikipedia.org/wiki?curid=2018238", "title": "Campusantu Vezzu", "text": "Su Campusantu Vezzu \u00e8 il sito, ubicato poco fuori dal centro di Orani, dove sorgono i ruderi della chiesa di Sant'Andrea e la sua torre campanaria, detta \"Torre aragonese\". Il nome \"campusantu vezzu\" o \"vetzu\" (cimitero vecchio, in italiano), si deve al fatto che la chiesa in rovina venne utilizzata come cimitero nel corso del XIX secolo.\nStoria.\nLa chiesa dedicata a sant'Andrea apostolo, antica parrocchiale di Orani, venne eretta a partire dal XVI secolo in stile gotico catalano, anche se la sua fondazione risale probabilmente a un'epoca precedente. L'edificio \u00e8 per la prima volta menzionato nel 1539, nel resoconto della visita pastorale compiuta dal vescovo di Alghero Durante dei Duranti. Da questo documento si evince che la chiesa era in fase di costruzione, ancora priva del campanile, costruito nella seconda meta del '500. I documenti relativi a successive visite pastorali (quella del 1543 di monsignor Pietro Vaguer o quella del 1608 di Niccol\u00f2 Cannavera), testimoniano il progressivo arricchimento della chiesa parrocchiale, con l'aggiunta di arredi e cappelle, costruite sotto il patronato delle famiglie benestanti di Orani. Il declino dell'edificio comincia alla fine del XVIII secolo. Nel 1815 la chiesa parrocchiale risulta inagibile, in quanto le cresime vennero amministrate nella Chiesa del Rosario. Nel 1816 venne abbattuto il tetto, pericolante. Nel 1835 Sant'Andrea risulta in stato di rudere, mentre dal resoconto della visita pastorale di monsignor Eliseo Giordano del 1884 si conosce che la chiesa diroccata veniva utilizzata come camposanto; in quell'anno infatti il vescovo visit\u00f2, altre all'oratorio del nuovo cimitero, anche il \"campusantu vezzu\" nei ruderi dell'ex chiesa parrocchiale. Recenti lavori di restauro hanno interessato la torre e i ruderi della chiesa, mentre nel 2004 l'area \u00e8 stata oggetto di una campagna di scavi secondo i metodi dell'archeologia medievale.\nDescrizione.\nCi\u00f2 che resta dell'ex parrocchiale di Orani \u00e8 costituito dalla notevole torre campanaria, dalla facciata, alcune mura e arcate dell'area absidale e porzioni di cappelle laterali. La torre, in trachite, \u00e8 a canna quadrata, culminante nella guglia piramidale dal profilo seghettato (dovuto alle caratteristiche sporgenze trachitiche). La parte alta del campanile, dove si aprono monofore ad arco ogivale, \u00e8 ornata da archetti pensili.\nLa facciata, che originariamente si presentava a capanna, venne successivamente dotata di un coronamento piatto ornato da merlature. Vi si aprono tre portali (quello destro \u00e8 tamponato), sormontati da altrettante aperture rettangolari. Il portale centrale presenta stipiti e architrave modanati, entro paraste in trachite rosa che reggono la trabeazione, sopra la quale \u00e8 un timpano. All'interno del timpano \u00e8 un bassorilievo raffigurante la croce greca di sant'Andrea.\nSi ipotizza che la pianta della chiesa fosse a croce greca. Le cappelle laterali conservatesi si presentano in parte voltate a botte e in parte con volta a crociera, come quelle ai lati del presbiterio. "}
{"id": "2018239", "revid": "354397", "url": "https://it.wikipedia.org/wiki?curid=2018239", "title": "Trifluoruro di azoto", "text": "Il trifluoruro di azoto, la cui formula bruta \u00e8 NF3, \u00e8 un composto binario gassoso composto da azoto e fluoro. In questo composto l'azoto \u00e8 trivalente e il fluoro \u00e8 monovalente. \u00c8 una sostanza utilizzata nella fabbricazione di televisori a schermo piatto.\nCaratteristiche chimico-fisiche.\nIl trifluoruro di azoto \u00e8 un gas incolore ed inodore che si ottiene per elettrolisi del fluoruro di ammonio in acido fluoridrico anidro oppure per azione di fluoro molecolare in eccesso di ammoniaca in presenza di catalizzatore di rame.\nLa sua struttura ha geometria piramidale. \u00c8 un gas poco reattivo che non viene attaccato dall'acqua o da soluzioni di acidi e basi.\nIl trifluoruro di azoto non mostra tendenza ad agire da base, per quanto sia noto lo ione NF4+ ed anche la specie ONF3 (isoelettronica della precedente e dotata di una certa stabilit\u00e0).\nNF3 + 2 F2 + SbF3 \u2192 [NF4]+[SbF6]-\n2 NF3 + O2 \u2192 2 ONF3\nAd alte temperature si comporta da fluorurante; ad esempio metalli come Cu, As, Sb e Bi possono essere fluorurati per dare i corrispondenti fluoruri; ne \u00e8 un esempio la seguente reazione:\n2 NF3 + 2 Cu \u2192 N2F4 + 2 CuF\nProblemi ambientali.\nDurante la produzione circa il 2\u00f73% di NF3 non viene ricatturato. Esso si disperde quindi nell'atmosfera; poich\u00e9 una molecola di NF3 ha un potenziale di effetto serra 17.200 volte superiore a quello dell'anidride carbonica, anche questa quantit\u00e0 ridotta ha un rilevante effetto sull'ambiente."}
{"id": "2018240", "revid": "51323", "url": "https://it.wikipedia.org/wiki?curid=2018240", "title": "Stanley B. Prusiner", "text": ""}
{"id": "2018242", "revid": "51323", "url": "https://it.wikipedia.org/wiki?curid=2018242", "title": "Rolf M. Zinkernagel", "text": ""}
{"id": "2018243", "revid": "51323", "url": "https://it.wikipedia.org/wiki?curid=2018243", "title": "Rolf Martin Zinkernagel", "text": ""}
{"id": "2018246", "revid": "51323", "url": "https://it.wikipedia.org/wiki?curid=2018246", "title": "Stanley Ben Prusiner", "text": ""}
{"id": "2018252", "revid": "192323", "url": "https://it.wikipedia.org/wiki?curid=2018252", "title": "MPLS-TP", "text": ""}
{"id": "2018259", "revid": "110157", "url": "https://it.wikipedia.org/wiki?curid=2018259", "title": "Niobio titanio", "text": "Il niobio titanio \u00e8 una lega metallica dalle interessanti propriet\u00e0 superconduttive. \nIl niobio e il titanio, presi singolarmente, sono gi\u00e0 di per s\u00e9 materiali superconduttori. In particolare il niobio \u00e8 il migliore elemento superconduttore, con una temperatura critica di circa 9.3 K, mentre quella del titanio \u00e8 di circa 0.39 K. Le loro leghe di varia composizione formano un continuo di materiali superconduttori di tipo II con diverse caratteristiche. \nPer quanto riguarda la temperatura critica, la migliore risulta quella composta al 75% in peso di niobio, che raggiunge una formula_1 pari a 10.1 K. Dati i pesi atomici dei due elementi, tale composto contiene un 39% di atomi di titanio e un 61% di atomi di niobio.\nPer quanto riguarda il campo critico, il composto al 44% in titanio \u00e8 quello che d\u00e0 i risultati migliori, in quanto \u00e8 caratterizzato da un campo critico superiore di circa 15 T a 0 K.\nIl niobio titanio, a differenza di altri materiali superconduttori come il niobio-3 stagno, ha la qualit\u00e0 di essere piuttosto insensibile alla deformazione meccanica alla quale pu\u00f2 essere soggetto in fase di fabbricazione dei conduttori o in opera.\nFabbricazione dei conduttori.\nPer produrre dei conduttori di niobio titanio si utilizza un processo di estrusione in una matrice di rame o di cupronichel. Si parte da alcune billette dal diametro di una decina di centimetri, che attraverso due fasi di estrusione seguite da trafilatura a freddo e trattamenti termici a caldo vengono portate a un diametro complessivo inferiore al millimetro. A seconda delle applicazioni, cio\u00e8 delle densit\u00e0 di corrente che si vogliono ottenere, il filo alla fine pu\u00f2 contenere da poche decine o centinaia a svariate migliaia di filamenti. \nApplicazioni.\nCavi di niobio titanio sono utilizzati nei magneti superconduttori presenti nel LHC del CERN e sono previsti anche nel progetto ITER sulla fusione nucleare. Per quanto riguarda quest'ultimo, saranno realizzati in niobio titanio i conduttori dei 6 magneti del campo poloidale e i 18 avvolgimenti di correzione."}
{"id": "2018260", "revid": "33689", "url": "https://it.wikipedia.org/wiki?curid=2018260", "title": "Gorf", "text": "Gorf (acronimo di \"Galactic Orbiting Robot Force\") \u00e8 un videogioco pubblicato nel 1981 dalla Midway Games.\nPubblicato dapprima in versione coin-op, \u00e8 stato reso disponibile anche per vari home computer, tra cui il Commodore 64, il Commodore Vic-20 e anche console come l'Atari 5200.\n\u00c8 un videogioco storicamente importante in quanto primo ad aver presentato livelli di gioco sostanzialmente diversi tra loro.\nModalit\u00e0 di gioco.\nIl giocatore manovra una sorta di spazioplano in grado di muoversi nella parte bassa dello schermo, in misura minore anche verticalmente, ed esplodere colpi verso l'alto. Non c'\u00e8 una cadenza di fuoco massima, il giocatore pu\u00f2 sparare a volont\u00e0, ma ci pu\u00f2 essere un solo colpo alla volta in gioco: quando si spara, se il colpo precedente sta ancora viaggiando, sparisce.\nL'obiettivo \u00e8 abbattere le forze Gorfiane nella parte alta dello schermo, che si presentano in modalit\u00e0 diverse nei cinque livelli di gioco:\nNon c'\u00e8 possibilit\u00e0 di scelta del livello, vanno giocati nell'ordine previsto. Terminato il quinto livello, si \u00e8 promossi al grado superiore, e il gioco riprende dal primo livello con difficolt\u00e0 sempre crescente.\nLe qualifiche di gioco sono:\nCaratteristiche dell'arcade.\n\u00c8 stato uno dei primi videogiochi a fare utilizzo di un chip di tipo sintetizzatore vocale.\n\u00c8 stato pubblicato con cabinato sia di tipo verticale che \"cocktail\".\nAspetti tecnici della versione coin-op.\nIl set di schede logiche consiste in tutti e due i casi in sei schede contenute in un contenitore metallico e collegate tra di loro mediante una scheda \"bus\" chiamata \"Comm.Mother board\". Vi sono poi, esterne, due schede pi\u00f9 piccole aventi le funzioni di scheda video e amplificatore audio.\nL'hardware porta il nome di \"Astrocade\" ed \u00e8 molto simile a quello usato da \"Wizard of Wor\": quattro di queste schede (pattern, cpu e le due ram) sono persino intercambiabili tra i due titoli.\nIl gioco non rispetta lo standard jamma.\nSintetizzatore vocale.\nIl gioco arcade era notevole anche perch\u00e9 pu\u00f2 pronunciare venticinque diverse frasi in inglese per stuzzicare il giocatore.\nDurante la partita e l\"'Attract mode\" (demo mentre nessuno gioca) pronuncia frasi come \u00abInsert coin: I devour coins\u00bb (Inserire una moneta: io divoro monete) o \u00abGorfians take no prisoners!\u00bb (I Gorfiani non fanno prigionieri).\nL'effetto \u00e8 realizzato con il chip di sintesi vocale Votrax SC-01. Le ultime release dell'hardware del videogioco arcade montano una versione rivista e corretta, la SC-01A."}
{"id": "2018262", "revid": "767487", "url": "https://it.wikipedia.org/wiki?curid=2018262", "title": "Safari Sound Band", "text": "La Safari Sound Band \u00e8 uno dei pi\u00f9 importanti gruppi musicali hotel pop del Kenya.\nHanno inciso alcuni degli album di maggior successo internazionale della produzione discografica keniota, come \"The Best of African Songs\". Molti dei loro brani sono cover di classici della musica pop e hotel pop africana, come \"Malaika\" o \"Jambo Bwana\" (col titolo modificato in \"Jambo, Jambo\")."}
{"id": "2018263", "revid": "339392", "url": "https://it.wikipedia.org/wiki?curid=2018263", "title": "Radamantis", "text": ""}
{"id": "2018264", "revid": "1300668", "url": "https://it.wikipedia.org/wiki?curid=2018264", "title": "Shinkansen Serie 0", "text": "Lo Shinkansen Serie 0 \u00e8 un elettrotreno giapponese, a scartamento normale, per linee veloci (Shinkansen), in servizio presso le Ferrovie Nazionali Giapponesi e le compagnie ferroviarie JR Central e JR West. \u00c8 stato il primo treno ad alta velocit\u00e0 giapponese e a quel tempo il pi\u00f9 veloce al mondo in servizio regolare.\nStoria.\nLa serie 0, che inizialmente non era classificata, in quanto era l'unico modello di Shinkansen in servizio, entr\u00f2 in servizio il 1\u00ba ottobre 1964, poco prima delle Olimpiadi di T\u014dky\u014d 1964 sulla linea T\u014dkaid\u014d Shinkansen, in livrea bianca con fascia blu all'altezza dei finestrini.\nDiversamente dal resto della rete ferroviaria giapponese, a scartamento ridotto, le nuove linee veloci Shinkansen adottarono lo scartamento standard di 1435\u00a0mm.\nNegli ultimi anni i treni della serie 0 sono stati usati, in composizione da 6 carrozze, sui servizi Kodama della JR West tra Shin-\u014csaka e Hakata e sulla linea Hakata-Minami, che collega la stazione di Hakata con quella di Hakataminami, adiacente al deposito Shinkansen di Hakata.\nIl ritiro di tutti i treni serie 0 dal servizio regolare \u00e8 stato ultimato il 30 novembre 2008, dopo 44 anni di servizio senza incidenti o gravi ritardi; in questa occasione sono state programmate delle corse \"Hikari\" straordinarie per il 6, il 13 e il 14 dicembre 2008, per le quali i biglietti sono andati a ruba.\nCaratteristiche.\nTutti i convogli sono alimentati tramite linea elettrica aerea alla tensione di 25 kV, a corrente alternata a 60 Hertz. Ogni asse di ogni carrello \u00e8 equipaggiato con motori di trazione da 185\u00a0kW di potenza, che permettono al treno di raggiungere una velocit\u00e0 massima di 220\u00a0km/h.\nOriginariamente i convogli erano composti da 12 vagoni, ma ne furono assemblati anche da 16. Successivamente il numero di carrozze venne ridotto a 6, o anche a 4, per i servizi minori."}
{"id": "2018267", "revid": "2202806", "url": "https://it.wikipedia.org/wiki?curid=2018267", "title": "Andrea Zingoni", "text": "\u00c8 il fondatore di un gruppo storico di video e computer art, i Giovanotti Mondani Meccanici (GMM), e della casa di produzione T-Rex Digimation, nonch\u00e9 l'ideatore di numerosi cartoni animati tra cui Gino il Pollo, a cui presta la voce. \nBiografia.\nGli inizi.\nNel 1984 fonda, insieme con Antonio Glessi, i GMM. Nello stesso anno i GMM realizzano la prima comic strip digitale, pubblicata dalla rivista \"Frigidaire\". Oltre a scrivere le sceneggiature della strip, Zingoni crea i video, le installazioni, le performance del gruppo. Dal 1988 \u00e8 video jockey analogico della discoteca Tenax di Firenze. Per questa produce, con la sigla GMM, visual che rappresentano esperimenti di V-jaying artistico. Quello stesso materiale viene utilizzato nei rave party italiani e viene utilizzato per i video \"Electronic Mandala\" e \"Run, go, get out of here\" (1989) e l'installazione al Museo Pecci di Prato \"Tecnomaya in Infotown\" (1991). \nAnni novanta.\nNel 1991 realizza l'installazione interattiva \"Buddah Vision\", un esperimento di realt\u00e0 virtuale non immersiva. Nel 1992 cura l'installazione \"Silicon sounds for dusty actors\" per Taormina VIdeo. In questi anni Zingoni lavora anche nell'industria della moda con clienti come Gianfranco Ferr\u00e9, Pitti Immagine, Vivienne Westwood, Milano Vendemoda. Dal 1995, Zingoni incentra il suo lavoro sulla interattivit\u00e0 e la tecnologia. La cultura psichedelica degli anni sessanta \u00e8 alla base della collana di video \"Hacker Test\", di cui fa parte l'opera \"Jimi in the Space\". Dalla rappresentazione di paesaggi mentali, Zingoni passa alla realizzazione di spazi fisici dove lo spettatore pu\u00f2 sostare e vivere, come nella \"Psychedelic room\", progettata nel 1996 per il festival \"Starship\", organizzato insieme al filosofo e scrittore Franco Bolelli e al musicista Claudio Rocchi. Dal sodalizio con Bolelli nascono anche le collaborazioni alle tre edizioni del festival \"Frontiere\" (1998, 1999, 2000), eventi di cui cura l'architettura visuale e dove nascono l'installazione \"Adamo e Eva\" e gli \"e-Movie\". Nel 1998 cura la regia e fa parte del Comitato Scientifico del CD-ROM \"1968, Una rivoluzione mondiale\", progetto editoriale europeo di Manifesto Libri e Le Monde. Nel febbraio del 1995 inventa il personaggio di Gino il pollo come portavoce virtuale dei Giovanotti Mondani Meccanici. Nel 1999 viene pubblicato il libro \"Gino The Chicken - Le mirabolanti avventure del primo pollo perso nella rete\" (Castelvecchi Editore).\nAnni 2000.\nDopo essere stato ospite della rivista underground \"Re Nudo\", nel 2000 Gino il Pollo approda alla rivista \"Linus\", dove le sue avventure vengono illustrate da diversi disegnatori (Davide Cal\u00ec, Danilo Maramotti, Joshua Held). Nel 2001 inizia la sua collaborazione con My-Tv, web tv italiana di cui diventa direttore artistico. Insieme a Joshua Held, che lo disegna e lo anima, trasforma Gino in un web cartoon. Il video \"Tu' vuo' fa' o talebano\", rivisitazione di uno dei brani pi\u00f9 noti di Renato Carosone, diventa un fenomeno virale. Nel 2002, per My-Tv, con le illustrazioni del collettivo Malleus, progetta e realizza la miniserie in flash animation \"Princess Angela\", una rockstar che combatte i crimini sessuali contro le donne. Del 2002 \u00e8 la miniserie \"Wonderland Simphonyes\", in flash animation su base fotografica, che esplora temi di politica internazionale.\nGrazie alla fama raggiunta con Gino il Pollo, nel 2004 progetta e scrive la serie televisiva di animazione , prodotta da T-Rex Digimation (societ\u00e0 di produzione che Zingoni fonda lo stesso anno), Rai Fiction, Lanterna Magica, e My-TV e distribuita da Rai Trade. La serie, composta di 52 episodi di 13 minuti l'uno, con decine di personaggi e e 60 canzoni originali, viene trasmessa su Rai 3 nel 2006, e riproposta pi\u00f9 volte negli anni successivi. Zingoni doppia, oltre al protagonista, anche molti altri personaggi. \nNel 2007, produce per Rai Fiction \"Le ricette di Arturo e Kiwi\", quattro serie da tredici episodi ciascuna ideate per presentare e spiegare con comicit\u00e0 demenziale le ricette tipiche della cucina italiana e internazionale. Sua la voce dei personaggi.\nAnni 2010.\nNel marzo del 2010 scrive e produce (insieme a Rai Fiction) la serie per la prima infanzia \"Dixiland\", che ha come protagonista un elefantino con le ali al quale Zingoni d\u00e0 la voce. I disegni sono di Ugo Murgia, le musiche originali di Dario Brunori. Nell'aprile 2017, Dixiland riceve l'Unicef Award durante Cartoons on the Bay, l'International Cross-media and Children's Television Festival. Nel dicembre 2018 scrive e produce la seconda stagione, \"Dixiland 2\". La serie, distribuita da Rai Comm, \u00e8 stata venduta in Cina, Corea del Sud e Argentina.\nNel 2012 Zingoni scrive \"I Grandi Classici di Gino il Pollo\", serie televisiva di animazione di 26 episodi di 11 minuti l'uno, che mette in scena in maniera comica i grandi classici della letteratura del cinema, del teatro e della cultura giovanile contemporanea. La serie \u00e8 co-prodotta da Rai Fiction, va in onda su Rai Gulp a partire dal giugno 2017.\nNel 2018 Zingoni realizza il suo primo film lungometraggio, Sono Angelica, voglio vendetta. interamente girato a Firenze, il film rientra nel filone \"Rape and Revenge\" e narra la storia di una giovane DJ che viene stuprata e mutilata, e che incapace di superare il trauma, decide di vendicarsi dei suoi aguzzini. La produzione \u00e8 di T-Rex Digimation in collaborazione con Indiana Production.\nAnni 2020.\nNell'anno 2020 scrive e produce per Rai Ragazzi la serie per la prima infanzia \"One Love Musical Shorts\", dieci episodi musicali trasmessi in anteprima da Rai Yoyo il 21 giugno 2020 per la festa della musica.\nNel 2021 scrive, dirige e produce sempre in collaborazione con Rai Ragazzi, il social show crossmediale Animal House, realizzato con tecnica ibrida: riprese dal vivo con attori muniti di maschere a mandibola mobile e computer grafica. La serie \u00e8 stata trasmessa a partire dal marzo 2021 da Rai Gulp ed \u00e8 attualmente reperibile su Rai Play\nDal Luglio 2021 sta lavorando alla nuova serie animata di One Love, in coproduzione con MondoTV Group e RAI Ragazzi."}
{"id": "2018268", "revid": "729019", "url": "https://it.wikipedia.org/wiki?curid=2018268", "title": "Gran Premio motociclistico di Turchia 2005", "text": "Il Gran Premio motociclistico di Turchia 2005 corso il 23 ottobre, \u00e8 stato il sedicesimo Gran Premio della stagione 2005 del motomondiale e ha visto vincere: la Honda di Marco Melandri in MotoGP, Casey Stoner nella classe 250 e Mike Di Meglio nella classe 125.\nSi tratta della prima edizione di un Gran Premio disputato sul territorio turco.\nPer il pilota francese Di Meglio si tratta della prima vittoria nel motomondiale mentre per Melandri \u00e8 la prima vittoria in MotoGP.\nMotoGP.\nKenny Roberts Jr non partecipa a questo Gran Premio per infortunio."}
{"id": "2018276", "revid": "228587", "url": "https://it.wikipedia.org/wiki?curid=2018276", "title": "SSADM", "text": "L'SSADM, acronimo di \"Structured Systems Analysis and Design Method\", \u00e8 un approccio sistematico all'analisi ed alla progettazione di un sistema informativo. \u00c8 stato introdotto dal governo del Regno Unito a partire dal 1980 per fornire uno standard nella progettazione dei sistemi informativi, in modo particolare nell'ambito dell'e-government.\nPanoramica.\nIl SSADM \u00e8 un modello a cascata per l'analisi e la progettazione dei sistemi informativi. Esso rappresenta uno degli esempi di massimo rigore nella produzione di documentazione relativa alla progettazione dei sistemi informativi, in antitesi con il modello RAD, acronimo di \"Rapid Application Development\", che si concentra maggiormente sulla fase implementativa piuttosto che su quella di rigorosa progettazione.\nIn Italia.\nNon esistendo uno standard nazionale in questo settore, l'approccio SSADM viene spesso utilizzato anche in Italia per stilare progetti di sistemi informativi, specialmente nel settore dell'e-government dove la partecipazione ai bandi di gara impone la produzione di documentazione particolarmente rigorosa."}
{"id": "2018278", "revid": "869733", "url": "https://it.wikipedia.org/wiki?curid=2018278", "title": "Multi Protocol Label Switching - Transport Profile", "text": "Multi Protocol Label Switching - Transport Profile (MPLS-TP) detto anche T-MPLS (\"Transport-Multi Protocol Label Switching\"), \u00e8 una tecnologia in via di standardizzazione congiunta da parte dell'Internet Engineering Task Force (IETF) e dell'ITU-T. Entrambi gli enti standardizzeranno gli stessi contenuti secondo le loro rispettive metodologie.\nIl lavoro di standardizzazione ha come fine la definizione di una variante dell'MPLS come nuova tecnologia di \"trasporto\" per realizzare reti a commutazione di pacchetto con le stesse caratteristiche tipiche delle reti a commutazione di circuito, soprattutto in termini di tempi di protezione e di capacit\u00e0 di monitoraggio e gestione della rete (funzioni di \"Operation, Administration and Maintenance\" o OAM).\nLe attuali reti a commutazione di circuito non consentono sufficiente flessibilit\u00e0 per l'utilizzo ottimale della banda di trasmissione in presenza di dati a flusso non costante, creando cos\u00ec nel tempo un potenziale collo di bottiglia per lo sviluppo delle applicazioni dati. Le reti a commutazione di pacchetto, invece, essendo concepite proprio per questo tipo di trasmissione rappresentano una buona soluzione, tuttavia le tecnologie di trasporto a pacchetto attuali, come l'MPLS, non prevedono tutta una serie di informazioni di servizio, fondamentali per le reti telefoniche, n\u00e9 meccanismi di protezione di rete efficienti.\nL'obiettivo dell'MPLS-TP/T-MPLS \u00e8 quindi ottenere una tecnologia che possa far evolvere le attuali reti a commutazione di circuito, concepite per la telefonia tradizionale, in reti a commutazione di pacchetto mantenendo gli stessi livelli di controllabilit\u00e0 di rete e di garanzia della qualit\u00e0 e della disponibilit\u00e0 del segnale. Questa evoluzione si rende necessaria in seguito alla diffusione crescente di applicazioni basate sui dati (Internet, Video on Demand tramite cavo telefonico o fibra ottica, telefonia su IP, servizi di download digitale eccetera) che si appoggiano alla rete di trasporto telefonica e alla conseguente riduzione del traffico telefonico tradizionale, sempre pi\u00f9 minoritario.\nL'MPLS-TP/T-MPLS viene definito come un profilo dell'MPLS che si caratterizza per:\nGli elementi di base di questa nuova tecnologia sono gi\u00e0 stati standardizzati sia da ITU-T che da IETF mentre il lavoro di standardizzazione congiunto \u00e8 ancora in corso di completamento per gli aspetti di rete pi\u00f9 complessi."}
{"id": "2018283", "revid": "767487", "url": "https://it.wikipedia.org/wiki?curid=2018283", "title": "Curse of the Puppet Master", "text": "Curse of the Puppet Master \u00e8 un film del 1998 diretto da David DeCoteau.\nTrama.\nRobert (Josh Green) \u00e8 un ragazzo molto timido e l'unico lavoro in cui sembra bravo \u00e8 l'intaglio del legno. Il dottor Magrew e la sua bella figlia Jane gli mostrano delle marionette di legno che straordinariamente si muovono da sole e senza fili. Robert, entusiasta, inizia a lavorare per la famiglia e si mette al lavoro per creare altre marionette. Tra Jane e Robert, nasce una seducente storia d'amore."}
{"id": "2018285", "revid": "293489", "url": "https://it.wikipedia.org/wiki?curid=2018285", "title": "Lupin III - Il mistero del Dragone", "text": ""}
{"id": "2018287", "revid": "300067", "url": "https://it.wikipedia.org/wiki?curid=2018287", "title": "Lucien Rebuffic", "text": "Carriera.\nHa vinto la medaglia d'argento alle Olimpiadi di Londra 1948 nella pallacanestro."}
{"id": "2018292", "revid": "15756", "url": "https://it.wikipedia.org/wiki?curid=2018292", "title": "Incontri internazionali di rugby a 15 di fine anno 1989", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud, a fine della loro stagione si recano in tour in Europa."}
{"id": "2018302", "revid": "767487", "url": "https://it.wikipedia.org/wiki?curid=2018302", "title": "Eric Tinkler", "text": "Carriera.\nClub.\nErik Tinkler, nella sua carriera durata dal 1990 al 2007, ha giocato per Wits, Vit\u00f3ria Futebol Clube, Cagliari, Once Caldas e Barnsley. Ha chiuso la carriera nel Wits, squadra con cui, nel 1990, aveva esordito nella massima divisione sudafricana.\nNazionale.\nHa giocato con la Nazionale Sudafricana dal 1994 al 2002, arrivando terzo alla Coppa d'Africa 2000. Ha partecipato a una Confederations Cup (1997) e ad altre 2 Coppe d'Africa (quella vittoriosa del 1996 e del 2002). In totale ha racimolato 46 presenze e una rete con i \"Bafana Bafana\".\nDopo il ritiro.\nAl termine dall'attivit\u00e0 agonistica \u00e8 divenuto assistente dell'allenatore Roger De S\u00e1 al Bidvest Wits, suo vecchio club da giocatore, e ha successivamente intrapreso la carriera di capo allenatore."}
{"id": "2018303", "revid": "284225", "url": "https://it.wikipedia.org/wiki?curid=2018303", "title": "Controllo di parit\u00e0", "text": ""}
{"id": "2018312", "revid": "110157", "url": "https://it.wikipedia.org/wiki?curid=2018312", "title": "B\u00e1cssz\u0151l\u0151s", "text": "B\u00e1cssz\u0151l\u0151s (\"Prlkovi\u0107\" in croato) \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 388 abitanti (dati 2009)\nDista 8\u00a0km dal confine con la Serbia\nSociet\u00e0.\nEvoluzione demografica.\nSecondo i dati del censimento 2001 il 100% degli abitanti \u00e8 di etnia ungherese"}
{"id": "2018316", "revid": "125101188", "url": "https://it.wikipedia.org/wiki?curid=2018316", "title": "Homicide (serie televisiva)", "text": "Homicide (\"Homicide: Life on the Street\") \u00e8 una serie televisiva statunitense di genere poliziesco, creata dall'ex critico cinematografico Paul Attanasio e basata sul libro \"Homicide: A Year on the Killing Streets\" di David Simon. La serie, prodotta da NBC, \u00e8 andata in onda per sette stagioni, ed era incentrata su un'unit\u00e0 della sezione omicidi della polizia di Baltimora.\nDopo la conclusione della serie \u00e8 stato prodotto il film televisivo ', trasmesso dalla NBC il 13 febbraio 2000, mentre nel 1997 \u00e8 stata realizzata una webserie, ', spin-off della serie principale, i cui episodi sono stati disponibili sul sito dedicato della NBC, \"Homicide.com\".\nCrossover.\nIn un doppio episodio di \"Law &amp; Order - I due volti della giustizia\", si incontrano una prima volta i detective di New York con quelli di Baltimora. Il personaggio di John Munch per\u00f2 si ritrover\u00e0, anni pi\u00f9 tardi interpretato dallo stesso attore come personaggio fisso nel cast della serie televisiva Spin-off \"Law &amp; Order - Unit\u00e0 vittime speciali\"."}
{"id": "2018319", "revid": "1543377", "url": "https://it.wikipedia.org/wiki?curid=2018319", "title": "Operazione Maccabei", "text": "L'operazione Maccabei (o Maccabi) si riferisce a un'operazione militare condotta dalle forze ebraiche dell'Haganah e del Palmach contro la Legione araba giordana, effettuata nel quadro della battaglia di Latrun, nel corso della guerra arabo-israeliana del 1948. Si tratt\u00f2 d'una occasione fallita che avrebbe avuto pesanti conseguenze per la cosiddetta \"battaglia di Gerusalemme\", dal momento che la posizione di Latrun permetteva di controllare la strada Tel-Aviv - Gerusalemme.\nIn continuit\u00e0 con l'operazione Nahshon e a seguito d'un nuovo blocco della strada, Yigael Yadin dette ordine alla 5\u00aa Brigata \"Givati\" e alla Brigata \"Harel\" di operare nel settore ovest del corridoio Tel-Aviv - Gerusalemme per garantire il transito sicuro dei convogli ebraici incaricati di portare rinforzi alla Citt\u00e0 Santa. Numerosi villaggi furono presi e perduti pi\u00f9 volte ma finirono con l'essere controllati dalle forze ebraiche.\nLa mattina del 15 maggio, una pattuglia della Brigata Givati penetr\u00f2 nelle difese del posto di polizia di Latrun. Tuttavia, a causa dell'avanzata dell'esercito egiziano, la Brigata ricevette l'ordine di ripiegare, dispiegandosi pi\u00f9 a sud e i soldati abbandonarono la posizione precedentemente presa..\nPi\u00f9 in generale, i sei attacchi che furono condotti fra fine maggio e met\u00e0 luglio 1948 contro Latrun da parte delle forze israeliane contro quelle della Legione araba fallirono tutti quanti e causeranno 168 vittime nel solo campo israeliano."}
{"id": "2018323", "revid": "729019", "url": "https://it.wikipedia.org/wiki?curid=2018323", "title": "Transrapid di Shanghai", "text": "Lo Shanghai Transrapid () \u00e8 un treno a levitazione magnetica di tipo transrapid che collega la citt\u00e0 di Shanghai con il suo aeroporto internazionale. Si tratta della prima linea commerciale alta velocit\u00e0 a levitazione magnetica. Il servizio \u00e8 stato inaugurato il 1\u00ba gennaio 2004. Il treno si inserisce all'interno del sistema della Metropolitana di Shanghai e gli \u00e8 stato assegnato il colore \u25a0.\nCaratteristiche.\nIl treno pu\u00f2 raggiungere la velocit\u00e0 di 350\u00a0km/h in 2 minuti e pu\u00f2 arrivare ad una velocit\u00e0 massima di 431\u00a0km/h. Durante un test effettuato il 12 novembre 2006 il veicolo \u00e8 arrivato a toccare la velocit\u00e0 di 501\u00a0km/h. Complessivamente il progetto per il Transrapid di Shanghai (lungo appena 30\u00a0km) \u00e8 costato 10 miliardi di Renminbi (1,33 miliardi di USD) e due anni e mezzo di lavoro.\nIl treno impiega 7 minuti e 20 secondi per completare il viaggio, con una velocit\u00e0 media di 250\u00a0km/h.\nDurante la prima settimana il numero medio di passeggeri \u00e8 stato molto basso, 73 in media rispetto ad una capienza massima di 440 passeggeri. Questo era dovuto all'alto costo del biglietto e alla relativa distanza del terminale di arrivo dal centro della citt\u00e0. Recentemente il costo del biglietto \u00e8 stato ribassato a 50 Renminbi (5\u20ac), 40 Renminbi per chi andava all'aeroporto per prendere un volo. Il biglietto di andata e ritorno costa 80 Renminbi.\nIl primo convoglio parte alle 6:45, l'ultimo alle 21:30, in media ogni 15 minuti.\nFuturo.\n\u00c8 in fase di \"congelamento\" un ampliamento per realizzare una linea transrapid che possa arrivare a Hangzhou. Nel 2006 il progetto fu approvato e doveva essere completato entro il 2010, ma nel 2008 \u00e8 stato sospeso a tempo indeterminato."}
{"id": "2018325", "revid": "287204", "url": "https://it.wikipedia.org/wiki?curid=2018325", "title": "Verdelandia", "text": ""}
{"id": "2018330", "revid": "287204", "url": "https://it.wikipedia.org/wiki?curid=2018330", "title": "Capacity planning", "text": "Il termine capacity planning indica genericamente il processo mediante cui \u00e8 possibile stimare la \"capacit\u00e0 di produzione\" necessaria ad una certa organizzazione per poter sopperire al mutamento degli scenari di funzionamento dei suoi prodotti o per il raggiungimento di determinati obiettivi economici o di funzionamento prefissati da parte dell'organizzazione aziendale.\nDescrizione.\nNei sistemi informatici.\nIn particolare nell'ambito dei sistemi informatici vanno soddisfatti dei ben determinati requisiti prestazionali nei confronti degli utenti del sistema, anche a seguito (ad esempio) di un aumento del numero totale degli utenti, il tutto tenendo nella dovuta considerazione i costi dell'infrastruttura informatica.\nNormalmente il \"capacity planning\" a partire da una sistematica misurazione delle prestazioni e dei volumi di carico del sistema, consente di valutare la capacit\u00e0 massima del sistema stesso (ad esempio pu\u00f2 stabilire quanti utenti al massimo possono utilizzare il sistema contemporaneamente, prima che certi indicatori di qualit\u00e0 di servizio non siano pi\u00f9 soddisfatti). Si pu\u00f2 procedere dunque eventualmente ad un nuovo dimensionamento che soddisfi le nuove specifiche/esigenze.\nNella produzione.\nL'algoritmo MRP ragiona a capacit\u00e0 infinita, non tenendo conto dei limiti di capacit\u00e0 delle risorse di produzione.\nPer questo \u00e8 nato il CRP (\"Capacity Requirements Planning\"), algoritmo che riceve in input dal MRP gli ordini di produzione, ordini che definiscono gli articoli da produrre, le quantit\u00e0 e le date di produzione prevista, combina questo piano con i tempi di produzione, estratti dai cicli di produzione, e calcola il fabbisogno di ore di lavoro per ogni reparto, macchina o operaio, permettendo di verificare la disponibilit\u00e0 di tempo.\nL'output del \"Capacity Planning\" \u00e8 chiamato Piano del fabbisogno delle risorse, o anche Diagramma di Manhattan; esso permette di bilanciare il fabbisogno di lavoro con la disponibilit\u00e0 reale, diventando cos\u00ec uno strumento chiave per la pianificazione a capacit\u00e0 finita."}
{"id": "2018332", "revid": "767487", "url": "https://it.wikipedia.org/wiki?curid=2018332", "title": "Retro Puppet Master", "text": "Retro Puppet Master \u00e8 un film del 1999 diretto da David DeCoteau.\nTrama.\nIl film inizia con il vecchio Andre Toulon che narra ai suoi pupazzi la sua giovinezza. Proiettati nella Parigi del 1902, il giovane Andre Toulon lavora nella sua fabbrica con il suo teatrino di marionette. Una sera Toulon ed i suoi amici trovano e aiutano un vecchietto pestato a sangue, rivelandosi poi un mago di 3000 anni che conosce il segreto della vita. Tre mummie inquietanti, ora vogliono far fuori Toulon, il vecchio mago Afzel e compagni. La storia si complica con la storia d'amore tra Toulon ed una bellissima damigella."}
{"id": "2018345", "revid": "63727", "url": "https://it.wikipedia.org/wiki?curid=2018345", "title": "GM Family I", "text": "Il nome GM Family I identifica una grande famiglia di motori a scoppio prodotti a partire dal 1979, inizialmente dalla sola Casa automobilistica tedesca Opel, ed in seguito dall'intero gruppo General Motors, di cui la Opel ha fatto parte per numerosi decenni. La produzione di questi motori prosegue ancor oggi, nonostante siano stati affiancati da altri motori di cilindrate analoghe. Quella dei motori \"Family I\" \u00e8 perci\u00f2 una delle famiglie di motori GM pi\u00f9 longeve che esistano.\nStoria e caratteristiche.\nQuesta famiglia di motori nacque per sostituire gradualmente sia i motori della famiglia OHV Four, sia in seguito quelli della famiglia CIH Four, quando ai \"Family I\" da 1,2 e da 1,3 litri si sarebbero aggiunte motorizzazioni di cilindrata superiore. Il primo motore \"Family I\" fu un 1.3 da 60 CV che and\u00f2 ad equipaggiare dapprima la seconda generazione della berlina Ascona, ormai non pi\u00f9 fresca di progetto, ed in seguito anche altri modelli della Casa tedesca. IL debutto del primo motore \"Family I\" si ebbe al Salone di Ginevra, appunto nell'edizione del 1979.\nIl progetto che avrebbe condotto allo sviluppo dei motori \"Family I\", avvenne quasi in contemporanea con il progetto destinato a concretizzarsi con l'introduzione dei motori Family II, da cui risulta evidente la volont\u00e0, da parte del gruppo General Motors, di rinnovare radicalmente e in tempi rapidi la propria gamma motori destinata ai modelli europei e sudamericani.\nI motori \"Family I\" sono motori accomunati fra loro dalle seguenti caratteristiche:\nData la vastit\u00e0 di tale famiglia e le continue evoluzioni che ne hanno portato la produzione fino al giorno d'oggi, i punti in comune fra tutti questi motori sono quindi pochi ma estremamente importanti. Per quanto riguarda altri importantissimi aspetti, come ad esempio la distribuzione o il tipo di alimentazione, i motori \"Family I\" adottano diverse soluzioni a seconda della tipologia di motore e del periodo in cui esso viene (o veniva) prodotto. Per esempio, per quanto riguarda la distribuzione, i motori \"Family I\" possono essere monoalbero in testa o bialbero in testa, con testata a 2 o a 4 valvole per cilindro e con variatore di fase nelle varianti pi\u00f9 moderne. In tutti i casi, comunque, la distribuzione era azionata mediante cinghia. Inoltre, l'alimentazione nei primi motori \"Family I\" era a carburatore, ma in seguito si \u00e8 passati all'iniezione (single point prima e multipoint dopo). Nelle pi\u00f9 recenti evoluzioni, alcune versioni particolarmente performanti sono anche sovralimentate mediante turbocompressore e sfiorano i 210 CV di potenza massima.\nPresso gli addetti ai lavori, ma anche presso l'ampia cerchia di appassionati, specialmente per quando riguarda i modelli della Opel, questi motori sono noti anche con l'appellativo di \"small block\" per distinguerli dai motori \"Family II\", che invece vengono denominati anche \"big block\", un po' come viene fatto negli States a proposito dei grossi V8 destinati ai modelli commercializzati in tale mercato.\nLa produzione dei motori \"Family I\" venne inizialmente avviata solo presso lo stabilimento Opel di Aspern, in Austria, ma in seguito venne spostata nello stabilimento di Szentgotth\u00e1rd (Ungheria) con l'arrivo delle versioni bialbero e venne estesa anche allo stabilimento GM do Brasil, nella citt\u00e0 di S\u00e3o Jos\u00e9 dos Campos, allo stabilimento sudcoreano della GMDAT (nella citt\u00e0 di Bupyeong) ed allo stabilimento messicano di Toluca. I motori prodotti in Brasile hanno la particolarit\u00e0 di poter funzionare anche con etanolo, un carburante ecologico molto utilizzato nel Paese sudamericano.\nI motori \"Family I\" ricoprono un range motoristico che spazia dalle piccole unit\u00e0 da 1 litro (prodotte solo per il mercato brasiliano) fino alle pi\u00f9 grandi da 1,8 litri. Di seguito ne vengono illustrate le caratteristiche pi\u00f9 in dettaglio.\nVersioni.\nVersioni da 1 litro.\nI motori \"Family I\" da 1 litro non sono mai stati prodotti in Europa, n\u00e9 destinati in qualche modo al Vecchio Continente. Durante gli anni '80, l'unico motore da 1 litro utilizzato dalla Opel era ancora del tipo a valvole in testa ed apparteneva alla precedente famiglia di motori \"OHV Four\", mentre l'unit\u00e0 da 1 litro utilizzata sulle Opel dei primi anni del nuovo millennio era invece un tricilindrico appartenente ai motori Family 0. E fu proprio pochi anni dopo il lancio di questi ultimi che presso lo stabilimento brasiliano della \"GM do Brasil\" venne avviata la produzione dei motori \"Family I\" da 1 litro destinati solo ad applicazioni per il mercato locale. Sostanzialmente sono due i motori \"Family I\" da 1 litro. I pi\u00f9 performanti fra questi motori sono noti anche con la sigla \"SPE/4\", che sta per \"Smart Performance Economy 4 Cylinders\", oppure anche con la sigla \"VHC\", ossia \"Very High Compression\", per via dell'elevato rapporto di compressione che li caratterizzava. Tutti questi motori sono monoalbero in testa, sono alimentati ad iniezione indiretta multipoint e funzionano sia a benzina che ad etanolo. Essi spuntano prestazioni piuttosto elevate (tra i 60 e i 78 CV) se si tengono presenti le soluzioni tecniche adottate e la ridotta cilindrata, che \u00e8 di 999 cm3, un valore che scaturisce da misure di alesaggio e corsa pari a 71,1x62,9\u00a0mm. Di seguito vengono riassunte le caratteristiche dei motori \"Family I\" da 1 litro:\nVersioni da 1,2 litri.\nSe i motori \"Family I\" da 1 litro trovarono applicazione solo in alcuni modelli prodotti in Brasile, quelli da 1,2 litri furono invece utilizzati per equipaggiare solo alcune versioni della prima e della seconda generazione della Opel Corsa, prodotte e commercializzate nel Vecchio Continente. Si tratta anche in questo di un motore prodotto esclusivamente in configurazione monoalbero con due valvole per cilindro. Sono esistite due sottoversioni del 1.2 \"Family I\", differenti fra loro per i valori delle loro cilindrate (1195 e 1196\u00a0cm3), dati da differenti misure di alesaggio e corsa. Le prime motorizzazioni 1.2 sono state introdotte con cilindrata di 1196\u00a0cm3, ma a partire dal 1990, tale motore venne pensionato a favore di un nuovo 1.2, che nacque invece sulla base del gi\u00e0 esistente 1.3, del quale venne ridotta la misura dell'alesaggio, scesa da 75 a 72\u00a0mm. In questo modo, la corsa dei cilindri divenne obbligatoriamente pi\u00f9 lunga, e cos\u00ec si ebbe una soluzione in grado di privilegiare la coppia motrice piuttosto che la potenza massima, dando luogo cos\u00ec ad un motore in grado di garantire consumi pi\u00f9 contenuti. Durante tale rivisitazione, la cilindrata scese di un solo centimetro cubo. Al loro debutto, questi motori hanno affiancato un'altra motorizzazione da 1,2 litri, appartenente per\u00f2 alla meno moderna famiglia dei motori OHV Four. I primi motori 1.2 \"Family I\" erano alimentati a carburatore, ma in seguito, per soddisfare le normative Euro 1, essi vennero sostituiti da altre varianti caratterizzate dalla presenza dell'iniezione elettronica. In questo modo, il 1.2 \"Family I\" prosegu\u00ec la sua carriera fino alla seconda met\u00e0 degli anni '90, quando venne sostituito dal nuovo motore (sempre da 1,2 litri) Family 0. Per contro, rimase immutata negli anni la soluzione monoalbero in testa a due valvole per cilindro. Di seguito vengono riassunte le caratteristiche dei principali motori 1.2 \"Family I\":\nVersioni da 1,3 litri.\nIl motore \"Family I\" da 1,3 litri venne introdotto nel 1979 come motorizzazione di base per la \"Ascona\", per poi estendersi rapidamente anche in altri modelli della gamma Opel. Esso fu quindi il primo motore \"Family I\" della storia. Il 1.3 \"Family I\" era caratterizzato da misure di alesaggio e corsa pari a 75 x 73,4\u00a0mm, per una cilindrata complessiva di 1297\u00a0cm3. A differenza dei motori 1.2, che in una gran parte vennero prodotti con alimentazione ad iniezione, il 1.3 \"Family I\" venne proposto quasi completamente in versioni a carburatore, tranne una variante ad iniezione elettronica nota con la sigla \"C13N\" e dotata anche di catalizzatore. Anche nel caso dei motori 1.3 \"Family I\", la distribuzione rimase sempre del tipo monoalbero a 2 valvole per cilindro. Come gi\u00e0 visto, sulla base del 1.3 venne in seguito realizzata la seconda evoluzione del 1.2 \"Family I\". Di seguito vengono riepilogate le caratteristiche dei motori 1.3 \"Family I\":\nVi sono state anche altre varianti di minor rilievo, sempre derivate dal 1.3 \"Family I\" e riservate solo ad alcuni mercati oppure nate da elaborazioni di basi 1.3 gi\u00e0 pre-esistenti:\nLa prima variante, denominata S13N, era tecnicamente simile al gi\u00e0 menzionato motore \"13N\". Come quest'ultimo, montava un carburatore Solex \"35PDSI\", aveva un rapporto di compressione di 8.2:1 ed erogava 60 CV a 5800 giri/min con un picco di coppia di 94 N\u2022m fra 3400 e 3800 giri/min. Le applicazioni erano limitate alle \"Opel Kadett D\" ed \"E\".\nUna seconda variante era denominata S13S ed aveva un rapporto di compressione di 9.2:1, mentre il carburatore montato era un GMF \"Varajet II\". Inizialmente questo motore erogava 68 CV a 5800 giri/min, poi saliti a 71, sempre allo stesso regime. Il picco di coppia era di 98 N\u2022m fra 3800 e 4600 giri/min e le applicazioni riguardano le \"Kadett D\" ed \"E\" e la \"Ascona C\".\nInfine, la terza ed ultima variante era denominata 13SH. Questo motore \u00e8 stato prodotto solo in poche unit\u00e0: si tratta di una versione rivisitata del \"13S\". Il capostipite dei motori \"Family I\" \u00e8 passato sotto le mani esperte dei tecnici della Irmscher, che hanno montato l'alimentazione ad iniezione elettronica Bosch \"LE-Jetronic\". Il rapporto di compressione \u00e8 invece rimasto immutato. Questo motore erogava una potenza massima di 83 CV a 5800 giri/min, con un picco di coppia pari a 108 N\u2022m a 4200 giri/min.&lt;br&gt;\nLa sola applicazione di questo motore \u00e8 stata sulle \"Opel Corsa A\".\nVersioni da 1,4 litri.\nIl 1.4 \"Family I\" \u00e8 nato come evoluzione del 1.3 della stessa famiglia di motori: introdotto nel 1988 sotto il cofano della prima generazione della Opel Vectra, comunque limitatamente ad alcuni mercati, questo motore si sarebbe rapidamente diffuso anche in altri modelli della gamma Opel, evolvendosi in seguito sul piano del sistema di alimentazione (passando dal carburatore all'iniezione single-point ed infine a quella multipoint), ma anche dal punto di vista della distribuzione, in quanto nel corso degli anni avrebbe finito per montare anche la testa a quattro valvole per cilindro e il doppio asse a camme. Se escludiamo il \"venerando\" 1.6 \"Family I\", ancora in produzione oggigiorno, la versione da 1.4 litri \u00e8 la pi\u00f9 longeva tra i motori \"Family I\". In quanto evoluzione del 1.3 \"Family I\", l'unit\u00e0 da 1,4 litri ne sfrutt\u00f2 la base motoristica di partenza, a partire dalla quale si procedette ad una sensibile rialesatura che port\u00f2 a misure caratteristiche di 77,6 x 73,4\u00a0mm (la corsa rimase quindi invariata) per una cilindrata complessiva di 1389\u00a0cm3. Poich\u00e9 il 1.4 \"Family I\" nacque in un'epoca molto pi\u00f9 vicina all'entrata in vigore della normativa \"Euro 1\", esso fu proposto quasi del tutto in varianti ad iniezione e con catalizzatore, anche se non mancarono un paio di varianti a carburatore, siglate \"14NV\" ed \"E14LV\", e che di fatto furono le prime varianti del 1.4 \"Family I\" a debuttare. Queste varianti vennero per\u00f2 destinate solo ad alcuni mercati al di fuori di quello tedesco, fra cui quello italiano. Inoltre, dal 1.4 \"Family I\" sono state derivate alcune varianti funzionanti anche ad etanolo e previste unicamente per il mercato brasiliano. Tali varianti, fra l'altro, vengono prodotte ancor oggi e vengono ancora montate nella produzione automobilistica brasiliana. Di seguito vengono mostrate le caratteristiche delle varie versioni in cui il 1.4 \"Family I\" \u00e8 stato proposto:\nVersioni da 1,6 litri.\nI motori \"Family I\" da 1,6 litri vennero introdotti nel 1986, un paio di anni prima del 1.4 precedentemente descritto. Caratterizzati da misure di alesaggio e corsa pari a 79 x 81,5\u00a0mm, per una cilindrata complessiva di 1598\u00a0cm3, i motori 1.6 \"Family I\" furono proposti prevalentemente con alimentazione ad iniezione elettronica indiretta, anche se non manc\u00f2 una variante a carburatore siglata \"16SV\" e risalente ai primissimi anni di carriera del 1.6 \"Family I\". Il principale punto di contatto fra i motori 1.6 \"Family I\" e \"Family II\" \u00e8 stato il motore siglato \"C16NZ2\", inserito fra i motori \"Family II\" e praticamente un'evoluzione del 1.6 \"C16NZ\", che per\u00f2 \u00e8 appartenente ai motori \"Family I\". I motori 1.6 \"Family I\", inoltre, sono quasi tutti catalizzati ad eccezione di una versione performante (siglata \"E16SE\") con potenza massima di 100 CV, le cui caratteristiche di erogazione sarebbero per\u00f2 state riprese in una variante catalizzata (siglata \"C16SE\"). Nati con testata monoalbero a 2 valvole per cilindro, i 1.6 \"Family I\" si evolsero durante gli anni'90 adottando una nuova testata a 4 valvole per cilindro con doppio asse a camme in testa, testata sviluppata in collaborazione con la Lotus. Durante il passaggio dai motori Euro 1 ai motori Euro 2, il 1.6 \"Family I\" venne inserito nella superfamiglia di motori \"Ecotec\", una categoria composta da motori provenienti anche da altre famiglie. Il 1.6 \"Family I\" \u00e8 l'unico motore ancora prodotto oggigiorno per applicazioni automobilistiche commercializzate in Europa, sebbene molto pi\u00f9 evoluto rispetto alle prime varianti e sebbene debba condividere la scena con un altro 1.6 a benzina, quello appartenente ai motori SIDI. Poich\u00e9 si tratta del pi\u00f9 longevo fra i motori \"Family I\", il motore 1.6 di questa famiglia \u00e8 stato anche quello proposto di gran lunga nel maggior numero di varianti, via via sempre pi\u00f9 evolute, e che hanno visto nel corso degli anni anche l'arrivo di altre soluzioni tecniche, come i collettori di aspirazione a geometria variabile, la fasatura variabile o come la sovralimentazione mediante turbocompressore per le versioni pi\u00f9 performanti e recenti, quando cominciava a prendere piede la tendenza al downsizing (sostituire cio\u00e8 alcuni motori di cilindrata media o grande con altri di cilindrata inferiore ma dalle prestazioni superiori). Per questo motivo, dato l'alto numero di varianti del 1.6 \"Family I\", si ritiene opportuno procedere con una veloce descrizione di esse, in modo da fornire un compendio pi\u00f9 accurato possibile.\nRiepilogo caratteristiche ed applicazioni del 1.6 Family I.\nDi seguito vengono mostrate le caratteristiche e le applicazioni delle varianti del 1.6 \"Family I\":\nVersioni da 1,8 litri.\nSe il 1.6 \"Family I\" \u00e8 stato proposto in numerose varianti, lo stesso non si pu\u00f2 dire a proposito del 1.8 appartenente alla stessa famiglia di motori. Esso venne infatti declinato in una decina di varianti, delle quali la met\u00e0 venne destinata a mercati esteri, in particolare a quello brasiliano, e per questo tali varianti sono state progettate in maniera tale da funzionare anche ad etanolo, un carburante ecologico ampiamente utilizzato in Brasile. Introdotto a partire dal 1998 in sostituzione del 1.8 \"Family II\", ossia l'altro 1.8 utilizzato dalla Opel e da altre Case gravitanti nell'orbita del gruppo GM, con quest'ultimo il 1.8 \"Family I\" non aveva nulla a che vedere. Infatti, cambiavano le misure di alesaggio e corsa, che nel 1.8 \"Family I\" erano pari ad 80,5x88,2\u00a0mm, anche se la cilindrata rimaneva sempre di 1796\u00a0cm3. Tutte quante le varianti di 1.8 \"Family I\" sono comunque caratterizzate dalla distribuzione bialbero in testa a 4 valvole per cilindro e dall'alimentazione ad iniezione elettronica multipoint. Per quanto riguarda i motori bi-fuel benzina/etanolo le prestazioni cambiano a seconda del carburante selezionato. Prendendo ad esempio l'unit\u00e0 \"N18XFH\", nel caso di alimentazione a benzina, la potenza massima \u00e8 di 102 CV a 5200 giri/min, con una coppia massima pari a 165 Nm a 2800 giri/min. Ma nel caso in cui ci si affidasse all'etanolo, le prestazioni salgono leggermente e si portano a 109 CV di potenza massima a 5400 giri/min, con un picco di coppia pari a 178 Nm a 3000 giri/min. Di seguito vengono riportate le caratteristiche dei vari motori 1.8 \"Family I\" esistiti:\nVersioni E-TEC.\nAppartenente ai motori \"Family I\" \u00e8 anche una sottobranca di tali motori, progettata e sviluppata dalla sudcoreana Daewoo durante gli anni '90 e suddivisa in quattro livelli di cilindrata. Tali motori, noti con la sigla \"E-TEC\", nacquero in configurazione monoalbero per poi essere proposti anche con testata a due assi a camme e a 4 valvole per cilindro. I motori E-TEC da 1,3 ed 1,5 litri furono le varianti originarie monoalbero e furono proposti in cilindrate di 1349 e 1498\u00a0cm3. Durante il passaggio alla configurazione bialbero, il motore 1.3 venne sostituito da una variante a corsa lunga con cilindrata di 1.4 litri, mentre il 1.5 rimase fondamentalmente invariato nella sua architettura di base (tranne ovviamente il nuovo schema di distribuzione) e vi fu invece larrivo di un nuovo motore \"E-TEC\", derivato invece direttamente dal gi\u00e0 descritto 1.6 \"Family I\" e che ne condivise il monoblocco di base e le misure fondamentali di alesaggio e corsa, e pertanto anche la cilindrata. Questi motori venivano tutti costruiti presso lo stabilimento \"Daewoo\" di Bupyeong (successivamente divenuto \"GM Korea\" in seguito al fallimento della Daewoo stessa). Nel 2008, questi motori vennero sostituiti dalle pi\u00f9 recenti evoluzioni dei motori \"Family I\", la cui produzione sarebbe stata in parte affidata anche allo stesso stabilimento di Bupyeong. Di seguito vengono riassunte le caratteristiche e le applicazioni dei motori \"E-TEC\":"}
{"id": "2018363", "revid": "1702319", "url": "https://it.wikipedia.org/wiki?curid=2018363", "title": "Chiesa di San Filippo Neri (Cecchina)", "text": "La chiesa parrocchiale di San Filippo Neri \u00e8 il principale luogo di culto cattolico della frazione di Cecchina, nel comune di Albano Laziale, in citt\u00e0 metropolitana di Roma Capitale e diocesi suburbicaria di Albano Laziale.\nStoria.\nLa chiesa venne fondata nel 1941 su un terreno donato dalla vedova del marchese Filippo Ferrajoli alla diocesi di Albano Laziale, con l'impegno che vi fosse costruita una chiesa dedicata a san Filippo Neri, in onore del defunto marchese. La dedicazione avvenne per opera del cardinale vescovo Gennaro Granito Pignatelli di Belmonte. La sua gestione \u00e8 fin dalla sua fondazione affidata alla Congregazione della Sacra Famiglia di Nazareth di San Giovanni Battista Piamarta.\nAd oggi, la chiesa \u00e8 una delle parrocchie pi\u00f9 grandi ed attive della diocesi, e vanta un oratorio parrocchiale ben attrezzato che \u00e8 centro di aggregazione di molti giovani dedicato al santo fondatore della congregazione.\nLa parrocchia.\nLa parrocchia conta pi\u00f9 di 12.000 abitanti, e si estende nei comuni di Albano Laziale, Ariccia ed Ardea includendo tutto l'abitato di Cecchina."}
{"id": "2018364", "revid": "436907", "url": "https://it.wikipedia.org/wiki?curid=2018364", "title": "Perfect Symmetry", "text": ""}
{"id": "2018369", "revid": "122433802", "url": "https://it.wikipedia.org/wiki?curid=2018369", "title": "Dipartimento del Bacchiglione", "text": "Il Bacchiglione fu un dipartimento del Regno d'Italia dal 1806 al 1814 nel periodo napoleonico. Prendeva il nome dal fiume Bacchiglione e aveva come capoluogo Vicenza.\nIl dipartimento fu creato dopo l'annessione al Regno d'Italia di Venezia e le sue dipendenze (Istria e Dalmazia) il 1\u00ba maggio 1806. Sub\u00ec alcune modifiche di confini il 22 dicembre 1807, nel luglio 1810 e il 28 settembre 1810, con l'inclusione di zone come quella di Lonigo, Castelfranco Veneto e Bassano, provenienti dai dipartimenti dell'Adige, del Tagliamento e del Brenta.\nCon l'annessione al Regno Lombardo-Veneto fu trasformato nella provincia di Vicenza.\nSuddivisione amministrativa.\nIl dipartimento era suddiviso in cinque distretti, quindici cantoni e centocinquantaquattro comuni:"}
{"id": "2018370", "revid": "712828", "url": "https://it.wikipedia.org/wiki?curid=2018370", "title": "Le undici supernove", "text": ""}
{"id": "2018372", "revid": "27723", "url": "https://it.wikipedia.org/wiki?curid=2018372", "title": "Carlova", "text": ""}
{"id": "2018373", "revid": "712828", "url": "https://it.wikipedia.org/wiki?curid=2018373", "title": "Le 11 supernove", "text": ""}
{"id": "2018380", "revid": "75435", "url": "https://it.wikipedia.org/wiki?curid=2018380", "title": "Trib\u00f9 di Levi", "text": ""}
{"id": "2018381", "revid": "767487", "url": "https://it.wikipedia.org/wiki?curid=2018381", "title": "Super! - Il gioco di ruolo dei supereroi", "text": "Super! - Il gioco di ruolo dei supereroi (\"BASH - Basic Action Super Heroes\") \u00e8 un gioco di ruolo supereroistico scritto da Chris Rutkowsky e pubblicato nel 2005. La traduzione italiana \u00e8 stata pubblicata licenza da Inspired Device dal 2008 al 2013.\nIl sistema di gioco di \"Super!\" \u00e8 stato pensato per offire anche a principianti o semplici appassionati la possibilit\u00e0 di vivere le avventure dei supereroi di fumetti e cinema."}
{"id": "2018382", "revid": "18323", "url": "https://it.wikipedia.org/wiki?curid=2018382", "title": "Dipartimento del Basso Po", "text": "Il dipartimento del Basso Po fu un dipartimento della Repubblica Cispadana, della Repubblica Cisalpina, della Repubblica Italiana e infine del Regno d'Italia, dal 1797 al 1815. Prendeva il nome dal fiume Po e aveva come capoluogo Ferrara.\nStoria.\nIl dipartimento fu creato alla nascita della Repubblica Cispadana il 5 gennaio 1797, come dipartimento \"di Ferrara\", poi \"del Po\". Alla nascita della Repubblica Cisalpina fu chiamato del Basso Po per distinguerlo dall'altro dipartimento in precedenza omonimo, poi chiamato Alto Po; nell\u2019occasione acquis\u00ec Sermide e Felonica dal Mantovano, provvedimento per\u00f2 subito revocato l\u2019anno successivo. Col Trattato di Lun\u00e9ville acquis\u00ec la totalit\u00e0 del Polesine. L'8 giugno 1805 alcuni comuni del dipartimento entrarono nel Mincio, mentre altri entrarono nel dipartimento dell'Adriatico nel dicembre 1807. Questo dipartimento esistette di nuovo tra aprile e maggio del 1815, alla riconquista di alcune regioni dell'Italia da parte di Gioacchino Murat.\nDistretti.\nLegge 13 pratile VI.\nCome in altre province emiliane, anche nel Ferrarese la compartimentazione cisalpina necessitava preliminarmente di una definizione dei municipi in un\u2019area priva di un catasto moderno. Vennero dunque creati dei comuni di nuova formazione."}
{"id": "2018385", "revid": "110506335", "url": "https://it.wikipedia.org/wiki?curid=2018385", "title": "Dipartimento del Brenta", "text": "Il Brenta fu un dipartimento del Regno d'Italia napoleonico dal 1806 al 1815. Prendeva il nome dal fiume Brenta e aveva come capoluogo Padova.\nIl dipartimento fu creato dopo l'annessione al Regno d'Italia di Venezia e le sue dipendenze (Istria e Dalmazia) il 1\u00ba maggio 1806. Sub\u00ec alcune modifiche di confini il 22 dicembre 1807, cedendo alcuni comuni al dipartimento dell'Adriatico. Dopo l'annessione al Regno Lombardo-Veneto, divenne la Provincia di Padova.\nSuddivisione amministrativa.\nSituazione al 22 dicembre 1807:"}
{"id": "2018387", "revid": "129019", "url": "https://it.wikipedia.org/wiki?curid=2018387", "title": "Palazzo vescovile (Mazara del Vallo)", "text": "Il Palazzo vescovile di Mazara del Vallo, sede del Vescovado, \u00e8 un edificio del XVI secolo costruito su una parte del preesistente Palazzo Chiaramonte e che si affaccia sull'odierna Piazza della Repubblica.\nIl prospetto ottocentesco presenta un portale architravato, con quattro colonne doriche, al di sopra del quale \u00e8 presente lo stemma della Diocesi di Mazara del Vallo.\nAll'interno del Palazzo c'\u00e8 un cortile dove \u00e8 possibile ammirare una loggia con archi a tutto sesto, sulla quale si affacciano diverse stanze, in una delle quali \u00e8 presente un meraviglioso soffitto in legno a cassettoni di stile cinquecentesco.\nDi fronte al Palazzo vescovile si trova il Palazzo del Seminario mentre sulla destra dell'edificio \u00e8 presente una loggetta del XVIII secolo che congiunge il Palazzo Vescovile con la Cattedrale attraverso un ponte coperto detto \"Tocchetto\"."}
{"id": "2018390", "revid": "1745361", "url": "https://it.wikipedia.org/wiki?curid=2018390", "title": "Dipartimento del Lario (1797)", "text": "Il dipartimento del Lario fu uno dei dipartimenti italiani creati in et\u00e0 napoleonica su modello di quelli francesi, esistito brevemente dal 1797 al 1798. Aveva come capoluogo la citt\u00e0 di Como.\nStoria.\nIl dipartimento del Lario fu creato l'8 luglio 1797, come suddivisione amministrativa della neonata Repubblica Cisalpina.\nIl territorio corrispondeva a quello della vecchia provincia di Como della Lombardia austriaca, sensibilmente ampliata a sud con la Brianza occidentale ex milanese e, dopo la legge del 24 brumaio VI, a nord con la val Chiavenna ex svizzera.\nL\"'amministrazione centrale\" fu affidata ad un direttorio di cinque membri nominati da Napoleone e sorvegliati da un \"commissario\" del governo.\nIl 1\u00ba settembre 1798, con la nuova suddivisione della Repubblica Cisalpina in dipartimenti, il dipartimento fu soppresso e il suo territorio annesso in massima parte al dipartimento d'Olona, con capoluogo Milano. La zona dell'Alto Lario, ossia i distretti gi\u00e0 svizzeri e quello di Domaso, fu invece aggregata al dipartimento dell'Adda e dell'Oglio, con capoluogo Morbegno.\nIl dipartimento fu ricostituito nel 1801 alla seconda creazione della Repubblica Cisalpina, su territori che erano appartenuti ai vecchi dipartimenti del Lario e del Verbano, fusi con il dipartimento dell'Adda e dell'Oglio.\nSuddivisione amministrativa.\nAll'atto dell'istituzione (Legge 7 germinale VI, 27 marzo 1798), il dipartimento era cos\u00ec suddiviso:"}
{"id": "2018394", "revid": "6923", "url": "https://it.wikipedia.org/wiki?curid=2018394", "title": "Inspired Device", "text": "Inspired Device, presente nel mercato di ruolo dal 2005 \u00e8 una piccola etichetta italiana indipendente.\nOltre a produrre accessori in formato elettronico per giochi di ruolo, traduce e adatta per il mercato italiano i prodotti della Basic Action Games (Tra cui Super! - Il gioco di ruolo dei supereroi) e produce Fenomena \u2022 il gioco di ruolo dell'insolito."}
{"id": "2018395", "revid": "339392", "url": "https://it.wikipedia.org/wiki?curid=2018395", "title": "Men in trees", "text": ""}
{"id": "2018399", "revid": "729019", "url": "https://it.wikipedia.org/wiki?curid=2018399", "title": "Via Domizia", "text": "La Via Domizia, o \"Via Domitia\", era un'antica strada romana che congiungeva \"Torino\" e la valle del Rodano con la Spagna. Fu costruita dal proconsole Gneo Domizio Enobarbo, primo governatore della Gallia Narbonensis fra il 121 a.C. ed il 117 a.C. Fu la prima strada romana ad essere costruita in Gallia e fu realizzata per scopi militari al fine di raggiungere facilmente le colonie romane della Gallia meridionale. \u00c8 percorsa attualmente dalla Strada statale 23 del Colle di Sestriere.\nLa via Domizia \u00e8 menzionata nell'Itinerario antonino e nella Tavola Peutingeriana.\nPercorso.\nLa strada partiva da Torino e attraversava le Alpi al colle del Sestriere e colle del Monginevro, quindi seguiva la valle della Durance da Brian\u00e7on fino ad \"Eburodunum\" (Embrun), \"Vapincum\" (Gap), \"Apta Julia\" (Apt), \"Glanum\" (Saint-R\u00e9my-de-Provence). Da qui puntava verso il Rodano che attraversava in corrispondenza di \"Ugernum\" (Beaucaire), presso \"Arelate\" (Arles), quindi proseguiva lungo la costa passando per \"Nemausus\" (N\u00eemes), Montpellier e ancora per \"Baetiris\" (B\u00e9ziers), raggiungendo poi la colonia romana di \"Narbo Martius\" (Narbona).\nA Narbo Martius la strada si congiungeva con la Via Aquitania che giungeva fino all'Oceano Atlantico, attraverso Tolosa e \"Burdigala\" (Bordeaux).\nDopo Narbona la strada prosegue verso la Spagna passando per \"Ad Viscensimum\" (Fitou), \"Ad Salsulae\" (Salses-le-Ch\u00e2teau) e Perpignan. A sud di Perpignan, nell'Oppidum di \"Ruscino\" (Ch\u00e2teau-Roussillon), la Via Domizia si divideva in due:\nPoco a sud del Col de Panissars, presso \"Deciana\" (La Jonquera), i due percorsi si ricongiungono e da qui inizia la Via Augusta.\nLungo il percorso della Via Domizia si trovano i resti di numerosi ponti romani, fra questi i pi\u00f9 significativi sono: il Ponte di Saint-Thib\u00e9ry (sul fiume H\u00e9rault), Pont Ambroix (sul fiume Vidourle presso il sito di Ambrussum), e il Pont Julien (sul fiume Calavon presso Bonnieux nell'Arrondissement di Apt)."}
{"id": "2018404", "revid": "2160443", "url": "https://it.wikipedia.org/wiki?curid=2018404", "title": "Arena (Duran Duran)", "text": "Arena \u00e8 il primo album live dei Duran Duran, pubblicato per la prima volta il 12 novembre 1984 dalla EMI Records.\nL'album \u00e8 stato registrato a Oakland durante il \"Sing Blue Silver Tour\"; al suo interno \u00e8 contenuto il brano inedito in studio \"The Wild Boys\", diffuso circa un mese prima su singolo.\nMusicisti nel Tour.\nAccrediti su The Wild Boys:"}
{"id": "2018408", "revid": "93556", "url": "https://it.wikipedia.org/wiki?curid=2018408", "title": "Incontri internazionali di rugby a 15 di met\u00e0 anno 1990", "text": "A met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud."}
{"id": "2018410", "revid": "767487", "url": "https://it.wikipedia.org/wiki?curid=2018410", "title": "Efraim Karsh", "text": "Efraim Karsh \u00e8 un professore di storia ed \u00e8 Direttore del Dipartimento di Studi Mediterranei nel King's College di Londra.\nNato e cresciuto in Israele, si \u00e8 diplomato nell'Universit\u00e0 Ebraica di Gerusalemme in \"Storia del Vicino Oriente moderno e del Mondo Arabo\". Ha conseguito la sua laurea e il suo Dottorato in \"Relazioni Internazionali\" nell'Universit\u00e0 di Tel Aviv.\nPrima di cominciare la sua carriera accademica, Efraim Karsh era analista delle Forze di Difesa Israeliane in cui ha raggiunto il grado di Maggiore. Ha occupato varie posizioni accademiche ad Harvard e nella Columbia University, alla Sorbona alla London School of Economics, nell'Universit\u00e0 di Helsinki, nell'Istituto Internazionale di Studi Strategici di Londra, nell'Istituto Kennan di Studi Avanzati Russi, a Washington, nel Centro Jaffee di Studi Strategici e all'Universit\u00e0 di Tel-Aviv.\nVanta oltre un centinaio di pubblicazioni accademiche e numerose opere sul Vicino Oriente e sulle questioni sovietiche."}
{"id": "2018412", "revid": "122482521", "url": "https://it.wikipedia.org/wiki?curid=2018412", "title": "12 sonate da chiesa, op. 1", "text": "Le 12 sonate a tre, op. 1, anche conosciute come Sonate da Chiesa a tr\u00e8, sono un insieme di sonate a tre di Arcangelo Corelli. Furono pubblicate a Roma nel 1681 e dedicate a Cristina di Svezia. Sono sonate da chiesa per un concertino di 2 violini e violone (con l'alternativa dell'arciliuto nelle sonate n. 4, 7, 8, 9 e 11), con l'organo al basso.\nStoria.\nFurono pubblicate a Roma nel 1681, da Gio. Angelo Mutij, col titolo: \"Sonate a tr\u00e8, doi Violini, e Violone, \u00f2 Arcileuto, col Basso per l'Organo.\" La copertina riporta inoltre la dedica \"Consecrate alla Sacra Real Maest\u00e0 di Cristina Alessandra Regina di Svezia, &amp; c. Da Arcangelo Corelli da Fvsignano, detto il Bolognese, Opera prima.\"\nLe sonate.\nLe sonate sono costituite da 3, 4 o 5 tempi, come le \"12 sonate da chiesa, op. 3\"."}
{"id": "2018415", "revid": "110157", "url": "https://it.wikipedia.org/wiki?curid=2018415", "title": "Sysert'", "text": "Sysert' \u00e8 una citt\u00e0 della Russia siberiana estremo occidentale (Oblast' di Sverdlovsk), situata sul fiume omonimo, 50\u00a0km a sud del capoluogo Ekaterinburg; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "2018420", "revid": "729019", "url": "https://it.wikipedia.org/wiki?curid=2018420", "title": "Jugoslovensko kraljevsko ratno vazduhoplovstvo i pomorska avijacija", "text": "La Jugoslovensko kraljevsko ratno vazduhoplovstvo i pomorska avijacija (JKRV), o \"Regia aeronautica jugoslava\" (in serbocroato \"Jugoslovensko kraljevsko ratno zrakoplovstvo\", in sloveno \"Jugoslovansko kraljevo vojno letalstvo\") \u00e8 stata costituita al momento della creazione del Regno di Serbi, Croati e Sloveni qualche anno pi\u00f9 tardi ribattezzato il Regno di Jugoslavia. Costituita nel 1918 dal 1923 ha assunto la denominazione di \"Avijacijsko odeljenje Jugoslovenske kraljevske armije\" (Dipartimento aviazione dell'esercito jugoslavo) che nel 1929 cambi\u00f2 in \"Jugoslovensko kraljevsko ratno vazduhoplovstvo i pomorska avijacija\" (Aeronautica militare jugoslava ed aviazione navale) operando sino al 1941 quando nel corso della seconda guerra mondiale la Jugoslavia venne occupata dalle potenze dell'Asse. I restanti aerei operarono con la Royal Air Force britannica e i partigiani comunisti di Tito che affiancarono gli alleati dopo il 1943."}
{"id": "2018421", "revid": "1442080", "url": "https://it.wikipedia.org/wiki?curid=2018421", "title": "Claudio Garc\u00eda", "text": "Carriera.\nClub.\nDebutta nel 1981 con l'Hurac\u00e1n, militandovi per cinque anni, fino alla retrocessione del club in seconda divisione. Nel 1986 passa al V\u00e9lez S\u00e1rsfield, dove in due anni segna 19 reti; nel 1988 si trasferisce in Europa, ai francesi del Lione. Nel 1991 torna in Argentina, con la maglia del Racing Club di Avellaneda. Dopo aver giocato in varie societ\u00e0 argentine, si ritira nel 2001 nel Real Ja\u00e9n, squadra spagnola.\nNazionale.\nCon la nazionale di calcio argentina ha giocato 13 partite, vincendo due Copa Am\u00e9rica consecutive, e .\nAllenatore.\nDopo il suo ritiro ha allenato due societ\u00e0 minori argentine, il Defensores Unidos e l'Independiente Rivadavia."}
{"id": "2018435", "revid": "129019", "url": "https://it.wikipedia.org/wiki?curid=2018435", "title": "Palazzo del seminario (Mazara del Vallo)", "text": "Il palazzo del Seminario \u00e8 un edificio che si affaccia sulla piazza della Repubblica della citt\u00e0 di Mazara del Vallo, fronteggiando il Palazzo Vescovile e la Basilica Cattedrale.\nL'iniziale sede del seminario, istituito con decreto vescovile nel 1579 dal vescovo Bernardo Gasch, fu la chiesa di Sant'Egidio finch\u00e9 non venne costruito nel 1710 l'attuale palazzo per volont\u00e0 del vescovo Bartolomeo Castelli.\nIl prospetto dell'edificio presenta un porticato con 11 archi a tutto sesto con pilastri a base quadrata e un loggiato soprastante anch'esso costituito da 11 archi a tutto sesto, ma con pilastri a base rettangolare. Sia il porticato che il loggiato hanno poi una copertura a crociera.\nAll'interno si trova un porticato con 16 archi a tutto sesto che si reggono su 20 colonne tuscaniche che delimitano un atrio di forma rettangolare da cui si pu\u00f2 accedere all'attiguo Museo diocesano."}
{"id": "2018438", "revid": "486946", "url": "https://it.wikipedia.org/wiki?curid=2018438", "title": "Seminario vescovile (Mazara del Vallo)", "text": ""}
{"id": "2018446", "revid": "599013", "url": "https://it.wikipedia.org/wiki?curid=2018446", "title": "N\u00e9stor Fabbri", "text": "Carriera.\nClub.\nUscito dalle giovanili dell' e trasferitosi nel 1986 al di Avellaneda, gioca con il club biancazzurro 169 partite, segnando 6 volte. Nel 1992 passa per una stagione al ; dopo 16 partite si trasferisce ai colombiani dell'. Nel 1993 torna al Lan\u00fas, dove gioca 30 partite segnando per 4 volte. Nel 1994 passa al , dove rimane per quattro anni giocando 117 partite. Nel 1998 si trasferisce in Francia, al , dove gioca 116 partite fino al 2002, anno nel cui passa al . Ha chiuso la carriera nel 2005 con la maglia dell'All Boys, la societ\u00e0 in cui aveva iniziato.\nNazionale.\nCon la nazionale argentina ha giocato 21 partite, partecipando tra gli altri al in Italia e alla Coppa re Fahd 1995 in Arabia Saudita, competizioni entrambe chiuse dall'\"albiceleste\" al secondo posto."}
{"id": "2018448", "revid": "289247", "url": "https://it.wikipedia.org/wiki?curid=2018448", "title": "Jugoslovensko ratno vazduhoplovstvo i protiv Vazdu\u0161na odbrana FRJ", "text": ""}
{"id": "2018452", "revid": "287204", "url": "https://it.wikipedia.org/wiki?curid=2018452", "title": "Paul Edwin Zimmer", "text": "Oltre al genere fantasy, ha affrontato anche quello gotico, fantascientifico e storico.\nBiografia.\nFratello dell'autrice di fantasy e fantascienza Marion Zimmer Bradley, \u00e8 stato un noto poeta e scrittore statunitense, appassionato, come la sorella, del genere fantastico. \u00c8 stato inoltre un esperto nell'uso della spada, e grande conoscitore delle arti marziali in genere, come si pu\u00f2 riscontrare nei suoi romanzi tradotti anche in italiano.\n\u00c8 noto per la sua saga intitolata \"Dark Border\", composta da 4 romanzi pubblicati, pi\u00f9 un quinto che aveva da poco finito di scrivere al momento della morte, e rimasto inedito.\nHa inoltre collaborato ad alcuni romanzi di Marion Zimmer Bradley, anche per quel che riguarda la Saga di Darkover (come \"La spada incantata\", anche se ufficialmente non gli \u00e8 mai stata accreditata), e la serie della \"Luna Rossa\", con due romanzi, uno dei quali tradotto anche in Italia.\nOpere.\nDark Border.\nSecondo le intenzioni dell'autore, i primi due libri in origine erano uno unico, successivamente suddiviso in due parti per motivi editoriali. Le date fra parentesi sono relative alla pubblicazione negli Stati Uniti. Esisterebbe, inoltre, un quinto volume tuttora inedito, dal titolo: \"The King who was of Old\"."}
{"id": "2018453", "revid": "73843", "url": "https://it.wikipedia.org/wiki?curid=2018453", "title": "VIP (film)", "text": "VIP \u00e8 un film per la televisione italiano del 2008.\n\u00c8 diretto da Carlo Vanzina, da lui scritto insieme al fratello Enrico, e prodotto per Mediaset, che l'ha trasmesso in prima visione su Canale 5 il 12 ottobre 2008.\nTrama.\nAlla festa di inaugurazione del ristorante \"L'Impero del Sushi\", l'evento mondano dell'anno organizzato da Ilaria Della Rocchetta, la pi\u00f9 famosa PR di Roma, partecipano celebrit\u00e0 internazionali, come la giovane attrice statunitense Julia Logan, ma anche una serie di invitati \"per caso\". Molti degli incontri di quella sera si dovranno scontrare nei giorni a seguire con l'amara scoperta della verit\u00e0.\nCuriosit\u00e0.\nMatteo Branciamore nel corso del film nomina I Cesaroni, nel quale interpretava il ruolo di Marco Cesaroni. Il castello dove Enrico Brignano invita Martina Colombari \u00e8 il Castello di Tor Crescenza, set di molte pellicole cinematografiche e televisive e noto per avere ospitato il matrimonio di Francesco Totti e Ilary Blasi (2005) e la festa di compleanno per i 40 anni dello stesso Totti (2016)."}
{"id": "2018462", "revid": "380453", "url": "https://it.wikipedia.org/wiki?curid=2018462", "title": "Coppa panamericana di pallavolo maschile", "text": "La Coppa panamericana di pallavolo maschile \u00e8 una competizione pallavolistica organizzata dalla NORCECA e dalla CSV a partire dal 2006. Si svolge con cadenza annuale e vi partecipano le nazionali nordamericane.\nDall'edizione 2010 la partecipazione alla competizione \u00e8 stata estesa anche alle nazionali sudamericane."}
{"id": "2018468", "revid": "78273", "url": "https://it.wikipedia.org/wiki?curid=2018468", "title": "Kansas University", "text": ""}
{"id": "2018470", "revid": "339392", "url": "https://it.wikipedia.org/wiki?curid=2018470", "title": "Centimetro quadrato", "text": ""}
{"id": "2018478", "revid": "1234826", "url": "https://it.wikipedia.org/wiki?curid=2018478", "title": "Pirati di Roger", "text": ""}
{"id": "2018480", "revid": "287204", "url": "https://it.wikipedia.org/wiki?curid=2018480", "title": "Sporting \u00c9toile Club de Bastia 1986-1987", "text": "Questa voce raccoglie le informazioni riguardanti la Sporting \u00c9toile Club de Bastia nelle competizioni ufficiali della stagione 1986-1987.\nMaglie e sponsor.\nLo sponsor tecnico per la stagione 1986-1987 \u00e8 Gimer, mentre lo sponsor ufficiale \u00e8 Onet.\nOrganigramma societario.\nArea direttiva\nArea tecnica"}
{"id": "2018483", "revid": "196390", "url": "https://it.wikipedia.org/wiki?curid=2018483", "title": "Sacerdozio ebraico", "text": ""}
{"id": "2018487", "revid": "647919", "url": "https://it.wikipedia.org/wiki?curid=2018487", "title": "U.S. Military Academy", "text": ""}
{"id": "2018488", "revid": "119599206", "url": "https://it.wikipedia.org/wiki?curid=2018488", "title": "Reg Strikes Back", "text": "Reg Strikes Back \u00e8 il ventinovesimo album (il ventunesimo in studio) dell'artista britannico Elton John, pubblicato il 20 giugno 1988.\nIl disco.\nIl 1987 \u00e8 un anno da dimenticare per il pianista di Pinner: infatti, dopo aver affrontato una complicata operazione alla gola, la sua voce diviene pi\u00f9 roca e perde il caratteristico falsetto esibito precedentemente in molte canzoni. Elton divorzia da Renate Blauel proprio mentre si aggrava la dipendenza da alcool e stupefacenti; viene inoltre coinvolto dal \"Sun\" in falsi scandali di sesso e droga, mentre il Watford retrocede inesorabilmente di categoria. Con la produzione di questo disco, la rockstar intende rompere con il suo passato tormentato e turbolento e combattere contro gli spettri che opprimono da troppo tempo la sua vita. Dopo aver vinto la causa per diffamazione contro il \"Sun\" (che lo risarcisce e gli fa pubbliche scuse), Elton mette all'asta per beneficenza i numerosi abiti di scena esibiti nel corso della sua carriera: essi sono presenti in massa sulla copertina di questo album, il cui nome significa letteralmente \"Reg\" (diminutivo del suo nome Reginald) \"colpisce ancora\", ma l'espressione significa anche \"contrattacca, reagisce\".\nL'LP viene registrato agli Air Studios di Londra. \u00c8 totalmente sprovvisto di arrangiamenti orchestrali, mentre la produzione \u00e8 affidata nuovamente a Chris Thomas. Elton suona un pianoforte elettrico Roland al posto del solito pianoforte a coda. I brani, di stampo pop rock, vengono accolti abbastanza bene dalla critica. Questo \u00e8 inoltre l'ultimo album di Elton John nel quale compare lo storico bassista Dee Murray (per la precisione ai cori).\nL'album non va oltre un numero 18 in patria, ma piazza al numero 2 in USA il singolo \"I Don't Wanna Go on with You Like That\"; tra l'altro, si rivela un gran successo in Italia (pur se a distanza di vari mesi dalla pubblicazione), conseguendo una numero 3 grazie all'altro estratto \"A Word in Spanish\", che Elton esegue al Festival di Sanremo 1989. Comunque un altro singolo, \"Town of Plenty\", era stato gi\u00e0 scelto come videosigla di chiusura di una trasmissione per ragazzi della RAI (\"Big!\"). Viene pubblicata anche \"Mona Lisas and Mad Hatters (Part Two)\", proseguimento logico della prima \"Mona Lisas\" (ma solo a livello di testo).\nNel 1998 \u00e8 stata pubblicata la versione rimasterizzata di \"Reg Strikes Back\", contenente quattro tracce bonus.\nTracce.\nTutti i brani sono stati composti da Elton John e Bernie Taupin, salvo dove notato diversamente."}
{"id": "2018494", "revid": "1005847", "url": "https://it.wikipedia.org/wiki?curid=2018494", "title": "Elezioni parlamentari in Lituania del 2008", "text": "Le elezioni parlamentari in Lituania del 2008 si tennero il 12 ottobre (primo turno) e il 26 ottobre (secondo turno) per il rinnovo del Seimas. In seguito all'esito elettorale, Andrius Kubilius, espressione di Unione della Patria, divenne Primo ministro."}
{"id": "2018498", "revid": "31886", "url": "https://it.wikipedia.org/wiki?curid=2018498", "title": "Brunet Zamora", "text": "Biografia.\nSposato con un'italiana, ha preso la cittadinanza italiana e risiede a Trieste. Combatte nella categoria super leggeri (\u2013 63.504\u00a0kg/140 libbre).\nNel 1999 \u00e8 stato campione nazionale nei pesi leggeri, con i colori dell'Associazione pugilistica Udinese. Ha vinto la medaglia di bronzo ai Campionati europei di pugilato dilettanti del 2002.\nNel 2000 alle Olimpiadi di Sydney avrebbe dovuto partecipare come peso leggero, ma fu trovato positivo ai controlli antidoping causa l'assunzione di un diuretico presente nella lista dei prodotti proibiti.\nNel 2005 passa al professionismo esordendo contro Nemecek Pavel e vincendo per KO. Successivamente vince l'incontro contro Claudiu Pop.\nNel 2007 vince il titolo italiano dei sper leggeri contro il pugile emiliano Aldredo di Feto e riconferma il titolo contro lo sfidante udinese Emanuele de Prophetis.\nNel 2008 vince il titolo intercontinentale WBA dei super leggeri contro Andrey Sark e difende con successo il titolo intercontinentale WBA dei super leggeri contro Sidney Siqueira, sconfiggendolo per KO alla 5\u00aa ripresa.\nNel 2009 difende con successo il titolo intercontinentale WBA dei super leggeri contro Peter Semo, sconfiggendolo per KOT alla 10\u00aa ripresa e successivamente contro Cristophe De Busillet.\nNel 2010 difende vittoriosamente il titolo intercontinentale WBA dei super leggeri contro Eduardo Daniel Roman, sconfiggendolo per KOT dopo 100 secondi.\nIl 29 ottobre 2010 a San Pietroburgo difende il titolo contro Denis Shafikov. L'incontro terminer\u00e0 con un pareggio, il primo nella carriera di Zamora.\nDifender\u00e0 con successo il titolo fino al 10 luglio 2011, quando lo abbandoner\u00e0 per tentare l'assalto all'interim WBA superleggeri contro Alberto Mosquera. L'incontro, svoltosi il 22 ottobre 2011 nella splendida Arena di Panama City, terminer\u00e0 con un pareggio, lasciando il titolo nelle mani del panamense.\nIl 31 maggio 2012 tenta l'attacco al titolo EBU dei superleggeri, affrontando nuovamente Denis Shafikov e subendo la prima sconfitta in carriera.\nIl 15 febbraio 2013 scende di categoria e vince il titolo dell'Unione Europea dei pesi leggeri, sconfiggendo Krzysztof Szot. Titolo confermato il 28 luglio contro Massimiliano Bellisai.\nIl 25 aprile 2014 viene sconfitto dall'Ungherese Gyorgy Mizsei jr, perdendo il titolo.\nIl 13 dicembre 2014 tenta la conquista del titolo intercontinentale IBF perdendo tuttavia ai punti contro Samuele Esposito. Il 9 maggio dell'anno seguente sale di categoria e tenta l'assalto al titolo europeo WBO dei pesi welter detenuto dall'inglese Bradley Skeete venendo sconfitto per\u00f2 per KOT al round 6 abbandonando definitivamente l'attivit\u00e0 professionistica."}
{"id": "2018508", "revid": "767487", "url": "https://it.wikipedia.org/wiki?curid=2018508", "title": "Fight for Freedom", "text": "Fight for Freedom (\"To End All Wars\") \u00e8 un film del 2001 diretto da David L. Cunningham.\nFilm di guerra basato sul libro autobiografico di Ernest Gordon, prigioniero di guerra dei Giapponesi, durante la Seconda guerra mondiale.\nTrama.\nDopo la caduta di Singapore, un gruppo di militari inglesi viene catturato e portato in un campo di prigionia nel cuore della giungla thailandese. I prigionieri, capeggiati dal capitano Gordon sono considerati parte di una \"razza inferiore\" e devono fare i conti con un lavoro massacrante: la costruzione della nuova linea ferroviaria. Il loro unico desiderio \u00e8 fuggire. Il maggiore Campbell cerca di organizzare una fuga, ma il morale della truppa, fiaccato dalla fame, dalle malattie e dalle torture, \u00e8 a terra. Interviene il capitano Gordon che aiuta i prigionieri a riconquistare dignit\u00e0 e speranza."}
{"id": "2018510", "revid": "124651279", "url": "https://it.wikipedia.org/wiki?curid=2018510", "title": "Partito della Rivoluzione Democratica", "text": "Il Partito della Rivoluzione Democratica (in spagnolo: \"Partido de la Revoluci\u00f3n Democr\u00e1tica\" - PRD) \u00e8 un partito politico messicano di orientamento progressista e socialdemocratico fondanto nel 1989 dalla componente di sinistra del Partito Rivoluzionario Istituzionale.\nAlle elezioni presidenziali del 2006, il suo candidato L\u00f3pez Obrador \u00e8 stato clamorosamente sconfitto a seguito di uno scrutinio molto controverso che ha decretato la vittoria di Felipe Calder\u00f3n del Partito Azione Nazionale (Obrador \u00e8 stato eletto presidente nelle elezioni del 2018, dopo aver lasciato il PRD).\nAlle elezioni parlamentari del 2018 ha ottenuto il 5,5% dei voti.\nHa fatto parte dell'Internazionale Socialista."}
{"id": "2018517", "revid": "1305772", "url": "https://it.wikipedia.org/wiki?curid=2018517", "title": "No Jacket Required", "text": "No Jacket Required \u00e8 il terzo album da solista del cantante britannico Phil Collins, pubblicato il 25 gennaio 1985 dalla Atlantic Records. \u00c8 diventato il lavoro di maggior successo commerciale di Collins, nonch\u00e9 quello della sua definitiva affermazione come solista al di fuori dei Genesis.\nL'album ha venduto oltre 12 milioni di copie nei soli Stati Uniti, dove \u00e8 stato certificato disco di diamante dalla Recording Industry Association of America (RIAA). Nel Regno Unito, \u00e8 stato invece premiato con sei dischi di platino dalla British Phonographic Industry (BPI). In totale ha venduto oltre 25 milioni di copie nel mondo.\nProduzione.\nAlcune delle canzoni dell'album nacquero da improvvisazioni con una drum machine, tra cui i singoli \"One More Night\" e \"Sussudio\". Collins cominci\u00f2 a cantare \"one more night\" nel tentativo di creare un'atmosfera simile ai The Jackson 5, e improvvis\u00f2 \"sus-sussudio\" in un altro caso. Inizialmente tent\u00f2 di sostituire quest'ultimo verso con una frase diversa, salvo poi decidere di percorrere quella stessa strada, pensando il testo in riferimento a una cotta adolescenziale provata per una ragazza ai tempi della scuola. Un altro brano nato principalmente da un'improvvisazione, \"Don't Lose My Number\", proviene dalle sessioni di registrazione del primo album solista del cantante, \"Face Value\". Collins ha aggiunto di non conoscere appieno il significato del testo.\nAltre canzoni furono composte attraverso messaggi pi\u00f9 personali. \"Long Long Way to Go\" \u00e8 spesso considerato uno dei brani pi\u00f9 popolari di Collins tra quelli che non sono mai stati distribuiti come singolo (anche se ha ricevuto notevole airplay radiofonico), e fino ad allora si trattava del suo pezzo maggiormente politico. L'ex leader dei The Police, Sting, contribu\u00ec ai cori della canzone. Sting e Collins si incontrarono la prima volta in occasione del progetto Band Aid, e divennero buoni amici dopo essersi esibiti insieme sul palco del Live Aid. Collins stava lavorando su una canzone, e pens\u00f2 che Sting, avendo collaborato con Band Aid, poteva essere coinvolto molto facilmente. Collins chiese a Sting di aiutarlo con le voci di sottofondo per questo brano, e Sting accett\u00f2.\n\"Doesn't Anybody Stay Together Anymore\" \u00e8 un'altra canzone che contiene un messaggio personale. Venne scritta da Collins in risposta ai continui divorzi che circondavano le persone intorno a lui, inclusi manager, amici ed egli stesso pochi anni prima. Collins ha successivamente rivelato di aver cantato questo brano durante la festa del 40\u00ba compleanno di Carlo, principe del Galles, senza sapere che il divorzio tra il principe e la moglie Diana Spencer sarebbe avvenuto poco tempo dopo. Mentre nella versione originale dell'album si contraddistingue per il suo ritmo dinamico, il brano nelle esibizioni dal vivo \u00e8 stato spesso riarrangiato sotto forma di ballata.\n\"Take Me Home\" \u00e8 un'altra canzone il cui significato in origine era molto vago. Ad un primo ascolto, sembra che il testo parli del tornare a casa, ma ci\u00f2 non \u00e8 esatto. Collins ha dichiarato che in realt\u00e0 fa riferimento ad un paziente in un istituto mentale, e che le parole sono state ispirate dal romanzo \"Qualcuno vol\u00f2 sul nido del cuculo\". Mentre registrava \"Long Long Way to Go\", Collins chiese a Sting di eseguire le parti vocali anche per questo brano. A lui si aggiunsero anche le voci di Peter Gabriel e Helen Terry.\nTitolo.\nIl titolo (\"non \u00e8 obbligatorio indossare la giacca\") \u00e8 stato scelto in seguito ad un episodio avvenuto pochi mesi prima in un ristorante di Chicago, \"The Pump Room\". A Collins, che si trovava in compagnia del collega Robert Plant, fu negato l'ingresso poich\u00e9 il suo abbigliamento non era ritenuto abbastanza elegante, al contrario di Plant che venne fatto entrare. Il codice di abbigliamento del locale prevedeva l'utilizzo obbligatorio della giacca per orario di cena; tuttavia Collins indossava una giacca di pelle che non venne ritenuta \"appropriata\" dal \"ma\u00eetre\". Dopo questo incidente, il cantante apparve in diversi show come \"Late Night with David Letterman\" e \"The Tonight Show\", denunciando ironicamente l'accaduto. Il direttore del ristorante gli invi\u00f2 in seguito una giacca da cavallerizzo con una lettera di scuse, affermando che poteva tornare al locale indossando quello che voleva.\nPubblicazione.\n\"No Jacket Required\" venne pubblicato il 25 gennaio 1985. I singoli di lancio furono \"Sussudio\" nel Regno Unito e \"One More Night\" negli Stati Uniti. Entrambi ebbero video musicali girati presso un pub di Londra di propriet\u00e0 di Richard Branson. Nella prima settimana di marzo, l'album debutt\u00f2 al primo posto della classifica britannica degli album. Entro la fine del mese, riusc\u00ec a raggiungere la vetta anche della Billboard 200 negli Stati Uniti. L'album mantenne il primo posto in classifica per sette settimane negli Stati Uniti, e per cinque settimane nel Regno Unito. Per quanto concerne i singoli, sia \"One More Night\" che \"Sussudio\" conquistarono la vetta della Billboard Hot 100.\nPrimo singolo estratto per gli Stati Uniti, \"One More Night\" divenne cronologicamente il secondo brano di Collins a raggiungere la vetta della Billboard Hot 100 dopo \"Against All Odds (Take a Look at Me Now)\". Nel Regno Unito conquist\u00f2 il quarto posto della classifica britannica dei singoli nell'aprile 1985. Meno bene fece nella stessa classifica \"Sussudio\", che si era fermato alla dodicesima posizione nel gennaio dello stesso anno. Scelto come primo singolo per il Regno Unito, il brano ottenne maggior successo solo dopo esser stato pubblicato negli Stati Uniti, dove biss\u00f2 il primo posto ottenuto mesi prima da \"One More Night\". Nonostante nessuno dei due singoli sia stato capace di conquistare il primo posto nel Regno Unito, ci riusc\u00ec in quello stesso periodo un brano non incluso nell'album eseguito da Collins in duetto con Philip Bailey, \"Easy Lover\".\nIl terzo singolo \"Don't Lose My Number\" non venne distribuito nel Regno Unito, mentre raggiunse il quarto posto negli Stati Uniti durante il settembre 1985. Collins non riusciva a concettualizzare una trama per il video musicale corrispondente, decise per cui di creare un video ironico sulla base di questa stessa difficolt\u00e0. Viene mostrato il cantante mentre discute con diversi registi, che gli danno tutti cattive idee per il video. I loro suggerimenti permettono a Collins di parodiare molti video musicali dell'epoca, come ad esempio quelli di Michael Jackson, David Lee Roth, Elton John, The Police, The Cars, ed anche film come \"Mad Max 2\" e diverse pellicole samurai e western.\nIl quarto e ultimo estratto \"Take Me Home\" raggiunse il settimo posto negli Stati Uniti. Inizialmente non era prevista la pubblicazione del singolo per il mercato americano, tuttavia l'etichetta spinse dopo aver constatato il successo ottenuto dal brano presso le radio locali. Fu anche realizzato un video dove Collins veniva ripreso mentre cantava su sfondi riconoscibili delle pi\u00f9 importanti capitali del mondo.\nIl brano \"Who Said I Would\" non otterr\u00e0 alcun piazzamento in classifica fino alla sua inclusione nell'album dal vivo \"Serious Hits... Live!\". Per la versione originaria fu registrato un video musicale durante il tour di \"No Jacket Required\".\nCritica.\nIl recensore Tim Sendra di AllMusic ha spiegato le ragioni del successo commerciale di \"No Jacket Required\" in questi termini:\nIn una recensione dell'epoca, David Fricke di \"Rolling Stone\" fece notare come l'improvvisa metamorfosi di Collins da \"piccolo batterista calvo di un fiorente gruppo art rock britannico\" a \"idolo del pop mainstream\" sembrasse \"una delle storie di successo pi\u00f9 improbabili degli anni ottanta\". Stephen Holden del \"The New York Times\" scrisse che l'artista stava \"tranquillamente rivoluzionando e ampliando il ruolo della batteria nella realizzazione di dischi pop\".\nNel 2010, Gary Mills del \"The Quietus\" ha sottolineato come il successo dell'album abbia pesantemente influito sulla carriera e la credibilit\u00e0 artistica di Collins. Nel 2013, Tom Service del \"The Guardian\" ha steso una dura disamina nei confronti del disco definendolo \"inascoltabile al giorno d'oggi\", con particolari critiche rivolte verso il brano \"Sussudio\". Nel 2016, lo stesso Collins ha inserito \"No Jacket Required\" tra i suoi lavori meno preferiti.\nTuttavia l'album fu ottimamente accolto al momento della sua uscita. Collins venne premiato per l'Album dell'anno e la Miglior interpretazione vocale maschile ai Grammy Awards 1986.\nFormazione.\nMusicisti\nProduzione"}
{"id": "2018518", "revid": "289247", "url": "https://it.wikipedia.org/wiki?curid=2018518", "title": "Jugoslovensko ratno vazduhoplovstvo i protivvazdu\u0161na odbrana FRJ", "text": ""}
{"id": "2018526", "revid": "289247", "url": "https://it.wikipedia.org/wiki?curid=2018526", "title": "Jugoslovensko ratno vazduhoplovstvo i protivvazdu\u0161na odbrana FRJ/SCG", "text": ""}
{"id": "2018531", "revid": "125453631", "url": "https://it.wikipedia.org/wiki?curid=2018531", "title": "Giovanni Battista Bassani", "text": "Biografia.\nGiovanni Battista Bassani nacque a Padova nel 1647 o nel 1657, studi\u00f2 musica a Venezia con Domenico Castrovillari e nel 1677, divenne organista a Ferrara.\nNel 1680 divenne maestro di cappella di Alessandro II della Mirandolina e tra il 1682 ed il 1683 fu un membro dell'Accademia Filarmonica di Bologna.\nNel 1685 divent\u00f2 maestro di cappella alla Accademia della Morte a Ferrara, citt\u00e0 nella quale compose numerose opere liriche ed oratori tanto da venir spesso indicato come il \"Bassani di Ferrara\".\nNel 1712 divenne maestro di cappella nella chiesa di Santa Maria Maggiore a Bergamo, citt\u00e0 nella quale si dedic\u00f2 all'insegnamento alla Congregazione di carit\u00e0 fino alla sua morte che avvenne nell'ottobre del 1716.\nLe composizioni di Bassani comprendono musica vocale sacra, musica strumentale, madrigali, canzonette e cantate profane. Scrisse 13 oratori dei quali solo 5 sono sopravvissuti, mentre le 13 opere liriche sono andate tutte perdute ad eccezione di alcune arie de \"Gli amori alla moda\".\nCollegamenti esterni.\nMy Piano Accompaniment, "}
{"id": "2018532", "revid": "4711", "url": "https://it.wikipedia.org/wiki?curid=2018532", "title": "Oklahoma Thunder", "text": ""}
{"id": "2018534", "revid": "24099", "url": "https://it.wikipedia.org/wiki?curid=2018534", "title": "Cimitero americano dei Falciani", "text": ""}
{"id": "2018536", "revid": "19432206", "url": "https://it.wikipedia.org/wiki?curid=2018536", "title": "Operazione Vespri Siciliani", "text": ""}
{"id": "2018537", "revid": "123079329", "url": "https://it.wikipedia.org/wiki?curid=2018537", "title": "Coppa panamericana di pallavolo maschile 2008", "text": "La III Coppa panamericana di pallavolo maschile si svolse a Winnipeg, in Canada, dal 2 al 7 giugno 2008. Al torneo parteciparono 7 squadre nazionali nordamericane e la vittoria finale and\u00f2 per la seconda volta agli Stati Uniti.\nPodio.\nCampione.\nStati Uniti(Secondo titolo)\nSecondo posto.\nCanada\nTerzo posto.\nRepubblica Dominicana"}
{"id": "2018544", "revid": "15756", "url": "https://it.wikipedia.org/wiki?curid=2018544", "title": "Anfiteatro di Boboli", "text": "Lanfiteatro di Boboli \u00e8 una delle architetture principali del fiorentino Giardino di Boboli a palazzo Pitti, che abbellisce l'asse principale, centrato sulla facciata posteriore del palazzo. Usato come luogo per spettacoli estivi (soprattutto caroselli e balletti a cavallo di ampio respiro scenico), rappresenta il pi\u00f9 antico teatro di corte di Firenze pervenutoci, dopo la perdita del teatrino della Dogana e del Teatro Mediceo.\nDall'anfiteatro si gode una bella prospettiva del retro del palazzo, con le ali disposte attorno al cortile dell'Ammannati e la fontana del Carciofo.\nStoria e descrizione.\nArchitettura verde.\nLa collina di Boboli era stata usata come cava di pietraforte fin dal Medioevo: ad esempio il padre di Arnolfo di Cambio vi aveva fatto estrarre il materiale per lastricare le strade cittadine. Un profondo avvallamento dietro palazzo Pitti si vede gi\u00e0 nell'affresco dell'assedio di Firenze dello Stradano in Palazzo Vecchio. Anche per la costruzione dello stesso palazzo Pitti venne prelevato il materiale dalla vicinissima cava e l'idea di sistemarla come un grande spazio che in pianta disegna la forma di una campana risale al Tribolo.\nI lavori vennero avviati nel 1550 (forse delle opere preliminari avevano avuto luogo l'anno prima), allargando e regolarizzando la forma dell'invaso, con partiture geometriche verdi, composte di lecci e, agli angoli, cipressi. L'opera venne completata nel 1551 quando il Tribolo era gi\u00e0 scomparso e sostituito da Davide Fortini. Oltre ai boschetti sempreverdi vi si trovavano cerri, aceri, faggi, tigli e due boschetti di \"frutti nani\". Lo stesso anno venne realizzata una conduttura che portava acqua alla fontana di Giovanni Fancelli al centro dell'invaso, scolpita nel 1553. Questa decorazione venne poi sostituita nel 1576 dalla fontana dell'Oceano di Giambologna, che oggi si trova pi\u00f9 a sud, nell'\"isolotto\" di Boboli.\nNel 1561-1564 l'Ammannati stabilizz\u00f2 l'impianto architettonico originario costruendo muri di sostegno, ornati da cimase e altre decorazioni in pietraforte. A questa redazione risalgono i disegni nella pianta del Buonsignori e nella lunetta di Giusto Utens del 1599 circa: l'anfiteatro era un'architettura verde dal solido impianto, che costituiva l'elemento ordinatore principale del giardino.\nNel 1615 l'idea dell'anfiteatro \"di verzura\" venne copiata per Maria de' Medici nei parigini giardini del Lussemburgo.\nL'anfiteatro vero e proprio.\nL'antico insieme venne smantellato nel XVI secolo per creare una struttura pi\u00f9 complessa che, attraverso varie modifiche, \u00e8 quella che ci \u00e8 giunta oggi. Nel 1618 veniva smontata la fontana dell'Oceano secondo un progetto ambizioso di creazione di un vero e proprio teatro con gradinate. I lavori vennero presto interrotti per la morte di Cosimo II. L'avvio di smantellamento doveva essere piuttosto modesto, se nel 1628 vi fu rappresentato il balletto a cavallo della \"Disfida d'Ismeno\". Solo nel 1630, su incarico di Ferdinando II, si riprese in mano il progetto, che era volto a creare un alto basamento in muratura, con sette ordini di gradinate, collegate alla platea da un sistema di scale interne chiamate \"bobole\". Nella pratica si poterono costruire le gradinate solo sul lato sud, essendo presente sull'altro lato un affioramento di roccia. L'anello superiore era decorato dalle nicchie di pietra bigia ancora esistenti, forse spostate da un'altra zona del giardino, gli \"orticini del Buontalenti\". Vi si trovavano statue classiche, statue di ispirazione classica (come l\"Apollino\" di Michelangelo, oggi al Bargello, e una presunta copia del perduto \"Ercole\" dello stesso scultore, ancora nella seconda nicchia da sinistra) e statue di cani in pietra serena che guardavano verso il palazzo: queste statue canine, posate a coppia su ciascuna mensola delle edicole, vennero rimosse nel 1652. In cima alla curva dell'anfiteatro si trovava un arco con due pilastri monumentali, smantellato dopo il 1634.\nEntro quell'anno il progetto, a cui aveva collaborato anche Alfonso Parigi il giovane, venne terminato. La struttura venne inaugurata nel 1637 in occasione dell'incoronazione di Vittoria della Rovere, moglie di Ferdinando II de' Medici, a granduchessa di Toscana: in quell'occasione venne inscenato un carosello a cavallo.\nTra le grandi rappresentazioni ci furono il \"Proteo e la Fama\" del 1652 (in onore degli arciduchi d'Austria) o il \"Mondo festeggiante\" del 1661, con stupendi macchinari e scene di Ferdinando Tacca, per le nozze di Cosimo III con Margherita Luisa d'Orl\u00e9ans.\nIl periodo lorenese.\n\"Le Fatiche di Ercole\" del 1739, a base di fuochi d'artificio, fu la rappresentazione nell'anfiteatro che celebr\u00f2 il fugace arrivo di Francesco Stefano di Lorena a Firenze.\nIn seguito per\u00f2 l'anfiteatro venne abbandonato come luogo di spettacolo, in favore dei teatri all'italiana di moderna concezione. L'architetto dei Lorena Jean-Nicolas Jadot trasform\u00f2 la platea in un \"parterre\" (giardino con siepi geometriche), abbellendolo con cinque statue prelevate dal Casino di San Marco. L'intervento pi\u00f9 invasivo fu quello del 1764, che interr\u00f2 la caverna facendo scomparire tutto il basamento delle gradinate e rifacendo le gradinate a tenaglia, come si vedono ancora oggi.\nAll'epoca di Pietro Leopoldo si registrano interventi minori: alle scalinate, alle edicole e ai nuovi vasi in terracotta posti tra le edicole. I festoni invece sono frutto in larga parte del restauro del 1924-1926.\nNel 1768 ripresero le rappresentazioni teatrali: una festa \"campestre\" per l'arciduchessa Maria Carolina diretta a Napoli per diventare sposa di Ferdinando IV, oppure le celebrazioni per il matrimonio della primogenita di Pietro Leopoldo Maria Teresa di Lorena e Anton Clemente di Sassonia.\nIl centro dell'anfiteatro venne abbellito nel 1790 dall'obelisco egiziano, l'unico della Toscana, nonch\u00e9 uno dei monumenti pi\u00f9 antichi di tutta la regione: risale infatti al 1500 a.C. (molto tempo prima della fioritura della civilt\u00e0 etrusca) e proviene dal Eliopoli in Egitto. Fu portato a Roma dall'Egitto all'epoca di Domiziano e eretto nel tempio di Iside al Campo Marzio; dopo essere stato dissotterrato a fine del Cinquecento, fin\u00ec nel giardino di villa Medici a Roma. Venne trasportato a Firenze nel 1788 per la volont\u00e0 del granduca Pietro Leopoldo, quando radun\u00f2 tutte le collezioni medicee in citt\u00e0 per abbellire i suoi palazzi. Nel 1840 venne accoppiato con la grande vasca in granito grigio scolpita in un unico blocco e proveniente forse dalle Terme Alessandrine di Roma.\nNel 1839 venne eseguito un complesso allestimento per la nascita dei principini Ferdinando e Carlo Salvatore, con architetture fittizie e centinaia corpi illuminanti.\nEpoca contemporanea.\nNel 1906 Pietro Mascagni vi tenne un concerto per gli emigranti e nel 1900-1912 vi si organizzarono sei feste benefiche e tre manifestazioni a sostegno delle guerre di Libia.\nAttivit\u00e0 analoghe ebbero luogo nella prima guerra mondiale.\nIn epoca fascista fu sede dei saggi ginnici, oltre che delle edizioni del Maggio Musicale Fiorentino negli anni 1937 (il 3 giugno con L'incoronazione di Poppea di Claudio Monteverdi diretta da Gino Marinuzzi (1882-1945) per la regia di Corrado Pavolini con Gina Cigna, Magda Olivero, Elvira Casazza, Elena Nicolai, Giovanni Voyer, Gino Del Signore, Saturno Meletti e Tancredi Pasero), 1938 (1\u00ba giugno per la prima assoluta di \"Come vi garba\" di Ildebrando Pizzetti per la commedia Come vi piace di William Shakespeare con Mario Rossi (direttore d'orchestra) per la regia di Jacques Copeau con Massimo Pianforini, Enzo Biliotti, Sandro Ruffini, Guido Gatti, Fernando Farese, Bernardi, Umberto Melnati, Pierozzi, Franco Scandurra, Checco Rissone, Nella Bonora, Letizia Bonini e Zoe Incrocci ed il 5 giugno Die Walk\u00fcre) e 1939 (1\u00ba giugno con Aminta (Tasso) con musiche di Christoph Willibald Gluck per la regia di Renato Simoni e Pavolini con la Morelli, Andreina Pagnani, Micaela Giustiniani, Rossano Brazzi, Gino Cervi, Ernesto Sabbatini, Carlo Ninchi, Aroldo Tieri ed Annibale Ninchi).\nIl Maggio Musicale torna negli anni 1947, 1948, 1950, 1951, 1953, dal 1955 al 1960, 1962, 1965, 1972, 1974, 1987, 1996 e 1997."}
{"id": "2018547", "revid": "1543377", "url": "https://it.wikipedia.org/wiki?curid=2018547", "title": "Campo di concentramento di W\u00f6bbelin", "text": "Il campo di concentramento di W\u00f6bbelin \u00e8 stato un campo di concentramento dipendente dal campo di concentramento di Neuengamme, situato fra W\u00f6bbelin e Ludwigslust, in ordine di tempo fu l'ultimo sottocampo di Neuengamme ad essere allestito e oper\u00f2 per sole 10 settimane, tra il 12 febbraio 1945 e il 2 maggio 1945. \nGi\u00e0 nel settembre del 1944 era stato costruito a circa 2\u00a0km a sud di W\u00f6bbelin un piccolo campo di prigionia con edifici in legno, chiamato \"Reiherhorst\", destinato alla detenzione dei prigionieri di guerra statunitensi, il 12 febbraio del 1945 vi arriv\u00f2 il primo convoglio di detenuti da Neuengamme che furono impiegati per ampliare il campo e costruire altri edifici, il campo venne rinominato \"KZ W\u00f6bbelin\".\nCon l'avanzare delle truppe alleate i campi vicini al fronte vennero progressivamente evacuati e W\u00f6bbelin divenne un campo di raccolta, tra il 13 e il 26 aprile 1945 vi arrivarono svariati convogli di prigionieri, secondo i dati del medico del campo, a fine marzo i detenuti erano 648, i prigionieri arrivati dai diversi sottocampi di Neuengamme e Ravensbr\u00fcck erano oltre 4.000. Il campo non era assolutamente attrezzato per cos\u00ec tante persone e le condizioni di vita divennero catastrofiche, nelle dieci settimane di funzionamento del campo morirono oltre 1.000 persone di stenti o per maltrattamenti.\nLe razioni alimentari erano insufficienti, un chilo di pane al giorno per dieci persone e un mezzo litro di zuppa, nel campo vi era una sola pompa per l'acqua. \nQuando l'8\u00aa Divisione di fanteria statunitense e l'82\u00aa Divisione Aviotrasportata statunitense giunsero il 2 maggio 1945 nel campo organizzato dalle SS, trovarono circa 5.000 prigionieri ancora in vita, in penose condizione di carenza alimentare e in grave disidratazione, tanto che furono accertati alcuni episodi di cannibalismo sui corpi dei detenuti morti.\nOltre ai sopravvissuti, furono trovati circa un migliaio di cadaveri, sparsi in varie fosse comuni. In una di esse i cadaveri assommavano a circa 300.\nI comandi dell'esercito statunitense decisero di far visitare ai cittadini della vicina Ludwigslust il campo di concentramento e di far loro provvedere a una pi\u00f9 dignitosa sepoltura delle vittime."}
{"id": "2018549", "revid": "536103", "url": "https://it.wikipedia.org/wiki?curid=2018549", "title": "Rivoluzione francese", "text": "La Rivoluzione francese fu un periodo di sconvolgimento sociale, politico e culturale estremo, e prevalentemente violento, avvenuto in Francia tra il 1789 e il 1799. In storiografia \u00e8 lo spartiacque tra et\u00e0 moderna ed et\u00e0 contemporanea. \u00c8 detta anche Prima rivoluzione francese o Grande rivoluzione francese, per distinguerla dalla Rivoluzione di luglio del 1830 (Seconda rivoluzione francese) e dai moti rivoluzionari francesi del 1848 (Terza rivoluzione francese), che furono l'episodio locale delle rivolte e insurrezioni europee dette \"Primavera dei popoli.\"\nFu un evento assai complesso e articolato in varie fasi. Le sue principali conseguenze immediate furono: l'abolizione della monarchia assoluta capetingia e la rapida proclamazione della repubblica; l'eliminazione delle basi economiche e sociali dell\"'Ancien R\u00e9gime\", il sistema politico e sociale precedente, ritenuto colpevole della disuguaglianza e povert\u00e0 dei suoi sudditi; la stesura della Dichiarazione dei diritti dell'uomo e del cittadino, futuro fondamento delle costituzioni moderne.\nLa Rivoluzione francese fin\u00ec con il periodo imperiale-napoleonico e poi la Restaurazione da parte dell'aristocrazia europea. E tuttavia, insieme a quella americana, segn\u00f2 il declino dell'assolutismo e ispir\u00f2 le successive rivoluzioni borghesi liberali e democratiche del XIX secolo (i cosiddetti moti rivoluzionari), aprendo la strada a un nuovo sistema politico basato sul concetto di Stato di diritto o Stato liberale, in cui la borghesia diviene la classe dominante. Questo fu a sua volta la premessa per la nascita dei moderni stati democratici.\nContesto socio-economico e politico.\nNella Francia del XVIII secolo, in base al diritto divino dei re, il potere politico risiedeva nella monarchia assoluta, rappresentata da Luigi XVI. Salvo alcune eccezioni, tutto il sistema istituzionale francese si compendiava nella figura del Re, che, nelle parole di Jean Bodin, era l'immagine di Dio in terra.\nIl Re aveva il comando supremo dell'esercito e, ogni cosa decidessero i tribunali, poteva usare il suo potere di \"justice retenue\" per prevenire o annullare ogni sentenza e richiamare ogni causa dalle corti ordinarie al Consiglio con una \"lettre de cachet\".\nL'autorit\u00e0 del sovrano non era quella di un capo titolare di un regime amministrativo ma l'esercizio personale del proprio \"bon plaisir\": governando come individuo, il re investiva ogni funzionario, secondo l'ordine e grado, di una frazione della propria autorit\u00e0 chiamandolo ad agire in base al potere e alle istruzioni discrezionali ricevute. Aveva il solo limite di non poter licenziare i funzionari, dato che molti di questi accedevano alla carica pagando una somma corrispondente al valore di mercato.\nIl dettaglio, il potere esecutivo impersonato dal Re era esercitato attraverso numerosi consigli: il \"Conseil d'en haut\" o \"Conseil secret\" era presieduto dal Re e sovrintendeva alle principali questioni di governo ed alla politica estera, il \"Conseil de D\u00e9peches\" presiedeva all'amministrazione interna e ai ricorsi giudiziari, il \"Conseil de Finances\" ed il \"Conseil de Commerce\" erano specializzati nelle materie economiche, il \"Conseil de Consience\" era competente nella materia dei benefici ecclesiastici, infine il \"Conseil de Partis\" esercitava la giurisdizione privata del sovrano e dirimeva i conflitti di competenza giurisdizionali.\nDurante il regno di Luigi XIV, tuttavia, i consigli persero buona parte della propria importanza e prestigio in favore dei quattro ministri di stato, ovvero Affari esteri, Guerra, Marina, \"Maison du Roi\" (preposto alla sicurezza della Corte e della Capitale) e del Controllore generale delle finanze. Questi, nominati e consultati direttamente dal sovrano, a loro volta avevano a disposizione uffici e personale autonomo.\nInfine, non c'era un Primo Ministro: i sovrani, da Luigi XIV in poi, erano soliti trattare gli affari di stato con i singoli ministri. Il coordinamento dell'intero governo dipendeva dalle capacit\u00e0 del sovrano.\nLa societ\u00e0 era suddivisa in tre classi: la nobilt\u00e0, il clero e il terzo stato. Quest'ultimo, che rappresentava il 98% circa della popolazione, racchiudeva un assortimento eterogeneo di ceti sociali, dagli strati pi\u00f9 abbienti della borghesia fino a quelli pi\u00f9 poveri e disagiati del sottoproletariato, tutti accomunati per\u00f2 da una posizione subalterna alle precedenti classi, in quanto isolati dalla sfera del potere e sottoposti a un regime fiscale pi\u00f9 esoso e iniquo in confronto ai privilegi di aristocratici ed ecclesiastici.\nUna serie di problemi economici provocarono malcontento e disordini nella popolazione: ci fu dapprima il crollo dei prezzi agricoli della viticoltura dal 1778, nel 1785 la siccit\u00e0 provoc\u00f2 una enorme moria del bestiame e dal 1786 la produzione industriale entr\u00f2 in crisi. Nel 1788, infine, un pessimo raccolto caus\u00f2 una grande crisi che fece aumentare il prezzo del pane fino a quattro soldi per libbra nella sola Parigi e a otto in svariate province del Regno; i lavoratori salariati vennero quindi ridotti alla fame. Su 24 milioni di abitanti che contava la Francia, intorno ai 20 milioni erano contadini, primaria quindi la questione delle campagne per quanto riguardava l'economia nazionale. In quel 1788, in una situazione di arretratezza nello sfruttamento della terra, campi troppo poco estesi, troppo frazionati, troppo mal coltivati, anche considerando il semplice sostentamento del coltivatore, la cui sopravvivenza finanziaria persisteva grazie all'industria contadina della filatura e della tessitura della lana, disastroso fu il clima. \u00ab(...) la raccolta era stata falcidiata da una grandinata in una parte della Francia, un inverno rigido gel\u00f2 i fiumi, e i mulini smisero di girare\u00bb\nLa situazione economica fu esacerbata dalla gravissima crisi finanziaria iniziata sotto il regno di Luigi XV (e prima ancora sotto il regno di Luigi XIV per le numerose guerre combattute contro gli altri paesi europei che prosciugarono le casse dello Stato) e progressivamente aggravatasi a seguito delle enormi spese sostenute per la guerra anglo-francese, combattuta tra il 1778 e il 1783, e che non avevano reso alcun vantaggio al paese, tranne che per la restituzione da parte del Regno Unito delle colonie del Senegal e di Tobago.\nLa necessit\u00e0 di risolvere pertanto la gravissima crisi in cui la Francia era precipitata non trov\u00f2 soluzione nell'operato dei successori di Luigi XIV. Egual fallimento ebbero poi i tentativi di riforma al sistema giudiziario e fiscale.\nPerno del sistema fiscale era la \"taille\", il cui gettito globale veniva fissato anno per anno dal Consiglio delle Finanze e poi ripartito fra le varie g\u00e9n\u00e9ralit\u00e9s su basi profondamente inique: citt\u00e0 come Parigi, Orl\u00e9ans, Rouen e Lione godevano piena esenzione; altri centri urbani come Bordeaux e Grenoble versavano una somma forfettaria o un'addizionale agli \"octroi\" (le accise sui beni commestibili introdotti nei centri urbani).\nLaddove il tributo era calcolato su base personale, nobili, clero e numerosi titolari di uffici pubblici avevano ottenuto una piena esenzione mentre negli altri casi era pressoch\u00e9 impossibile accertare la corretta base imponibile, data la mancanza di registri catastali aggiornati. A causa di ci\u00f2, l'onere della \"taille\" gravava principalmente sulla popolazione delle campagne ed i tentativi della corte di introdurre correttivi quali la capitazione (1695) o la dixi\u00e9me, un'imposta pari al 10% di tutti i redditi (1710), senza eccezione alcuna, avevano avuto vita breve, data la forte opposizione di nobilt\u00e0 e clero.\nL'iniquit\u00e0 del sistema era aggravata da un vasto e complicato sistema di imposte indirette: l'imposta sul sale, la \"gabelle\" (gettito passato da 23 a 50 milioni di livre tra il 1715 ed il 1789) era riscossa con un trattamento cos\u00ec discriminatorio tra le varie regioni del paese (ben cinque regimi differenti) che il prezzo finale del sale poteva variare da mezzo soldo fino a dodici o tredici soldi la libbra, creando cos\u00ec un forte e regolare contrabbando di sale; le \"traites\" e le \"aides\", rispettivamente i dazi riscossi alla frontera o alle barriere interne e le accise sui beni di consumo (quali bevande, tabacco, ferro e cuoio) erano profondamente regressivi ed aumentavano il prezzo delle merci all'interno del paese fino al punto da renderle proibitive per i pi\u00f9 poveri.\nQuanto al resto, il tesoro integrava le entrate attraverso i diritti di bollo, la lotteria, la vendita di uffici pubblici ed il \"don gratuit\" (un donativo di 2 -3 milioni versato dal clero, che, per\u00f2 godeva di circa 120 milioni annui di livre di entrate). Nel 1749 fu introdotta, su impulso del controllore generale Machault d'Arnouville, la vingti\u00e9me, un'imposta universale pari al 5% di tutti i redditi, ma l'efficacia della nuova imposta fu notevolmente compromessa allorch\u00e9 il Parlamento di Parigi rifiut\u00f2 l'estensione alle propriet\u00e0 e ai redditi fondiari del clero.\nIn conclusione, il complicato ed iniquo sistema fiscale non era in grado di garantire n\u00e9 un'efficace mobilitazione di risorse economiche in caso di guerra n\u00e9 di contrastare il deficit del Paese e la continua crescita del debito pubblico per tutto il XVIII secolo.\nL'assetto istituzionale dello stato era, inoltre, minato dalla presenza dei parlamenti che assolvevano a funzioni giudiziarie (religione, commercio, industria, morale censura) e avevano avuto un ruolo estremamente importante nell'estensione dell'autorit\u00e0 del sovrano: i membri dei parlamenti, oltre 2.000, in origine venivano reclutati tra gli avvocati ed i letterati ma in seguito la carica divenne ereditaria oppure acquisita tramite acquisto, fatto che rendeva i parlamentari assai vicini agli interessi dei ceti privilegiati.\nTra queste corti sovrane spiccava il Parlamento di Parigi, che aveva giurisdizione su oltre un terzo del Paese e aveva mantenuto il diritto di pronunziare rimostranze nei confronti del Sovrano e la prerogativa di rifiutare la registrazione dei decreti regi; il sovrano aveva pur sempre la facolt\u00e0 di imporre la registrazione mediante la procedura formale del \"lit de justice\", cos\u00ec come di esiliare magistrati o perfino un'intera corte, ma i Parlamenti potevano replicare sospendendo i procedimenti giudiziari o sobillando l'opinione pubblica attraverso la pubblicazione delle rimostranze.\nDurante il lungo regno personale di Luigi XIV i parlamenti avevano perso buona parte del loro prestigio, ma con i regni di Luigi XV e Luigi XVI divennero il centro dell'opposizione alle riforme finanziarie e all'opera di unificazione amministrativa e legislativa, aggravando l'instabilit\u00e0 della monarchia.\nL'avversione dei sudditi francesi nei confronti della monarchia aument\u00f2 grazie anche alla presenza impopolare di Maria Antonietta - moglie di Luigi XVI - che, legatissima alla sua patria austriaca e perci\u00f2 integratasi scarsamente nella societ\u00e0 francese, veniva chiamata con disprezzo dal popolo francese l\"'Autrichienne\" (letteralmente \"l'Austriaca\", che veniva per\u00f2 pronunciato marcando di proposito la seconda parte della parola, \"chienne\", in quanto significherebbe in francese \"cagna\").\nAl contempo s'era andata affermando da svariati anni ormai, soprattutto in Francia, una nuova e vivace cultura filosofico-politica, l'Illuminismo, alla cui base v'erano tre principi fondamentali: razionalismo, egualitarismo e contrattualismo (quest'ultimo era una corrente di pensiero nata dal rifiuto della monarchia assoluta, basata sull'idea della politica intesa come espressione d'un contratto stipulato liberamente tra popolo e governanti).\nLa filosofia degli illuministi si diffuse fino ai ceti pi\u00f9 alti della societ\u00e0 (borghesia e nobilt\u00e0 liberale), spingendoli cos\u00ec a farsi fautori d'un modello politico del tutto alternativo a quello assolutistico francese, che si rifacesse cio\u00e8 a un modello di monarchia parlamentare sulla falsariga di quello britannico, e con un'attenzione rivolta alla centralit\u00e0 del cittadino quale detentore naturale di tutta una serie di diritti e doveri; i filosofi illuministi difesero infatti l'idea che il potere sovrano supremo risiedesse nella nazione intesa come somma della sua popolazione tutta, non in una dinastia di monarchi separata dal resto dei comuni mortali. Oltre a ci\u00f2, la buona riuscita della Rivoluzione americana, avvenuta poco prima di quella francese, non fece che alimentare ulteriormente la forte propensione alla ribellione dei sudditi francesi.\nFine dell'assolutismo monarchico.\nConvocazione degli Stati generali.\nDurante i regni di Luigi XV e di Luigi XVI Ren\u00e9 Nicolas de Maupeou, Joseph Marie Terray e Anne Robert Jacques Turgot cercarono di risanare la situazione economica attraverso una capillare riforma della pubblica amministrazione e del sistema fiscale.\nNonostante alcuni successi iniziali, questi tentativi incontrarono la granitica resistenza della nobilt\u00e0 e del clero finch\u00e9, nel 1780, Luigi XVI decise di affidarsi al banchiere ginevrino Jacques Necker, il quale cerc\u00f2 di coprire le spese chiedendo 530 milioni di livre in prestito e comunicando al sovrano la necessit\u00e0 di ridurre i poteri dei parlamenti e di abolire le esenzioni fiscali.\nLa situazione finanziaria era, infatti, assolutamente negativa a seguito dell'intervento francese nella guerra d'indipendenza americana: il costo degli interessi sul debito pubblico era salito da 93 milioni nel 1774 ad oltre 300 milioni annui.\nIl 19 febbraio 1781 Necker decise di rendere pubblico il \"Compte rendu\" al re sullo stato delle finanze. Il rendiconto e l'attivo di bilancio in esso descritto era in realt\u00e0 un'opera propagandistica dello stesso ministro che aveva fortemente sottostimato le uscite: tuttavia, nonostante i numerosi dati arbitrari, la spesa per interessi superiore a 318 milioni di livre e soprattutto la spesa di 38 milioni di livre a beneficio della corte di Versailles scandalizz\u00f2 l'opinione pubblica, provata dal deterioramento della situazione economica e dallo stato di guerra con il Regno Unito.\nLuigi XVI, contrariato per la pubblicazione del bilancio e per la richiesta di Necker di sottoporre le spese degli altri ministeri sotto il suo diretto controllo, conged\u00f2 il ministro.\nL'operato di Necker fu negativo: in meno di cinque anni aveva gravato le finanze di un nuovo onere di debiti a tassi di interesse compresi tra l'8 ed il 10%; inoltre, la pubblicazione del rendiconto min\u00f2 alla base l'operato di tutti i suoi successori, poich\u00e9 mostrava che non occorrevano n\u00e9 maggiori economie n\u00e9 nuove tasse per raggiungere il pareggio di bilancio.\nDopo un breve intermezzo, il 3 novembre 1783 Charles Alexandre de Calonne divenne il nuovo controllore generale delle finanze: allo scopo di restaurare la fiducia nella stabilit\u00e0 delle finanze reali, Calonne riconobbe la spesa per interessi, ricompens\u00f2 i suoi sostenitori con doni e pensioni tratte dai fondi della tesoreria e inaugur\u00f2 un vasto programma di lavori pubblici (tra i quali il porto di Cherbourg che sarebbe stato ultimato solo a met\u00e0 del XIX secolo) allo scopo di rilanciare, nel lungo periodo, la crescita economica.\nNel 1786, tuttavia, Calonne non trov\u00f2 pi\u00f9 prestiti per sostenere l'aumento della spesa pubblica e pertanto present\u00f2 a Luigi XVI un piano finanziario contenente un'imposta universale sul valore dei terreni, senza eccezioni, e la creazione di assemblee provinciali allo scopo di curare la riscossione della stessa.\nNon potendo ottenere il sostegno dei parlamenti, Calonne opt\u00f2 per la convocazione dell'Assembl\u00e9e des notables: il 22 febbraio 1787 espose la necessit\u00e0 di attuare le riforme proposte ma si trov\u00f2 bersagliato dalle critiche dei sostenitori di Necker e del ministro Breteuil, rivale di Calonne stesso; pur avendo ottenuto l'importante sostegno del fratello del re, il conte d'Artois, l'assemblea respinse tutte le proposte del ministro.\nLe finanze francesi erano ormai prossime alla bancarotta: il debito pubblico ammontava a 1.646 milioni di livre, con un deficit annuale di 46 milioni.\nIl 1\u00ba maggio 1787, su suggerimento della regina, Luigi XVI nomin\u00f2 l'arcivescovo di Tolosa \u00c9tienne-Charles de Lom\u00e9nie de Brienne \"Principal Ministre\" e Presidente del Consiglio delle Finanze: il nuovo primo ministro si era distinto come ispiratore del movimento di riforma degli ordini regolari, per il generoso sostegno fornito agli studi con l'istituzione di una biblioteca pubblica e di scuole gratuite per le levatrici e godeva dell'appoggio degli illuministi.\nSebbene Brienne si fosse schierato risolutamente tra gli oppositori di Calonne, una volta ottenuto il potere non ebbe altra scelta se non riprendere in blocco le proposte del predecessore e present\u00f2 gli editti al Parlamento di Parigi, affinch\u00e9 fossero registrati.\nIl Parlamento di Parigi, tuttavia, rifiut\u00f2 le proposte e Luigi XVI fece ricorso alla procedura del lit de justice: nonostante ci\u00f2, il Parlamento di Parigi approv\u00f2 una mozione che dichiarava come nulla e non avvenuta la registrazione e richiese la convocazione degli Stati Generali.\nNell'agosto 1787 Brienne decise di esiliare il parlamento a Troyes e cerc\u00f2 di negoziare un compromesso in modo da poter richiedere nuovi prestiti ma le trattative furono presto rotte e nacque una vera e propria crisi istituzionale: il Parlamento di Parigi, richiamato in citt\u00e0, bersagli\u00f2 il governo in carica di rimostranze mentre i parlamenti provinciali non furono da meno e l'intera amministrazione locale fu paralizzata.\nIl 18 dicembre 1787 Luigi XVI promise di convocare gli Stati Generali entro cinque anni, segnando lo stato di profonda crisi in cui si trovava la monarchia.\nIl 6 maggio 1788, un ufficiale reale, il marchese d'Agoult, fu incaricato dal re su richiesta di Brienne di arrestare i consiglieri Duval d'Epr\u00e9mesnil e Goislard de Montsabert. Due giorni dopo, a seguito di numerosi dibattiti tra il Re ed i ministri, prevalse l'opinione del guardasigilli Lamoignon de Bassville: l'attivit\u00e0 di tutti i Parlamenti fu sospesa, furono istituiti quarantasette nuovi tribunali e una corte plenaria incaricata della registrazione dei decreti regi, nonch\u00e9 nuove assemblee provinciali deputate alla cura dell'amministrazione locale e alla riscossione dei tributi.\nIl provvedimento, tuttavia, non ebbe alcun effetto, data la saldatura di interessi tra la nobilt\u00e0, l'alto clero e la magistratura dei parlamenti e presto scoppiarono tumulti in numerosi capoluoghi di provincia come Bordeaux, Digione, Pau e Tolosa. Nel maggio del 1788 a Grenoble le proteste a seguito della crisi economica aumentarono notevolmente: il 7 giugno l'esercito fu obbligato a intervenire ma fu accolto da tegole lanciate dai cittadini saliti sui tetti ed il 21 luglio un'assemblea formata da nobilt\u00e0, clero e terzo Stato, si riun\u00ec al Castello di Vizille vicino a Grenoble, dove decise di mettere in atto lo sciopero delle imposte.\nIncapace di ristabilire l'ordine, Luigi XVI cedette e l'8 agosto annunci\u00f2 la convocazione degli Stati Generali per il 5 maggio 1789.\nIl 25 agosto Brienne si dimise e, al suo posto, venne richiamato Necker: furono restaurati i vecchi parlamenti e riunita una seconda Assembl\u00e9e des notables per deliberare sulle modalit\u00e0 di convocazione degli Stati Generali.\nIl 23 settembre 1788 il Parlamento di Parigi torn\u00f2 a riunirsi ufficialmente in seduta fra gli applausi della folla e le salve dei cannoni e due giorni dopo registr\u00f2 l'ordine di convocazione degli Stati Generali, con la clausola che fossero composti esattamente come al tempo dell'ultima convocazione e che si votasse per stato.\nCon la dichiarazione il Parlamento di Parigi si tolse definitivamente la maschera di garante della \"nazione\" contro il dispotismo regio per assumere il suo vero volto di organo deputato alla difesa degli interessi della nobilt\u00e0 e del clero: il terzo stato, che fino a quel momento aveva fedelmente appoggiato le rivendicazioni del Parlamento, ne fu oltraggiato e numerosi suoi esponenti iniziarono un'aspra e serrata campagna propagandistica allo scopo di rivendicare il raddoppio dei rappresentanti del terzo stato e la votazione pro capite, anzich\u00e9 per ordine.\nElezione degli Stati generali.\nLa societ\u00e0 francese era, infatti, molto cambiata dall'ultima convocazione degli Stati generali nel 1614: all'epoca ognuno dei tre ordini aveva circa lo stesso numero di rappresentanti ed era previsto che si riunissero in camere separate per discutere ed emettere un voto per camera. Dato che il voto della nobilt\u00e0 e del clero veniva spesso a coincidere, il terzo Stato veniva messo facilmente in minoranza, ma in ogni caso quest'ultimo vide comunque la convocazione degli Stati Generali come una possibilit\u00e0 per migliorare la propria posizione sociale: i contadini, sostenuti dal basso clero sensibile alle loro difficolt\u00e0, speravano nell'abbandono dei diritti feudali mentre la borghesia, ispirata dalle idee illuministe condivise con alcuni membri della nobilt\u00e0, credeva nell'instaurazione dell'uguaglianza dei diritti e di una monarchia parlamentare ispirata al modello inglese.\nTutto ci\u00f2 anim\u00f2 il dibattito politico durante l'elezione dei deputati. Nel corso della campagna elettorale, nei \"cahiers de dol\u00e9ances\" (registri nei quali le assemblee incaricate di eleggere i deputati annotavano critiche e lamentele della popolazione) venne stilato un elenco dei soprusi a cui era sottoposto il terzo Stato. Il dibattito riguard\u00f2 anche l'organizzazione interna degli Stati Generali, infatti il terzo Stato chiese il raddoppio del numero dei loro deputati (richiesta gi\u00e0 esaudita nelle assemblee provinciali) affinch\u00e9 la loro rappresentanza politica corrispondesse maggiormente alla situazione reale della societ\u00e0 francese.\nQuesto divenne uno degli argomenti principali trattati dagli opuscolisti, fra i quali l'abate Emmanuel Joseph Siey\u00e8s che pubblic\u00f2 l'opuscolo \"Qu'est-ce que le tiers \u00e9tat?\" (\"Cos'\u00e8 il terzo stato?\"); va ricordato, tuttavia, che l'animo dei membri del terzo stato non era affatto fautore di un cambiamento radicale in quanto la maggioranza dei membri restava fautrice della monarchia e molti erano convinti che occorresse, semplicemente, riformare il sistema fiscale.\nNecker, sperando di evitare ulteriori contrasti all'interno della societ\u00e0, riun\u00ec l'Assemblea dei Notabili il 6 novembre 1788 per discutere le richieste del terzo Stato, ma questi rifiutarono ogni istanza: su suggerimento di Necker, Luigi XVI, con un decreto reale del 27 novembre 1788, annunci\u00f2 che agli imminenti Stati Generali avrebbero partecipato almeno un migliaio di deputati, garantendo la rappresentanza doppia per il terzo Stato. \nLe elezioni vi furono nella primavera del 1789 e vi poterono votare tutti i cittadini maggiori di 25 anni che pagassero una quota prefissata di imposte, e portarono alla selezione di 1201 delegati: 303 per il clero, 291 nobili e 610 per il terzo stato. I 303 delegati del clero, tra i quali si contavano 51 vescovi, rappresentavano appena 100.000 chierici i quali, tuttavia, detenevano il controllo del 10% delle terre e in pi\u00f9 avevano il diritto di imporre contributi alla popolazione; i 291 nobili, tra i quali almeno un terzo detenevano titoli minori, rappresentavano circa 400.000 persone titolari di circa il 25 % dei possedimenti terrieri dai quali potevano trarre rendite e su cui potevano imporre diritti feudali; i 610 membri del terzo stato rappresentavano il restante 95-98 % della popolazione ed erano tutti avvocati o pubblici ufficiali e almeno un terzo di loro erano impegnati nel commercio o in attivit\u00e0 industriali e, infine, 51 di loro possedevano vaste tenute agricole.\nUn'ulteriore richiesta del terzo Stato fu l'applicazione del voto per testa, con il quale l'assemblea sarebbe stata convocata in un'unica camera e ogni deputato avrebbe disposto di un voto. Luigi XVI, che aveva acconsentito al raddoppio dei deputati del terzo Stato, non si pronunci\u00f2 sulla questione e diede la responsabilit\u00e0 di decidere agli Stati Generali stessi. Se si fosse continuato a votare per ordine, come in passato, il fatto che il numero dei rappresentanti del terzo Stato fosse stato raddoppiato non avrebbe cambiato le cose.\nDagli Stati generali all'Assemblea nazionale.\nLa seduta inaugurale degli Stati Generali ebbe luogo il 5 maggio 1789 a Versailles. Molti esponenti del terzo Stato videro l'ottenimento della rappresentanza doppia come una rivoluzione gi\u00e0 pacificamente conseguita ma, con l'utilizzo di un protocollo procedurale sostanzialmente stilato in un'era precedente, fu immediatamente evidente che in realt\u00e0 era stato ottenuto molto meno.\nCon i discorsi iniziali di Luigi XVI, del guardasigilli Charles Louis Fran\u00e7ois Paul de Barentin e di Necker, i deputati del terzo Stato non sentirono affatto parlare delle riforme politiche tanto attese, in quanto vennero affrontati unicamente problemi prettamente finanziari.\nLa questione del passaggio dal voto per ordine al voto per testa non venne menzionata e il terzo Stato cap\u00ec che la rappresentanza doppia sarebbe servita a ben poco, avendo unicamente un significato simbolico: la votazione si sarebbe svolta per ordine come in passato e quindi, dopo aver deliberato, il loro voto collettivo avrebbe pesato esattamente come quello di uno degli altri due stati; infatti, nobilt\u00e0 e clero, pur non essendo totalmente favorevoli alla presenza dell'assolutismo reale, erano consapevoli che con l'utilizzo del voto per testa avrebbero perso pi\u00f9 potere nei confronti del terzo Stato rispetto a quello che avrebbero guadagnato dalla corte.\nCercando di evitare la questione della rappresentanza politica e focalizzandosi unicamente sui problemi finanziari, il re e i suoi ministri sottovalutarono la situazione; quando Luigi XVI cedette finalmente alle insistenti richieste del terzo Stato di discutere sul sistema di votazione, parve a tutti una concessione estorta alla monarchia piuttosto che un dono magnanimo che avrebbe convinto la popolazione della buona volont\u00e0 del sovrano.\nIl 9 maggio, invece di affrontare la questione finanziaria come richiesto da Luigi XVI, i tre stati cominciarono a discutere sull'organizzazione della legislatura. I deputati del terzo Stato furono unanimi nella scelta del voto per testa e si rifiutarono di fare qualsiasi cosa fino al momento in cui le loro richieste non fossero accolte. Gli altri due ordini, profondamente divisi al loro interno, non furono in grado di reagire.\nDopo uno stallo di un mese, il 10 giugno i deputati dei Comuni invitarono i delegati degli altri due ordini a procedere a una verifica dei poteri in un'assemblea comune.\nL'invito, respinto dalla nobilt\u00e0, fu raccolto nei giorni successivi da un numero crescente di deputati del basso clero, finch\u00e9 il 15 giugno, su iniziativa dell'abate Siey\u00e8s (membro del clero, eletto per rappresentare il terzo Stato), i deputati dei Comuni decisero di dare inizio ai lavori. Il 17 giugno 1789 l'ex terzo Stato complet\u00f2 il processo di verifica, diventando l'unico ordine i cui poteri fossero stati legalizzati, autodefinendosi Assemblea nazionale con l'intento di identificare un'assemblea non pi\u00f9 degli stati ma del popolo. L'astronomo Jean Sylvain Bailly, primo deputato di Parigi e gi\u00e0 decano del Terzo Stato, fu proclamato presidente dell'Assemblea. Il 19 giugno il clero, che aveva tra le sue fila dei parroci sensibili ai problemi dei contadini, vot\u00f2 a favore dell'unione all'Assemblea nazionale.\nAssemblea nazionale costituente.\nLa nobilt\u00e0, notando l'avvicinamento del clero ai Comuni, indirizz\u00f2 al re una protesta con la quale ricordava che la soppressione degli ordini avrebbe non soltanto messo in discussione i diritti e il destino della nobilt\u00e0 ma anche quelli della stessa monarchia. I nobili, che furono i primi a volere la convocazione degli Stati Generali sperando con essi di eliminare l'assolutismo monarchico, ritornavano cos\u00ec a sottomettersi all'iniziativa reale, quale unica garante della loro stessa sopravvivenza come classe privilegiata. Luigi XVI, influenzato dunque dai suoi consiglieri, accolse l'invito della nobilt\u00e0 e decise di annullare i decreti fin qui attuati dall'Assemblea, cercando di reintrodurre la separazione degli ordini e imporre che le riforme fossero emanate solamente dagli Stati Generali restaurati.\nIl 20 giugno 1789 il salone destinato alle riunioni del Terzo Stato fu chiuso per i lavori necessari in vista della seduta congiunta alla presenza di Luigi XVI fissata per il 23 giugno. A seguito di un malinteso (o un deliberato calcolo di Luigi XVI e dei suoi consiglieri), i membri del Terzo Stato non furono informati dei lavori e, quando si riunirono, trovarono l'edificio presidiato da un drappello di soldati e credettero che la loro assemblea fosse stata sciolta con la forza.\nRaccolti in folla davanti alle porte chiuse, i membri del Terzo Stato seguirono il loro presidente Bailly in una sala vicina adibita al gioco della pallacorda: qui i deputati, con un solo voto contrario, giurarono di non separarsi mai in nessun caso e di riunirsi ovunque le circostanze lo avrebbero richiesto finch\u00e9 non fossero state ottenute e consolidate la costituzione del regno e la redenzione del popolo.\nIl 22 giugno l'Assemblea si riun\u00ec nella chiesa di Saint-Paul-Saint-Louis, dove venne raggiunta da 149 rappresentanti del clero. Il giorno seguente Necker, dopo aspre polemiche in seno al consiglio della corona, present\u00f2 un progetto di riforma complessivo, mentre il parlamento di Parigi, timoroso di perdere i propri privilegi, invi\u00f2 alcuni membri presso la corte, riunita a Marly, allo scopo di perorare la dispersione, anche tramite la forza, del Terzo Stato.\nIl 23 giugno il re, rivolgendosi ai rappresentanti dei tre stati (nuovamente nella sala dell'H\u00f4tel des Menus-Plaisirs), lesse una dichiarazione d'intenti contenente la conversione della Francia in una monarchia costituzionale e la sanzione regia per l'abolizione di tutti i privilegi fiscali ma soltanto se nobilt\u00e0 e clero si fossero dichiarati d'accordo; di rimando gli ordini privilegiati accettarono esprimendo, quale condicio sine qua non, il mantenimento della distinzione in ordini e l'annullamento della costituzione del Terzo Stato in Assemblea Nazionale.\nDopo aver ascoltato, il Re ordin\u00f2 all'assemblea di sciogliersi e di riprendere le sedute l'indomani nelle rispettive sedi separate. L'ordine fu eseguito solo da nobili e clero e, quando il Gran Cerimoniere del re Henri-\u00c9vrard de Dreux-Br\u00e9z\u00e9 ribad\u00ec l'ordine, il presidente Bailly, in aperto dissenso, si alz\u00f2 dal suo seggio e gli rispose: \u00abNon posso sciogliere l'Assemblea finch\u00e9 essa non ha deliberato\u00bb. Nella stessa occasione Mirabeau disse: \u00abUna forza militare circonda l'Assemblea! Dove sono i nemici della nazione? C'\u00e8 Catilina alle nostre porte? Io richiedo, investite voi stessi con la vostra dignit\u00e0, con il vostro potere legislativo, accludete a voi la religione del vostro giuramento. Questo non vi permette di sciogliervi finch\u00e9 non avrete formato una costituzione\u00bb. Il conte Gabriel-Michel de Vassan, ufficiale luogotenente delle guardie francesi della casa del re, fu a capo delle guardie che intimarono ai deputati del Terzo Stato di sgomberare la sala, invano.\nNei tre giorni successivi l'Assemblea vide aumentare i propri ranghi in quanto il 25 giugno si unirono anche 47 nobili, tra i quali il Duca d'Orl\u00e9ans: a questo punto ormai sedevano separatamente 130 rappresentanti del clero e 241 nobili, mentre altri 170 membri del clero e 50 nobili si erano associati al Terzo Stato.\nIl 27 giugno, probabilmente a seguito di notizie di gravi tumulti e raduni di rivoltosi, Luigi XVI fece diramare ordini segreti allo scopo di concentrare 20.000 soldati nei pressi della capitale ed invit\u00f2 ufficialmente nobilt\u00e0 e clero a unirsi all'Assemblea nazionale, cosa che avrebbero fatto il 30 giugno.\nIl 7 luglio fu eletto un comitato per l'elaborazione della Costituzione e due giorni dopo l'Assemblea si proclam\u00f2 Assemblea nazionale costituente.\nPresa della Bastiglia.\nRivolgendosi al re in termini educati ma fermi e supportata da Parigi e da molte altre citt\u00e0 della Francia, l'Assemblea richiese la rimozione delle truppe (che includevano reggimenti stranieri, pi\u00f9 obbedienti al re rispetto alle truppe francesi), ma Luigi XVI rispose che lui solo poteva prendere decisioni sui soldati e rassicur\u00f2 che la loro presenza era una misura strettamente precauzionale. Il re propose inoltre di spostare l'Assemblea a Noyon o a Soissons, con l'intento di porla in mezzo a due eserciti e privarla del supporto dei cittadini parigini. L'Assemblea, rifiutando la proposta del re, dichiar\u00f2 che essa aveva ricevuto il suo mandato non dai singoli elettori ma dall'intera nazione, mettendo cos\u00ec in pratica il principio della sovranit\u00e0 nazionale difeso da Diderot. La stampa pubblic\u00f2 i dibattiti dell'Assemblea, estendendo cos\u00ec la discussione politica alle piazze e ai salotti della capitale ed i giardini del Palays Royal divennero luogo d'incontro di agitatori democratici.\nMentre le truppe affluivano nei dintorni di Parigi e Versailles agli ordini del maresciallo de Broglie, l'11 luglio Luigi XVI destitu\u00ec Necker e nomin\u00f2 un nuovo governo con a capo il barone di Breteuil, noto realista, nel tentativo di porre fine una volta per tutte all'Assemblea.\nIl 12 luglio la popolazione di Parigi, venuta a conoscenza dell'accaduto, organizz\u00f2 una grande manifestazione di protesta, durante la quale vennero portate delle statue raffiguranti i busti di Necker e del duca d'Orleans. Alcuni soldati tedeschi del reggimento \"Royal-Allemand Cavalerie\", comandati dal principe di Lambesc, un lontano cugino della regina Maria Antonietta, ricevettero l'ordine di caricare la folla, provocando diversi feriti e distruggendo le statue. Il dissenso dei cittadini aument\u00f2 a dismisura e l'Assemblea avvert\u00ec il re del pericolo che avrebbe corso la Francia se le truppe non fossero state allontanate, ma Luigi XVI rispose che non avrebbe cambiato le sue disposizioni.\nLa mattina del 13 luglio la popolazione in rivolta diede alle fiamme i caselli daziari alle porte di Parigi: i reggimenti della Guardia francese formarono un presidio permanente attorno alla capitale; i cittadini cominciarono a protestare violentemente contro il governo affinch\u00e9 riducesse il prezzo del pane e dei cereali e saccheggiarono molti luoghi sospettati di essere magazzini per provviste di cibo, tra i quali il convento di Saint-Lazare (che fungeva da ospedale, scuola, magazzino e prigione), dal quale vennero prelevati 52 carri di grano.\nIn seguito a questi disordini e saccheggi, che continuavano ad aumentare, gli elettori della capitale (gli stessi che votarono durante le elezioni degli Stati Generali) si riunirono al Municipio di Parigi e decisero di organizzare una milizia cittadina composta da borghesi, che garantisse il mantenimento dell'ordine e la difesa dei diritti costituzionali: ogni uomo inquadrato in questo gruppo avrebbe portato, come segno distintivo, una coccarda con i colori della citt\u00e0 di Parigi (blu e rosso). Per armare la milizia si cominci\u00f2 a saccheggiare i luoghi dove si riteneva fossero custodite le armi.\nLa mattina del 14 luglio gli insorti attaccarono l'h\u00f4tel des Invalides e si impossessarono cos\u00ec di circa ventottomila fucili e di cinque cannoni ma senza polvere da sparo.\nPer impadronirsi della polvere la folla decise di assalire la prigione-fortezza della Bastiglia (vista dal popolo come un simbolo del potere monarchico), nella quale erano tenuti in custodia una decina di detenuti. Ormai prossima al disarmo a seguito di decreto del 1784, il governatore marchese de Launay disponeva di una guarnigione della fortezza composta da 82 invalidi (soldati veterani non pi\u00f9 idonei a servire in combattimento) e da 32 guardie svizzere di rinforzo, comandate dal luogotenente Ludwig von Fl\u00fce.\nPierre-Augustin Hulin prese la guida degli insorti e una folla sempre pi\u00f9 numerosa raggiunse la fortezza chiedendo la consegna della prigione. Launay, trovandosi circondato, pur avendo la forza per respingere l'attacco, cerc\u00f2 di trovare una soluzione pacifica ricevendo alcuni rappresentanti degli insorti. La trattativa si protrasse per lungo tempo mentre all'esterno la folla continuava ad aumentare fino a quando, verso le 13:30, le catene del ponte levatoio vennero spezzate e gli insorti riuscirono a penetrare nel cortile interno, scontrandosi con la guardia svizzera: ci fu un violento combattimento che caus\u00f2 diversi morti (gli uomini del regio esercito, accampati nel vicino Campo di Marte, non intervennero).\nPiuttosto che arrendersi, De Launay decise di far saltare in aria la fortezza, ma gli invalidi della guarnigione non glielo permisero e aprirono da soli le porte alla folla inferocita. Il comandante fu trucidato e la sua testa, tagliata con un coltello, fu infilzata su una picca e portata in trionfo per le vie di Parigi, sancendo il fatto che il Re aveva perso il controllo di Parigi. Ritornando al Municipio la folla accus\u00f2 di tradimento e giustizi\u00f2 anche il \"pr\u00e9v\u00f4t des marchands\" (carica simile a quella di sindaco) Jacques de Flesselles.\nInizialmente Luigi XVI diede poca importanza all'accaduto, ma successivamente riconobbe la gravit\u00e0 della situazione: timoroso della lealt\u00e0 delle truppe (ben rappresentata dall'ammutinamento di un distaccamento delle Gardes e dai rapporti del maresciallo de Broglie), respinse i suggerimenti dei fratelli e di Breteuil di ritirarsi a Compi\u00e8gne e di ristabilire l'ordine con la forza.\nIl Re decise allora di congedare Breteuil e di richiamare Necker; il 15 luglio 1789 si rec\u00f2 all'Assemblea nazionale dove dichiar\u00f2 che da quel momento avrebbe lavorato con la Nazione e ordinato alle truppe di allontanarsi da Versailles e da Parigi.\nAllo scopo di reagire di fronte all'aggravamento dell'ordine pubblico e alle frequenti sollevazioni popolari e in caso di complotti aristocratici, fu ufficialmente istituito il corpo militare della Guardia Nazionale e La Fayette ne venne nominato comandante a Parigi. Inoltre, a seguito della fuga dei membri della precedente amministrazione, l'ex-presidente dell'Assemblea, Jean Sylvain Bailly, fu eletto per acclamazione sindaco di Parigi. Presto numerose altre citt\u00e0 seguirono l'esempio della capitale, creando nuove municipalit\u00e0 borghesi al posto dei rappresentanti del vecchio regime.\nIl 17 luglio Luigi XVI si rec\u00f2 a Parigi e ricevette dal nuovo sindaco Bailly e da La Fayette una coccarda blu e rossa (colori della citt\u00e0 di Parigi) che fiss\u00f2 sul suo cappello, associando anche il colore bianco della monarchia (questo gesto voleva simboleggiare una riconciliazione). Nacque cos\u00ec la coccarda francese tricolore.\nNegli stessi giorni, i fratelli del sovrano e numerosi cortigiani, tra cui lo stesso Breteuil, e numerosi aderenti e sostenitori fuggirono oltre i confini: in meno di due mesi furono rilasciati oltre 20.000 passaporti.\nLa notizia della Presa della Bastiglia si diffuse in tutta la Francia, aumentando la consapevolezza che la forza della popolazione era in grado di supportare le idee dei riformatori. Per sfruttare questo momento a discapito della monarchia, alla Bastiglia venne dato un significato simbolico: rappresent\u00f2 il potere arbitrario ma vulnerabile del re.\nAbolizione del feudalesimo.\nDal 20 luglio al 6 agosto 1789, nelle campagne francesi, si manifest\u00f2 una situazione di panico generalizzato (periodo della Grande paura) suscitato dalla falsa notizia dell'invasione di briganti venuti a distruggere i raccolti e a trucidare i contadini, per vendicare la nobilt\u00e0 colpita dalle rivolte agrarie scaturite dai recenti sviluppi politico-sociali. Questa ondata di panico spinse i contadini ad armarsi di forche, falci e altri utensili; in cerca di maggiore protezione, si recarono in massa al castello del signore locale per ottenere fucili e polvere da sparo, ma qui finirono per sfogare la propria rabbia verso i poteri dominanti, esigendo i titoli signorili (documenti che stabilivano la dominazione economica e sociale dei loro proprietari) per poterli bruciare; in alcuni casi il signore o i suoi uomini si difesero con la forza, in altri vennero assassinati e alcuni castelli furono saccheggiati o bruciati. A testimonianza del difficile momento che il feudalesimo stava attraversando, Jules Michelet scrisse che tutti i castelli di campagna diventarono delle bastiglie da conquistare.\nDi fronte a queste violenze, nella notte del 4 agosto, l'Assemblea decise di abolire i diritti feudali, la venalit\u00e0 delle cariche, le disuguaglianze fiscali e tutti i privilegi in generale; fu la fine dellAncien R\u00e9gime\". Durante la redazione dei decreti dal 5 all'11 agosto, i deputati, quasi tutti proprietari fondiari nobili e borghesi, cambiarono in parte idea in merito alle proposte originarie: i servigi o prestazioni d'opera gratuita che il titolare di un feudo imponeva ai suoi soggetti vennero aboliti, mentre i diritti basati sulla rendita della terra continuavano a essere riscattati (agevolando in questo modo solamente i contadini pi\u00f9 ricchi), permettendo cos\u00ec ai proprietari terrieri di ricevere un'indennit\u00e0 che in parte avrebbe salvaguardato i loro interessi economici e in parte sarebbe stata investita nell'acquisto di beni nazionali con l'intento di mettere fine alle rivolte; in ogni caso, la maggior parte dei contadini comunque, ritenendosi completamente svincolata dal vecchio regime feudale, non pag\u00f2 nessun indennizzo ai proprietari terrieri (che, peraltro, furono condonati nel 1793). In sintesi, i decreti dell'agosto del 1789 divennero uno dei fondamenti della Francia moderna: distrussero integralmente la societ\u00e0 feudale basata su \"stati\" e privilegi e a essa sostituirono una societ\u00e0 moderna, autonoma, individuale, libera di compiere tutto ci\u00f2 che non fosse proibito dalla legge. Infine, a novembre del medesimo anno, furono sospesi i tredici parlamenti regionali in attesa della loro definitiva abolizione (sarebbe avvenuta a settembre 1790); fatto che port\u00f2 alla distruzione del sistema giuridico e istituzionale dellAncien R\u00e9gime\".\nDichiarazione dei diritti dell'uomo e del cittadino.\nDal 20 al 26 agosto l'Assemblea nazionale costituente discusse il progetto della Dichiarazione dei diritti dell'uomo e del cittadino, un documento giuridico contenente i diritti fondamentali dell'individuo e del cittadino, ispirato ai principi illuministi e basato su un testo proposto da La Fayette. Approvata il 26 agosto, rappresentava una condanna senza appello della monarchia assoluta e della societ\u00e0 degli ordini, che rispecchiava le aspirazioni della borghesia dell'epoca (ovvero garanzia delle libert\u00e0 individuali, sacralit\u00e0 della propriet\u00e0, spartizione del potere con il re, creazione di impieghi pubblici).\nMarcia su Versailles.\nLe difficolt\u00e0 di approvvigionamento del pane e il rifiuto di Luigi XVI di promulgare la Dichiarazione e i decreti del 4 e del 26 agosto, causarono il malcontento del popolo di Parigi durante i giorni del 5 e del 6 ottobre e ben presto il tumulto degener\u00f2 e una marcia di donne si diresse a Versailles, entr\u00f2 nella reggia e invase gli appartamenti della regina, che fu insultata; la famiglia reale fu dunque costretta a tornare a Parigi e a lasciare Versailles, simbolo dell'assolutismo; Luigi XVI fu costretto a firmare i decreti di agosto riguardo l'abolizione dei diritti feudali e la Dichiarazione dei Diritti dell'Uomo e del Cittadino: da quel momento il re e la sua famiglia risiedettero nel vecchio Palazzo delle Tuileries, sorvegliati dalla popolazione e minacciati dalla sommossa.\nIl potere reale ne usc\u00ec estremamente indebolito: la Francia rest\u00f2 una monarchia ma il potere legislativo pass\u00f2 nelle mani dell'Assemblea nazionale costituente, anch'essa trasferita a Parigi, la quale incaric\u00f2 delle speciali commissioni di provvedere a una nuova organizzazione amministrativa del Paese (i ministri divennero degli esecutori tecnici sorvegliati dall'Assemblea). Tuttavia il re conserv\u00f2 il potere esecutivo (i decreti promulgati dall'Assemblea non avrebbero avuto validit\u00e0 senza l'approvazione del re) e i vecchi funzionari dell'amministrazione dell\"'Ancien R\u00e9gime\" restarono al loro posto (fino all'estate del 1790 gli intendenti che non si dimisero continuarono le loro vecchie funzioni, sebbene esse fossero state considerevolmente ridotte).\nRinnovamento delle istituzioni francesi.\nL'Assemblea Costituente, in maggioranza formata da borghesi e nobili, intraprese una vasta opera di riforme, applicando le idee dei filosofi e degli economisti del XVIII secolo.\nRiforma amministrativa.\nI primi lavori dell'Assemblea furono dedicati alla riforma amministrativa, in quanto le vecchie procedure dell\"'Ancien R\u00e9gime\" erano troppo complesse. I deputati si concentrarono innanzitutto sulla riforma municipale, resa urgente dai disordini suscitati nei corpi municipali dagli scompigli dell'estate. Con la legge del 22 dicembre 1789 l'Assemblea cre\u00f2 83 dipartimenti (circoscrizioni amministrative, giudiziarie, fiscali e religiose), ai quali vennero dati dei nomi legati alla loro geografia fisica (corsi d'acqua, montagne, mari, ecc.) e furono suddivisi in distretti, cantoni e comuni (in primavera una commissione venne incaricata di provvedere alla suddivisione della Francia e di placare le liti tra le citt\u00e0 candidate a divenire capoluoghi). A partire dal gennaio del 1790 ogni amministratore di questi nuovi enti venne eletto dai propri cittadini, inaugurando le prime elezioni della Rivoluzione; le nuove amministrazioni, elette democraticamente, furono messe in funzione a partire dall'estate del 1790.\nRiforma elettorale.\nLe posizioni all'interno dell'Assemblea furono discordanti in merito alla riforma del sistema elettorale. Alcuni deputati ritennero che il diritto di voto avrebbe dovuto estendersi a tutti i cittadini maschi, altri sostennero che solo a una parte della popolazione doveva essere riconosciuto tale diritto. La maggioranza dei deputati decise, su proposta dell'abate Siey\u00e8s, di dividere i cittadini in passivi e attivi: ai primi sarebbero stati riconosciuti i diritti civili, ai secondi sarebbero stati concessi sia i diritti civili sia quelli politici; ogni cittadino attivo doveva essere un contribuente maschio al di sopra dei venticinque anni. Venne cos\u00ec approvato un sistema elettorale basato sul censo, cio\u00e8 in base al reddito e alla ricchezza: soltanto chi pagava un'imposta annua pari a tre giornate di lavoro era considerato cittadino attivo ed elettore. Ma non tutti i cittadini elettori erano anche eleggibili: infatti solo chi possedeva una propriet\u00e0 terriera e pagava un marco d'argento di tasse (cio\u00e8 circa 52 lire francesi) poteva essere anche eletto.\nCos\u00ec facendo per\u00f2 la rappresentanza del Paese era riservata solo ai borghesi benestanti e ai proprietari terrieri (i cosiddetti \"notabili\"): per questo si parla di \"rivoluzione borghese\".\nRiforma economica.\nSotto l\"'Ancien R\u00e9gime\" le attivit\u00e0 economiche erano state strettamente controllate dallo Stato, che con le sue regolamentazioni limit\u00f2 gravemente la libert\u00e0 di produzione agricola, artigianale e industriale. L'Assemblea rimosse tutti questi ostacoli e adott\u00f2 il principio fisiocratico del \"laissez faire\" (lasciar fare), basato sul liberismo economico formulato da Adam Smith, che favor\u00ec l'eliminazione delle dogane e l'applicazione di incentivi a favore di tutte le forme di produzione a scopo capitalistico.\nCon la Legge Le Chapelier (ideata dal deputato Isaac Ren\u00e9 Guy Le Chapelier), votata il 14 giugno 1791, venne abolito il diritto di sciopero e furono vietate tutte le associazioni padronali e operaie (sindacati) con il pretesto che il nuovo regime, avendo distrutto le antiche corporazioni, non poteva permettere la ricostruzione di nuovi gruppi che si interponessero fra Stato e cittadini; il risultato fu che il movimento rivoluzionario, diffidando nei confronti delle associazioni ed esaltando le libert\u00e0 individuali, mise gli operai nell'incapacit\u00e0 di difendere i loro diritti per quasi un secolo.\nSe, nel corso dell\"'Ancien R\u00e9gime\", la chiesa aveva detenuto numerose propriet\u00e0 mobili e immobili (circa il 10% del regno) con il privilegio di una esenzione dalle imposte statali e con il diritto di richiedere una decima (in danaro o in natura), la Rivoluzione mise fine a tutto ci\u00f2 e determin\u00f2 una fortissima riduzione del ruolo e del prestigio del clero nello stato. Infatti, il potere e le ricchezze del clero crearono un forte risentimento nella popolazione nei confronti della Chiesa che a sua volta indusse l'assemblea a sopprimere definitivamente la decima dall'11 agosto 1789; il 2 novembre, su proposta di Charles Maurice de Talleyrand-P\u00e9rigord (vescovo di Autun), l'Assemblea decise di usufruire della grande quantit\u00e0 di beni del clero per colmare il debito pubblico, mettendoli all'asta con l'intento di sanare il deficit dell'economia francese. Per vendere cos\u00ec tanti beni era necessario tempo, durante il quale le casse dello Stato avrebbero potuto svuotarsi; per evitare questo, il 19 dicembre si decise di creare dei biglietti il cui valore era assegnato in riferimento ai beni del clero: nacque cos\u00ec l'assegnato. Da quel momento, chiunque desiderava comprare dei beni nazionali doveva farlo attraverso gli assegnati emessi dallo Stato, permettendo a quest'ultimo di impossessarsi di moneta prima ancora dell'effettiva vendita del bene. Effettuata la vendita, gli assegnati sarebbero ritornati nelle mani dell'emittente per essere distrutti. I primi biglietti avevano un elevato valore (1.000 livre) che non li rendeva idonei a essere messi in circolazione tra la popolazione, ma il loro scopo principale era di far rientrare la maggiore quantit\u00e0 possibile di moneta nelle casse dello Stato. Il valore totale della prima emissione fu di 400 milioni.\nNon tutti i deputati dell'Assemblea furono favorevoli a questa riforma (tra essi Talleyrand), sostenendo che il nuovo sistema avrebbe portato alla circolazione di un numero troppo elevato di assegnati rispetto al valore dei beni nazionali. Il 17 aprile 1790 l'assegnato venne convertito in cartamoneta (Necker, essendo contrario, si dimise in settembre) e lo Stato, sempre a corto di liquidit\u00e0, lo utilizz\u00f2 per fronteggiare tutte le sue spese; ne vennero messi in circolazione in una grande quantit\u00e0 che con il tempo super\u00f2 il valore dei beni nazionali, avverando i timori dei deputati pi\u00f9 scettici.\nTra il 1790 e il 1793 gli assegnati persero il 60% del loro valore ma, ciononostante, i prezzi di acquisto dei beni nazionali rimasero molto elevati per le classi popolari e solo la classe agiata poteva acquistarli e molte persone si arricchirono enormemente, acquistando grandi terreni e fabbricati per somme irrisorie rispetto al loro valore reale: tutto questo contribu\u00ec fortemente a dare inizio a un periodo di forte inflazione e l'Inghilterra, all'epoca il pi\u00f9 grande nemico della Francia, cominci\u00f2 a produrre dei falsi assegnati per accelerare la crisi economica francese.\nQuestione religiosa.\nIn ogni caso, la gi\u00e0 citata eliminazione della decima e la nazionalizzazione dei beni della Chiesa (con conseguente abolizione degli ordini religiosi monastici, decisa il 13 febbraio 1790) costrinsero l'Assemblea a interessarsi direttamente del finanziamento del clero nonch\u00e9 delle attivit\u00e0 assistenziali da esso gestite. Il 12 luglio 1790 venne approvata la Costituzione civile del clero, approvata da Luigi XVI il 26 dicembre. Con questo documento, ispirato ai principi gallicani (riconoscimento al papa del primato d'onore e di giurisdizione ma non del potere assoluto), venne attuata una riforma essenzialmente su quattro aspetti della Chiesa: riordinamento delle diocesi in base ai dipartimenti (furono soppresse 52 diocesi, da 135 a 83); retribuzione da parte dello Stato di vescovi, parroci e vicari; elezione democratica dei vescovi e dei parroci da parte delle assemblee dipartimentali; obbligo di residenza sotto pena di perdita della retribuzione; obbligo degli eletti di giurare lealt\u00e0 alla costituzione civile e allo stato; in pratica, i membri del clero divennero cos\u00ec dei funzionari statali.\nIl 1\u00ba agosto Luigi XVI incaric\u00f2 l'ambasciatore a Roma di ottenere, da papa Pio VI, l'approvazione della nuova riforma. Il papa si era limitato a condannare segretamente la Dichiarazione dei Diritti dell'Uomo e del Cittadino e per valutare la Costituzione Civile del Clero istitu\u00ec una speciale commissione, la quale, preoccupata di perdere Avignone (all'epoca faceva parte dello Stato Pontificio anche se gran parte degli Avignonesi erano favorevoli ad annettersi alla Francia) e di provocare una spaccatura tra i chierici, cerc\u00f2 di temporeggiare. I vescovi domandarono che si attendesse l'approvazione pontificia prima di mettere in vigore la nuova riforma, ma l'Assemblea insistette per una sua rapida applicazione e decise che per il 4 gennaio 1791 tutti i vescovi, parroci e vicari avrebbero dovuto prestare un giuramento di fedelt\u00e0 come funzionari civili, pena la perdita delle funzioni e dello stipendio (nei casi pi\u00f9 gravi anche l'esilio o la morte). I primi chierici cominciarono a prestare giuramento senza attendere il giudizio del pontefice ma i 2/3 degli ecclesiastici dell'Assemblea rifiutarono di giurare e pressoch\u00e9 la met\u00e0 del clero parrocchiale fece altrettanto e, pertanto, l'Assemblea li destitu\u00ec sostituendoli con coloro che prestarono giuramento).\nPapa Pio VI fu costretto a prendere posizione e il 10 marzo 1791, con il \"Quod aliquantum\", condann\u00f2 la Costituzione Civile del Clero, in quanto danneggiava la costituzione divina della Chiesa. Il 13 aprile, con il \"Charitas quae\", dichiar\u00f2 sacrilega la consacrazione di nuovi vescovi, sospendeva ogni chierico costituzionale e condannava il giuramento di fedelt\u00e0 allo Stato. I rivoluzionari, per rappresaglia, invasero Avignone dove ci fu lo scontro fra chi sosteneva l'annessione alla Francia e chi era fedele al pontefice; una sessantina di questi ultimi furono condannati a morte e uccisi in una delle torri del palazzo dei Papi (tale evento \u00e8 ricordato come Massacri della Glaci\u00e8re).\nQuando venne emanata la Dichiarazione dei Diritti dell'Uomo e del Cittadino nell'agosto del 1789, il piccolo gruppo dei deputati protestanti reclam\u00f2 anche la piena uguaglianza dei culti religiosi, trovando un parziale sostegno da parte della maggioranza dell'Assemblea che dichiar\u00f2: \u00abNessuno deve essere inquisito per le sue opinioni, anche religiose\u00bb. Successivamente i cattolici del sud della Francia (dove pi\u00f9 vivo era il sentimento anti-protestante) contrattaccarono, invitando l'Assemblea a riconoscere il cattolicesimo come religione di Stato. La proposta fu rigettata, contribuendo ad allontanare parte del clero dalla rivoluzione.\nLe condanne di Pio VI del 10 marzo e 13 aprile portarono al distacco di un'ulteriore parte del clero fedele al papa dall'Assemblea, dividendo profondamente la Chiesa francese e aggravando il malcontento della popolazione mentre la questione del giuramento degener\u00f2 in uno scontro violento nell'ovest della Francia, dove le citt\u00e0 sostenevano i chierici costituzionali e le campagne appoggiavano i refrattari, ovvero quelli che rifiutavano il giuramento di fedelt\u00e0 allo Stato.\nCaduta della monarchia e instaurazione della Prima Repubblica.\nFuga a Varennes.\nIl 14 luglio 1790, al Campo di Marte, era stato celebrato l'anniversario della Presa della Bastiglia con la Festa della Federazione e, dopo una celebrazione eucaristica sostenuta da Talleyrand, Luigi XVI e Maria Antonietta, accompagnati da La Fayette, avevano prestato giuramento al Paese e alla Costituzione (ancora in fase di revisione). Questo momento di unione nazionale aveva fatto credere tanto alla popolazione quanto all'assemblea che il re avesse accettato i cambiamenti sociali e politici appena instaurati, tanto che la popolazione presente al campo di Marte grid\u00f2 \"Viva il Re\", testimoniando la propria fiducia nella lealt\u00e0 della monarchia. Anche i rapporti tra sovrano e assemblea si erano fatti pi\u00f9 distesi: infatti erano state conservate numerose prerogative della monarchia e gli ideali repubblicani, gi\u00e0 deboli, si erano ulteriormente assopiti. Invece Luigi XVI aveva tentato di conservare la sua autonomia e di riconquistare il potere assoluto che aveva perduto, mantenendo contatti con le corti straniere, chiedendo loro supporto contro i rivoluzionari e, come sincero cattolico, appoggiando il papa e i preti refrattari: il re infatti sperava in un ritorno al passato, in una restaurazione (guidata per\u00f2 dall'estero e con l'aiuto di potenze straniere).\nIl fallimento del suo tentativo di fuga a Varennes, che avvenne tra il 20 e il 21 giugno 1791, ebbe la conseguenza di svelare alla popolazione la sua ostilit\u00e0 nei confronti della rivoluzione e ruppe l'ideale di unit\u00e0 nazionale distruggendo ogni prestigio della monarchia.\nLa sera del 20 giugno 1791 tutte le porte del palazzo delle Tuileries erano sorvegliate da uomini della Guardia nazionale. Ancora oggi non \u00e8 chiaro quale via di fuga abbia utilizzato la famiglia reale. I primi ad abbandonare il palazzo furono la governante Louise Elisabeth de Cro\u00ff e sua figlia Pauline de Tourzel con i figli dei sovrani; successivamente uscirono il re, la regina e la sorella del re, Elisabetta; la famiglia si ricongiunse verso mezzanotte poco distante a bordo della carrozza di von Fersen; poco pi\u00f9 avanti vennero raggiunti dalla carrozza reale, sulla quale si trasferirono per proseguire il viaggio; la stessa notte tentarono la fuga il conte e la contessa di Provenza, riuscendo a espatriare senza problemi.\nLa mattina del 21 giugno si diffuse la notizia della scomparsa del re e nella popolazione le reazioni furono miste, dalla sorpresa al risentimento. La Fayette, il sindaco Bailly e altri, decisero di far credere che il sovrano fosse stato rapito, con l'intento di salvare ci\u00f2 che restava della credibilit\u00e0 della monarchia costituzionale francese. Tuttavia verso sera la carrozza reale venne riconosciuta da Jean-Baptiste Drouet, il mastro di posta di Sainte-Menehould che, montato a cavallo, riusc\u00ec a precederla a Varennes-en-Argonne allertando la popolazione locale che blocc\u00f2 la fuga. Arrestata, la famiglia reale venne ricondotta a Parigi dove giunse al palazzo delle Tuileries il 25 giugno. Luigi XVI perse la stima di molti cittadini francesi e numerosi giornali rivoluzionari divennero sempre pi\u00f9 ostili e irrispettosi nei confronti del re e della regina, ritraendoli in immagini caricaturali sotto forma di maiali.\nCostituzione del 1791.\nA meno di un mese dal fallito tentativo di fuga del re, il Club dei Cordiglieri (estremisti rivoluzionari) decise di redigere una petizione con la quale chiese la destituzione del re e l'instaurazione della repubblica. I difensori della monarchia costituzionale, tra i quali La Fayette e Bailly, a seguito di incidenti decretarono la legge marziale, vietando qualsiasi manifestazione. Tuttavia, il 17 luglio, i parigini si radunarono a Campo di Marte per manifestare, sostenendo l'iniziativa dei Cordiglieri. Quando la Guardia nazionale arriv\u00f2, guidata da La Fayette e Bailly, che portava con s\u00e9 la bandiera rossa della legge marziale, fu ordinato alla folla di disperdersi. La folla reag\u00ec lanciando dei sassi contro i soldati. Un colpo di pistola part\u00ec da qualche parte, o dai soldati o dai manifestanti e i soldati incominciarono a sparare sulla folla e alcuni manifestanti armati risposero. La Guardia Nazionale cont\u00f2 in totale nove feriti, di cui due morirono nei giorni successivi; delle vittime fra i manifestanti non ci fu alcun rapporto ufficiale ma le stime effettuate danno 10 morti secondo la stampa fayettista, 12 secondo un resoconto di Bailly, fino ad arrivare a un massimo di 400 (probabilmente esagerati) per il giornalista radicale Jean-Paul Marat. Secondo la maggior parte delle stime per\u00f2 i morti furono verosimilmente una cinquantina. Questo evento (noto come Eccidio del Campo di Marte) port\u00f2 a una rottura insanabile tra i rivoluzionari radicali e quelli moderati: La Fayette, Bailly e Antoine Barnave uscirono dal Club dei Giacobini (che aveva appoggiato il Club dei Cordiglieri durante la manifestazione del 17 luglio) e fondarono il pi\u00f9 conservatore Club dei Foglianti, con il quale cercarono di limitare le conseguenze che la rivoluzione stava apportando, sostenendo la monarchia costituzionale.\nLa revisione della Costituzione termin\u00f2 il 12 settembre 1791 e il giorno dopo il re la ratific\u00f2, diventando Luigi XVI Re dei Francesi. La nuova riforma, basata sulle idee di Montesquieu (separazione dei poteri) e Rousseau (sovranit\u00e0 popolare e supremazia del legislatore), prevedeva una monarchia dai poteri limitati nella quale al sovrano, che rimaneva il rappresentante della Nazione, competeva il solo potere esecutivo tramite la nomina di alcuni ministri (scelti all'esterno del parlamento per evitare conflitti di interesse); il potere legislativo venne affidato all'Assemblea Legislativa, che sostitu\u00ec l'Assemblea nazionale costituente, formata da 745 deputati.\nL'elezione dei deputati avvenne a suffragio censitario a due gradi: il corpo dei cittadini attivi (uomini al di sopra dei venticinque anni che pagavano tasse per un valore corrispondente ad almeno tre giornate lavorative) eleggeva gli elettori (uomini al di sopra dei venticinque anni che pagavano tasse per un valore di almeno dieci giornate lavorative), ai quali spettava la successiva elezione dei deputati; un candidato deputato doveva essere un proprietario terriero e contribuente per una somma prestabilita; infine, su proposta di Maximilien de Robespierre, nessun deputato della precedente Assemblea nazionale costituente pot\u00e9 presentarsi come candidato all'elezione della nuova Assemblea, che si riun\u00ec a partire dal 1\u00ba ottobre 1791. I pi\u00f9 moderati formarono la destra, circa 260 monarchici di tendenza costituzionale iscritti al Club dei Foglianti, difensori della monarchia contro l'agitazione popolare; la sinistra con circa 135 deputati, per la maggior parte esponenti di idee illuministe della piccola borghesia, fu costituita da membri del Club dei Giacobini, dal Club dei Cordiglieri e dai Girondini; il centro, con circa 350 deputati, formava la cosiddetta Palude e rappresentava la maggioranza e difese gli ideali della Rivoluzione votando generalmente con la sinistra ma, non avendo una forte caratterizzazione politica, capit\u00f2 che sostenne anche proposte provenienti da destra.\nAl re non spettava pi\u00f9 la nomina dei magistrati che vennero eletti con le medesime procedure previste per l'elezione dei deputati e la sua condotta in politica estera venne messa sotto controllo. Al sovrano tuttavia rimase la facolt\u00e0 di nominare e revocare i ministri, i capi militari, gli ambasciatori e i principali amministratori; conserv\u00f2 inoltre il potere di veto sospensivo sui provvedimenti approvati dall'Assemblea Legislativa, ma questo non pot\u00e9 applicarsi alle leggi costituzionali, alle leggi fiscali e alle deliberazioni concernenti la responsabilit\u00e0 dei ministri, i quali avrebbero potuto essere messi in stato d'accusa dall'Assemblea. La Francia divenne cos\u00ec a tutti gli effetti una monarchia costituzionale.\nLe elezioni a Parigi.\nDopo gli eventi avvenuti al Campo di Marte, il sindaco Bailly \u2013 da mesi oggetto di critiche feroci \u2013 si rese conto che le ultime vestigia della sua popolarit\u00e0 erano scomparse e che non era pi\u00f9 una voce efficace per la rivoluzione e il 19 ottobre present\u00f2 le sue dimissioni da sindaco alla \"Comune\" in una lettera dal tono singolarmente scoraggiato e significativa per la sua mancanza di eloquenza rivoluzionaria:\nA Bailly fu chiesto di posporre le proprie dimissioni fino alla celebrazione di nuove elezioni, ma nessuno in realt\u00e0 protest\u00f2 per la sua decisione. Le elezioni si tennero il mese successivo, il 14 novembre 1791. Ad esse parteciparono La Fayette, che intanto si era dimesso dalla carica di comandante della Guardia Nazionale, e il giacobino J\u00e9r\u00f4me P\u00e9tion de Villeneuve il quale venne eletto sindaco di Parigi con il 60% dei voti, per un totale di 6708 voti su 10632 votanti, nonostante avesse votato solo il 10% degli aventi diritto al voto. Fondamentale per P\u00e9tion fu il mancato appoggio a La Fayette da parte della corte e senza questi voti non riusc\u00ec a vincere. Anche l'influenza di La Fayette, inviso sia alla sinistra radicale - che aveva ormai catalizzato la rivoluzione - sia alla corte e alla famiglia reale, era dunque tramontata.\nGuerra all'Austria.\nLa situazione politica e sociale disastrosa favor\u00ec un forte incremento dell'emigrazione (in gran parte nobili), confermando la progressiva radicalizzazione della Rivoluzione. Per cercare di contenere questa espansione rivoluzionaria entro i confini francesi, il 27 agosto 1791 l'imperatore Leopoldo II e Federico Guglielmo II, re di Prussia, al termine di un incontro avvenuto a Pillnitz dal 25 al 27 agosto dove venne discusso principalmente il tema della spartizione della Polonia e la fine della guerra tra Austria e Impero Ottomano, rilasciarono una dichiarazione (Dichiarazione di Pillnitz), con la quale invitarono le potenze europee a intervenire contro la Rivoluzione per restituire i pieni poteri a Luigi XVI. Negli stessi giorni, Leopoldo II dichiar\u00f2 che l'Austria avrebbe mosso guerra solamente se tutte le potenze avessero fatto altrettanto, l'inglese William Pitt il Giovane, condivise tale condizione; dunque, la Dichiarazione di Pillnitz sarebbe dovuta servire unicamente allo scopo di intimorire i rivoluzionari francesi, facendoli desistere dal continuare a indebolire l'autorit\u00e0 di Luigi XVI ma sia la popolazione sia l'Assemblea Legislativa interpret\u00f2 il documento come una reale dichiarazione di guerra, cosa che fece aumentare l'influenza dei deputati radicali, tra i quali Jacques Pierre Brissot, favorevoli all'intervento bellico per radicalizzare il movimento rivoluzionario e diminuire ulteriormente il potere del re.\nIl 31 ottobre l'Assemblea vot\u00f2 un decreto volto a contrastare l'emigrazione, per il quale tutti gli emigrati francesi sarebbero dovuti tornare entro due mesi, pena la confisca delle loro propriet\u00e0; il 29 novembre venne promulgato un secondo decreto che imponeva il giuramento civile ai chierici refrattari, pena la privazione della pensione o addirittura la deportazione in caso di disturbo all'ordine pubblico; infine, fu richiesto ai sovrani stranieri di cacciare gli emigrati dai loro territori. Il clima di tensione, peraltro, era ulteriormente aggravato dal desiderio del Contado Venassino, una zona della Provenza appartenente storicamente allo Stato Pontificio, d'annettersi alla Francia e dai principi tedeschi che si considerarono lesi dall'abolizione francese dei diritti feudali, in quanto proprietari di alcuni territori in Alsazia.\nLuigi XVI, consapevole della disorganizzazione che regnava nell'esercito francese, sperava segretamente nello scoppio di una guerra che avrebbe sconfitto i rivoluzionari e riportato i pieni poteri alla monarchia; dello stesso parere era il Club dei Foglianti. La sinistra, in particolare i Girondini, era anch'essa favorevole allo scoppio di un conflitto armato, con il quale avrebbe potuto tentare di esportare la rivoluzione nel resto d'Europa. Dunque ognuno, per diversi motivi, desiderava la guerra (tra i pochi contrari vi fu Robespierre che preferiva consolidare ed espandere la rivoluzione in Patria).\nIl 20 aprile 1792, su proposta del re e dopo una votazione con una maggioranza schiacciante dell'Assemblea Legislativa, la Francia dichiar\u00f2 guerra al re di Ungheria e di Boemia, Francesco II (appena succeduto al padre Leopoldo II, morto il 1\u00ba marzo): la guerra non venne dichiarata al Sacro Romano Impero e questo fu un escamotage per evitare di coinvolgere gli stati tedeschi a esso aderenti; la Prussia si alle\u00f2 agli austriaci il 6 giugno. I Girondini definirono questo conflitto come una guerra dei popoli contro i sovrani, una crociata per la libert\u00e0.\nIn quel momento l'armata francese era in uno stato di totale disorganizzazione, con i soldati che avevano un morale piuttosto basso tanto che molti disertarono non appena seppero della dichiarazione di guerra, con i reggimenti stranieri di dubbia lealt\u00e0, con molti ufficiali che, essendo di estrazione nobile, erano emigrati e non erano stati rimpiazzati. Presto, tra i rivoluzionari cominci\u00f2 a svilupparsi l'idea dell'esistenza di un complotto fra nobilt\u00e0, corte e chierici refrattari per abbattere la rivoluzione; questa convinzione regnava anche sul campo di battaglia e a testimoniarlo vi fu la morte del generale Theobald de Dillon, ucciso dai propri uomini in seguito a una sconfitta subita nei pressi di Lille il 29 aprile, accusato di essere stato il responsabile della ritirata.\nL'Assemblea, su forte pressione dei Girondini, vot\u00f2 tre decreti volti a prevenire e contrastare un'eventuale controrivoluzione: deportazione dei preti refrattari (27 maggio), scioglimento della Guardia reale (29 maggio) e costituzione di una Guardia nazionale provinciale per la difesa di Parigi (8 giugno). L'11 giugno il re oppose il suo veto al primo e al terzo decreto, provocando una nuova agitazione rivoluzionaria che il 20 giugno sfoci\u00f2 nell'attacco della popolazione al palazzo delle Tuileries; durante l'insurrezione venne trascinato un cannone lungo la rampa delle scale del palazzo, il re venne obbligato ad affacciarsi al balcone, accett\u00f2 impassibile di indossare il berretto frigio (simbolo di libert\u00e0 e rivoluzione) e bevve vino alla salute del popolo, ma rifiut\u00f2 di ritirare il veto sui decreti. L'entrata in guerra della Prussia il 6 luglio costrinse l'Assemblea Legislativa ad aggirare il veto reale, proclamando la Patria in pericolo l'11 luglio 1792 e chiedendo a tutti i volontari di affluire verso Parigi.\nFine della monarchia.\nIl 25 luglio a Coblenza, su suggerimento del re e della regina, venne redatto da Jacques Mallet-du-Pan, J\u00e9r\u00f4me-Joseph Geoffroy de Limon e Jean-Joachim Pellenc un proclama destinato ai parigini. Attribuito al comandante dell'esercito austro-prussiano, Carlo Guglielmo Ferdinando di Brunswick-Wolfenb\u00fcttel, il documento minacciava sanzioni gravi in caso di attentato all'incolumit\u00e0 del sovrano e della famiglia reale (Manifesto di Brunswick).\nIl 1\u00ba agosto il manifesto venne affisso sui muri della citt\u00e0 di Parigi ma, invece di spaventare i cittadini, contribu\u00ec ad aumentare in loro il sentimento di unione nazionale e l'odio nei confronti della monarchia. Per molti fu la prova definitiva dell'esistenza di un'alleanza tra il re e le nazioni nemiche che indusse i rivoluzionari a pretendere dall'Assemblea Legislativa la destituzione di Luigi XVI che venne per\u00f2 rifiutata.\nLa notte del 9 agosto si form\u00f2 un corteo di insorti davanti al Municipio di Parigi. Al loro fianco si schierarono le truppe di volontari, provenienti principalmente dalla Provenza e dalla Bretagna, che da poco avevano formato la Guardia nazionale provinciale; si riunirono circa 20.000 dimostranti fra uomini, donne, operai, borghesi, militari, civili, parigini e provinciali. Questi, armati di fucili e guidati da militanti sanculotti (uomini del popolo di idee rivoluzionarie radicali) delle varie sezioni di Parigi, erano talmente organizzati da far capire che la sollevazione era stata premeditata e preparata, evidenziando la maturit\u00e0 raggiunta dal movimento popolare. I principali organizzatori di questa giornata rivoluzionaria furono Jean-Paul Marat, Georges Jacques Danton, Maximilien de Robespierre, Louis Antoine de Saint-Just, Jacques-Ren\u00e9 H\u00e9bert, Camille Desmoulins, Fabre d'\u00c9glantine e altri.\nIl corteo fece irruzione nel Municipio obbligando il consiglio comunale in carica a destituirsi; quest'ultimo venne sostituito da un consiglio rivoluzionario, la Comune Insurrezionale. Successivamente la folla si diresse verso il palazzo delle Tuileries, giungendo a destinazione alle prime luci dell'alba del 10 agosto. Questo era difeso dalla Guardia svizzera e da alcuni nobili, i quali portarono il re e la sua famiglia nella Sala del Maneggio (sede dell'Assemblea Legislativa) con l'intento di mettere i reali sotto la protezione dell'Assemblea, riunita in seduta straordinaria. Alle otto del mattino gli insorti decisero di penetrare nel palazzo; la Guardia svizzera reag\u00ec, provocando centinaia di morti, ma i manifestanti continuarono a giungere numerosi da ogni parte (soprattutto da Faubourg Saint-Antoine); il re, seguendo il consiglio dei deputati che volevano evitare un bagno di sangue, ordin\u00f2 al comandante delle sue truppe di ritirarsi nella caserma e i soldati, eseguendo l'ordine appena ricevuto, vennero sorpresi e massacrati dalla folla; al termine degli scontri si contarono circa 350 morti fra gli insorti e circa 800 fra i monarchici, di cui 600 Guardie svizzere e 200 nobili. Con la presa del palazzo il potere pass\u00f2 di fatto nelle mani della Comune Insurrezionale che immediatamente obblig\u00f2 l'Assemblea legislativa a dichiarare decaduta la monarchia e a convocare una nuova assemblea costituente (Convenzione nazionale) che avrebbe avuto il compito di stilare una nuova Costituzione a carattere democratico ed egualitario. Luigi XVI, privato dei suoi poteri, venne rinchiuso insieme alla sua famiglia nella prigione del Tempio in attesa di essere processato. La sera del 10 agosto, in seguito a una seduta durata nove ore, l'Assemblea legislativa design\u00f2 per acclamazione un Consiglio Esecutivo provvisorio composto da sei ministri: Danton (ministro della Giustizia), Gaspard Monge (ministro della Marina), Pierre Henri H\u00e9l\u00e8ne Tondu (ministro degli Esteri), Jean-Marie Roland de La Plati\u00e8re (ministro degli Interni), Joseph Servan (ministro della Guerra) e \u00c9tienne Clavi\u00e8re (ministro delle Finanze). Segretario del Consiglio provvisorio fu nominato Philippe-Antoine Grouvelle.\nElezione dei deputati della Convenzione nazionale e proclamazione della repubblica.\nAll'inizio di settembre 1792 l'esercito austro-prussiano prosegu\u00ec il suo attacco, penetrando sempre pi\u00f9 in territorio francese. Dopo la caduta della fortezza di Longwy il 23 agosto, rimaneva la fortezza di Verdun, assediata dal 20 agosto, come ultima difesa lungo la strada per Parigi; un attacco dell'esercito nemico la fece capitolare il 2 settembre, costringendo la Comune a chiamare alle armi un gran numero di cittadini per essere spediti al fronte. Tutto questo contribu\u00ec a diffondere nel popolo un'ondata di panico che, insieme alla convinzione generale dell'esistenza di un complotto controrivoluzionario, si trasform\u00f2 in collera verso chi era ritenuto responsabile di questa critica situazione. Tutto questo indusse la popolazione ad assaltare le carceri di Parigi dal 2 al 7 settembre, noti poi come Massacri di settembre in quanto causarono la morte di tutte le persone ritenute colpevoli o sospette di atti controrivoluzionari. Processi sommari ebbero luogo in numerose carceri di Parigi e quasi 1.400 prigionieri furono condannati e giustiziati. Tra le vittime ci furono pi\u00f9 di duecento chierici refrattari, un centinaio di Guardie svizzere, molti prigionieri politici e aristocratici; persero la vita anche numerose persone che erano state imprigionate ingiustamente o colpevoli di reati minori. Tra i massacri pi\u00f9 celebri ci furono quelli all'abbazia di Saint-Germain-des-Pr\u00e9s, al carcere del convento dei Carmelitani, alla Conciergerie, alla Prigione di Saint-Firmin, al Grand Ch\u00e2telet, alla prigione La Force e al carcere dell'ospedale Salp\u00eatri\u00e8re. Simili insurrezioni, ma di minore entit\u00e0, si verificarono nel resto del Paese, portando alla morte altre 150 persone circa. Queste uccisioni sommarie avvennero sotto gli occhi dell'Assemblea Legislativa che, non osando intervenire, evit\u00f2 di condannarle.\nL'elezione dei deputati della Convenzione nazionale si svolse dal 2 al 6 settembre 1792 in un'atmosfera molto tesa e si decise di abbandonare il sistema elettorale censitario utilizzato nel 1791 per usare per la prima volta quelle a suffragio universale maschile.\nVot\u00f2 solo il 10% dei sette milioni di elettori a causa principalmente dell'allontanamento dei sostenitori della monarchia in seguito alla giornata del 10 agosto, al clima di terrore che regnava in quel periodo e alla paura generale di fare una scelta politica sbagliata che avrebbe comportato ritorsioni. La Convenzione venne cos\u00ec composta da 749 deputati repubblicani provenienti principalmente dalla borghesia. Questi si divisero in tre gruppi: a destra i Girondini, a sinistra i Montagnardi e al centro la maggioranza che non aveva ancora una linea politica ben definita.\nI neo-formatisi Girondini, fra cui spiccavano Jacques Pierre Brissot, Pierre Victurnien Vergniaud, J\u00e9r\u00f4me P\u00e9tion de Villeneuve e Jean-Marie Roland, rappresentavano l'ala pi\u00f9 moderata della Convenzione: diffidavano dalla gente comune ma avevano l'appoggio della borghesia provinciale che aveva fatto fortuna durante la rivoluzione: intendevano opporsi al ritorno dell\"Ancien R\u00e9gime\" per godersi in pace i frutti dei loro successi ma erano restii a prendere decisioni di emergenza per soccorrere il Paese; i Girondini ottennero fin dal principio la direzione all'interno della Convenzione nazionale ma, sostenendo fermamente la lotta della rivoluzione contro il potere dei sovrani, dovettero sperare nella vittoria in guerra per evitare di essere travolti dal loro stesso programma politico.\nI Montagnardi (da \"montagna\", in quanto occupavano i banchi posti pi\u00f9 in alto) provenivano principalmente dal Club dei Giacobini e rappresentavano l'ala pi\u00f9 radicale della Convenzione: sensibili ai problemi della gente comune, erano disposti ad allearsi con i sanculotti o ad adottare misure di emergenza per salvare la Patria in pericolo. Alla guida dei Montagnardi ci furono Robespierre, Danton, Marat e Louis Antoine de Saint-Just.\nI deputati di centro, chiamati anche Pianura (in quanto occupavano i banchi posti pi\u00f9 in basso) o in modo dispregiativo Palude, non avevano dei rappresentanti di spicco e dunque non possedevano una precisa linea politica: appoggiarono i Girondini quando si trattavano argomenti inerenti alla propriet\u00e0 e la libert\u00e0, mentre sostennero i Montagnardi quando al centro degli interessi c'era il bene della Nazione.\nL'ultimo atto dell'Assemblea Legislativa fu decidere, il 20 settembre 1792, che i registri delle nascite e dei decessi da quel momento avrebbero dovuto essere tenuti dai comuni; l'indomani la Convenzione nazionale si riun\u00ec per la prima volta e il 21 settembre abol\u00ec la monarchia, proclamando la repubblica.\nPrime vittorie in guerra.\nA seguito della sconfitta a Verdun, i comandanti delle tre armate francesi che fronteggiarono l'esercito austro-prussiano (La Fayette, Luckner e Donatien de Vimeur de Rochambeau) vennero sostituiti dalla Convenzione con i generali Dumouriez e Kellermann. Il 20 settembre 1792, nella battaglia di Valmy, l'armata francese riport\u00f2 una vittoria, inducendo Austria e Prussia a ritirarsi dalla Francia; in agosto Federico Guglielmo II aveva concluso un accordo segreto con la Russia per la spartizione della Polonia, problema che gli stava pi\u00f9 a cuore rispetto alla difesa dei diritti della monarchia francese e ci\u00f2 contribu\u00ec al rientro delle truppe della coalizione in Patria.\nSul piano militare si tratt\u00f2 di una vittoria poco rilevante ma l'importanza storica fu di grande portata, come sottoline\u00f2 Goethe, fisicamente presente alla battaglia come osservatore prussiano, che scrisse: \u00ab\"Di qui e oggi comincia una nuova epoca della nostra storia del mondo\"\u00bb. Il fatto che un esercito raccogliticcio, indisciplinato, di scarsa esperienza militare e per di pi\u00f9 in sensibile inferiorit\u00e0 numerica fosse riuscito a sconfiggere l'esercito di due potenze coalizzate, infiamm\u00f2 l'opinione pubblica francese e ridiede credibilit\u00e0 all'esercito, mettendo in dubbio le capacit\u00e0 militari dei comandanti avversari.\nL'avanzata delle truppe francesi prosegu\u00ec con il generale de Custine che conquist\u00f2 Spira (30 settembre), Worms (5 ottobre), Magonza (21 ottobre) e Francoforte sul Meno (22 ottobre), ottenendo l'occupazione della riva sinistra del Reno. Durante queste avanzate venne occupato anche il Ducato di Savoia. L'8 ottobre Dumouriez entr\u00f2 in Belgio con l'intento di togliere l'assedio alla citt\u00e0 di Lilla e il 6 novembre riport\u00f2 un'importante vittoria nella battaglia di Jemmapes che gli permise di occupare i Paesi Bassi austriaci che comprendevano gran parte degli attuali Belgio e Lussemburgo.\nOvunque i francesi riuscirono a diffondere i loro ideali rivoluzionari: la Convenzione enunci\u00f2 l'idea che le Alpi e il Reno erano le frontiere naturali della Francia, decretando nel dicembre 1792 l'annessione di tutti i Paesi occupati; questo approccio in politica estera fu poco coerente con gli ideali della rivoluzione, la quale voleva la liberazione dei popoli; l'Inghilterra, che gi\u00e0 in passato aveva contrastato fortemente la politica imperialista di Luigi XIV, successivamente assumer\u00e0 la guida nella lotta alla Rivoluzione francese.\nProcesso ed esecuzione di Luigi XVI.\nDopo l'arresto del re, i Girondini cercarono in ogni modo di evitare il suo processo temendo che questo potesse rianimare e rinforzare l'ostilit\u00e0 delle monarchie europee nei confronti della Francia. La scoperta dell'armadio di ferro al palazzo delle Tuileries, il 20 novembre 1792, rese il processo inevitabile in quanto i documenti reali rinvenuti provarono il tradimento del re e il 3 dicembre la Convenzione nazionale dichiar\u00f2 che il procedimento penale sarebbe cominciato la settimana successiva. Per la sua difesa il re, accusato di tradimento verso la nazione e di cospirazione contro le libert\u00e0 pubbliche, chiese l'assegnazione del pi\u00f9 celebre avvocato dell'epoca, Target, ma quest'ultimo rifiut\u00f2 l'incarico; la Convenzione decise allora di assegnare all'imputato gli avvocati Tronchet, de Lamoignon de Malesherbes e de S\u00e8ze. Il processo, presieduto da Bertrand Bar\u00e8re, cominci\u00f2 il 10 dicembre e nei giorni seguenti gli avvocati difensori esposero le loro arringhe, sostenendo l'inviolabilit\u00e0 del sovrano prevista dalla Costituzione del 1791 e chiedendo che fosse giudicato come un normale cittadino e non come un Capo di Stato; i Girondini, che volevano condannare la carica del monarca ma non la persona, si trovarono in forte contrasto con i Montagnardi, i quali desideravano una netta separazione con tutto ci\u00f2 che rappresentava il passato monarchico attraverso la condanna a morte. Il 15 gennaio 1793 il re fu riconosciuto colpevole con la schiacciante maggioranza di 693 voti contro 28. Il giorno seguente, su forte pressione dei Girondini, venne chiesto di decidere se la condanna di colpevolezza adottata dalla Convenzione nazionale avrebbe dovuto passare attraverso un referendum popolare; questo estremo tentativo di salvare la vita al re venne rifiutato con 424 contrari, 287 favorevoli e 12 astenuti; sempre nella giornata del 16 gennaio si prosegu\u00ec con la votazione sul tipo di pena da adottare nei confronti del sovrano; infine, alle nove della sera venne data lettura della sentenza: Luigi XVI sarebbe stato giustiziato il 21 gennaio alle 11, in Place de la R\u00e9volution. Il 17 gennaio, su richiesta di alcuni Girondini, venne eseguito uno scrutinio di controllo dove risult\u00f2 che 387 deputati votarono la morte e 334 la detenzione o la morte con rinvio.\nLuigi XVI fu condotto in carrozza al patibolo un'ora prima dell'esecuzione, dopo avere ricevuto la comunione in prigione. Quando arriv\u00f2 in piazza, indossando una camicia bianca di lino e una giacca che dopo l'esecuzione furono venduti all'asta, i soldati provarono a legargli le mani, ma il sovrano si sottrasse. Le mani, comunque, gli furono legate sul patibolo dal boia Charles Henri Sanson, che gli tagli\u00f2 il codino. Il resto del cerimoniale fu seguito dal re con freddezza, nonostante la fama di uomo codardo che gli si attribuiva. Prima di essere ucciso, sebbene i soldati cercassero di impedirglielo, Luigi XVI si rivolse ai parigini per pronunciare un breve discorso: \"Muoio innocente dei delitti di cui mi si accusa. Perdono coloro che mi uccidono. Che il mio sangue non ricada mai sulla Francia!\". Secondo le testimonianze di alcune persone presenti, la ghigliottina scatt\u00f2 prima che Luigi fosse messo in posizione, e dunque la lama non tagli\u00f2 del tutto il collo.\nAlla morte del re, sancita dalla testa mostrata alla folla da un membro della Guardia nazionale, i parigini festeggiarono ballando al suono dell'inno nazionale e, secondo le testimonianze dell'epoca, addirittura assaggiarono il sangue del re. La festa dur\u00f2 a lungo, e uno dei testimoni, Louis-S\u00e9bastien Mercier, la descrisse cos\u00ec: \u00abVidi gente che passeggiava sottobraccio ridendo e scherzando amabilmente, come se si trovassero a una festa\u00bb. Alla fine il cadavere - trasportato in un cesto di vimini fino al Cimitero della Madeleine - fin\u00ec in una bara aperta che fu calata in una fossa del cimitero e ricoperto di calce viva. Luigi Carlo divenne automaticamente, per i monarchici e gli Stati internazionali, re Luigi XVII.\nPrima coalizione e controrivoluzione interna.\nConseguentemente all'esecuzione di Luigi XVI, il Regno di Gran Bretagna assunse la guida della Prima coalizione, alla quale aderirono l'Arciducato d'Austria, il Regno di Prussia, l'Impero russo, il Regno di Spagna, il Regno del Portogallo, il Regno di Sardegna, il Regno di Napoli, il Granducato di Toscana, la Repubblica delle Sette Province Unite e lo Stato Pontificio. La Francia regicida venne cos\u00ec accerchiata da una forte coalizione di potenze avversarie e il 1\u00ba febbraio 1793 dichiar\u00f2 guerra a Gran Bretagna e Paesi Bassi: il 24 febbraio i girondini imposero il reclutamento di massa della popolazione abile al servizio militare per incrementare di 300.000 uomini le file dell'esercito; l'annuncio di questa decisione provoc\u00f2 diverse sollevazioni popolari in tutto il Paese, aggravate dalla successiva votazione della Convenzione nazionale che impose che tutti quelli che avessero rifiutato di impugnare le armi sarebbero stati giustiziati immediatamente e senza processo. L'impopolarit\u00e0 dei girondini si accrebbe ulteriormente in seguito alla loro cattiva condotta in politica economica, incapaci di sanare la grave crisi inflazionistica. I produttori alimentari immagazzinarono i loro prodotti piuttosto di scambiarli sul mercato con assegni ormai privi di valore. La popolazione, spinta dalla fame e dalla miseria, reclam\u00f2 misure di emergenza contro il mercato nero, chiese l'abbassamento dei prezzi, la requisizione di viveri presso i produttori e la condanna degli speculatori. Nonostante questo quadro sociale disastroso, la Convenzione prosegu\u00ec la sua tipica politica liberista, favorendo gli interessi dei benestanti e peggiorando sempre pi\u00f9 la condizione di vita della gente comune. I Montagnardi, diversamente dai Girondini, appoggiarono le rivendicazioni dei cittadini, guadagnandosi il loro favore.\nFin dai primi attacchi la Prima coalizione riusc\u00ec a espellere i francesi dai Paesi Bassi, ristabilendo poco alla volta tutti i confini prebellici. \u00c8 in questo contesto che nel marzo del 1793 scoppi\u00f2 un'insurrezione nel dipartimento francese della Vandea e nei territori adiacenti contro il governo rivoluzionario, che degener\u00f2 in una guerra civile. In questa zona, da sempre sostenitrice della monarchia, gi\u00e0 da tempo si era diffuso un certo malcontento nei confronti della repubblica, dovuto principalmente alla politica anticlericale (in Vandea la fede cattolica era particolarmente radicata), all'aumento delle tasse e alla leva obbligatoria. La Vandea non era intenzionata a partecipare alle guerre causate dalla rivoluzione e dunque a morire per una Nazione che non la rappresentava, per cui prefer\u00ec insorgere contro di essa con l'intento di provare a restaurare la monarchia; venne quindi organizzato un esercito cattolico e reale, costringendo la Convenzione ad attuare seri provvedimenti repressivi e a inviare un maggiore numero di soldati per contrastare queste violente insurrezioni.\nQuesto port\u00f2 alla repressione attuata dal governo nella quale diverse migliaia di persone vennero uccise, numerosi villaggi vennero distrutti e, secondo alcuni storici, tra l'inverno del 1793 e l'estate del 1794 in questo territorio si comp\u00ec il primo genocidio della storia contemporanea in quanto i repubblicani non vollero solo fermare l'insurrezione, ma anche evitare che le idee controrivoluzionarie si diffondessero e questo signific\u00f2 non solo un massacro e la distruzione su scala fino ad allora sconosciuti ma anche una zelante volont\u00e0 di cancellare parte dell'identit\u00e0 culturale delle regioni in rivolta. Il numero delle vittime della repressione viene stimato tra i 117\u00a0000 e i 170\u00a0000 morti.\nUna tregua vera e propria si ebbe solo nella primavera del 1795, ma lo stato insurrezionale rimase sempre presente nella regione e la rivolta si riaccese pi\u00f9 volte negli anni seguenti, soprattutto nei momenti di crisi dei successivi governi repubblicani e napoleonici. Il successo delle guerre di Vandea fu dovuto al fatto che a insorgere fu il popolo, il quale sceglieva i propri comandanti tra gli stessi contadini e tra la nobilt\u00e0 esiliata, a volte costringendoli con la forza; in quel periodo si verificarono altre insurrezioni piuttosto improvvisate e organizzate da nobili, pi\u00f9 interessati a riconquistare le proprie terre che a ripristinare la monarchia; per questo motivo venivano spesso abbandonati dai propri uomini che combattevano solo dietro compenso, tanto che l'esercito repubblicano non ebbe difficolt\u00e0 a sopprimere queste rivolte.\nFine dei Girondini.\nIl 10 marzo 1793 la Convenzione istitu\u00ec il Tribunale rivoluzionario (denominazione che assunse ufficialmente nell'ottobre dello stesso anno), mediante il quale vennero giudicati tutti gli oppositori politici. Il 18 marzo il deputato di centro Bertrand Bar\u00e8re propose la creazione di un nuovo comitato, da affiancare al Comitato di sicurezza generale (istituito ufficialmente nell'ottobre del 1792, agiva come organo di polizia proteggendo la repubblica rivoluzionaria dai nemici interni), con lo scopo di contrastare tutte le minacce rivolte alla repubblica, sia dall'interno sia dall'esterno del Paese. La proposta fu accolta e il 6 aprile venne istituito il Comitato di salute pubblica, formato da nove membri (allargato nel settembre 1793 a dodici) provenienti dalla stessa Convenzione che venivano rinnovati mensilmente mediante elezione: l'incarico presso il nuovo organo, che ebbe sede al palazzo delle Tuileries negli ex appartamenti della regina, fu preso da Danton; la Convenzione nazionale mantenne la suprema autorit\u00e0 e il Comitato di salute pubblica dovette rendere conto a essa delle proprie decisioni. Con il nuovo sistema di governo la Convenzione eleggeva i rappresentanti del Comitato di sicurezza generale e del Comitato di salute pubblica. Quest'ultimo proponeva le leggi e nominava i rappresentanti per le missioni di guerra al fronte e all'interno dei dipartimenti, ma l'approvazione finale delle decisioni spettava alla Convenzione.\nL'esclusione dei girondini dal Comitato di salute pubblica fu causa di tensioni tra i rivoluzionari. Il conflitto tra la Gironda e la Montagna era scoppiato durante il processo al re, nel corso del quale i girondini avevano tentato la carta della clemenza, attirandosi sospetti di realismo. La loro politica moderata li rendeva sospetti soprattutto ai sanculotti e al Comune, che era pi\u00f9 radicale; questo clima di ostilit\u00e0 a Parigi aliment\u00f2 la convinzione dei girondini di favorire un decentramento territoriale del potere per impedire che la Convenzione cadesse nelle mani delle folle rivoluzionarie, che sempre pi\u00f9 stavano influenzando con le loro insurrezioni la politica rivoluzionaria. I montagnardi, dal canto loro, erano ostili al federalismo, considerandolo una minaccia all'unit\u00e0 della repubblica.\nLa miccia dello scontro finale fu accesa dalla notizia della defezione del generale Dumouriez il 4 aprile e, il giorno seguente, i giacobini, su proposta di Marat, avanzarono una petizione per chiedere la destituzione dei deputati girondini della Convenzione, considerati complici di Dumouriez; Danton, sebbene fosse stato un tempo un attivo sostenitore riusc\u00ec a far ricadere tutte le accuse sui girondini; in un ultimo tentativo di reazione, la Gironda riusc\u00ec a mettere in stato di accusa Marat in quanto ispiratore della petizione, ma senza successo. I girondini avevano ormai perso il controllo di Parigi.\nIl 31 maggio ci fu una manifestazione di sanculotti contro i girondini, seguita il 2 giugno da un'imponente insurrezione. Davanti al palazzo delle Tuileries, dove era riunita da tre giorni la Convenzione nazionale, si schierano circa 80.000 manifestanti, sostenuti dalla Guardia nazionale al comando di Fran\u00e7ois Hanriot. I deputati non poterono uscire e uno dei collaboratori di Robespierre, Georges Couthon, chiese l'arresto dei due ministri (Clavi\u00e8re e Pierre Lebrun) e di ventinove deputati girondini. La Convenzione, sotto assedio, fu obbligata ad approvare.\nBrissot, Lebrun, Vergniaud e altre diciotto figure di spicco dei Girondini, dopo un breve processo tenutosi a Parigi dal 24 al 30 ottobre, finirono ghigliottinati. L'8 novembre madame Roland venne condannata e giustiziata il giorno stesso. Suo marito, Jean-Marie Roland, rifugiato in Normandia, si trafisse il cuore con un pugnale, lasciando un messaggio scritto: \u00abNel conoscere la morte di mia moglie, non ho voluto restare un giorno di pi\u00f9 sopra una terra macchiata di delitti\u00bb. Clavi\u00e8re si suicid\u00f2 in carcere, cos\u00ec come Condorcet, catturato mentre si allontanava da Parigi dopo cinque mesi di latitanza. Preferirono uccidersi nella latitanza anche l'ex sindaco P\u00e9tion e Fran\u00e7ois Buzot. Con la caduta della Gironda, la guida della Convenzione nazionale pass\u00f2 ai Montagnardi, appoggiati esternamente dai sanculotti, sebbene in alcune province francesi il sostegno ai girondini sopravvivesse.\nGoverno rivoluzionario dei Montagnardi.\nCostituzione Montagnarda.\nCon l'eliminazione dei Girondini, i Montagnardi si trovarono soli alla guida della Convenzione nazionale con il compito di condurre la guerra e risanare la grave situazione sociale, politica ed economica. Le frontiere nazionali vennero invase dalle potenze della Prima Coalizione: gli spagnoli penetrarono a sud-ovest, i piemontesi a sud-est, i prussiani, gli austriaci e gli inglesi a nord e a est oltre a numerose insurrezioni popolari contro la repubblica.\nIl 13 luglio 1793, a Parigi, venne ucciso Marat, da Charlotte Corday, una sostenitrice dei Girondini che in seguito alla giornata del 2 giugno si convinse di doverlo uccidere in quanto ritenuto il principale responsabile della guerra civile; dopo una breve conversazione, la donna estrasse un coltello che conficc\u00f2 nel petto di Marat, recidendo l'aorta e penetrando fino al polmone destro. Corday, arrestata e condannata a morte dal Tribunale Rivoluzionario, venne messa alla ghigliottina quattro giorni dopo. Questo avvenimento contribu\u00ec ad aggravare pesantemente la gi\u00e0 critica situazione politica.\nNel Comitato di salute pubblica, Danton si rifiut\u00f2 di approvare riforme di emergenza per sanare la difficile situazione e, conducendo una politica moderata, si oppose all'adozione di un'economia di guerra e alla leva obbligatoria, tentando accordi segreti con le potenze europee con l'intento di creare spaccature tra i membri della coalizione nemica. Sospettato di fare il doppio gioco, accusato di attuare una politica troppo cauta e malvisto dai sanculotti, il 10 luglio 1793 non venne rieletto membro del Comitato di salute pubblica. Robespierre, entrato nel Comitato il 27 luglio, intraprese fin dall'inizio una politica volta ad alleviare la miseria delle classi pi\u00f9 umili, accogliendo le indicazioni fornite dai sanculotti e, seppure contrario alla guerra, fu tra i pi\u00f9 attivi nel rafforzare militarmente l'esercito repubblicano attraverso provvedimenti di controllo dell'economia; preoccupato dagli eventi bellici, dai tentativi controrivoluzionari e deciso a estirpare ogni residuo della monarchia e dell\"Ancien R\u00e9gime\", decise di sostenere la politica del cosiddetto Terrore, nel corso del quale si procedette all'eliminazione fisica di tutti i possibili rivali della rivoluzione.\nAdottata dalla Convenzione il 24 giugno e approvata da un referendum popolare, il 4 agosto venne promulgata una nuova Costituzione (Costituzione dell'Anno I o Costituzione Montagnarda), basata principalmente sulla Dichiarazione dei Diritti dell'Uomo e del Cittadino del 1789. Con l'intento di calmare il clima di tensione, essa venne formulata per stabilire una vera sovranit\u00e0 popolare grazie a frequenti elezioni a suffragio universale che avrebbero permesso una consultazione popolare delle leggi varate dal potere legislativo e riconosceva vari diritti economici e sociali (associazione, riunione, assistenza pubblica e istruzione), concedeva il diritto di ribellione (in caso il governo avesse violato i diritti del popolo) e l'abolizione della schiavit\u00f9. Nonostante i buoni propositi, questi provvedimenti non entrarono mai in vigore in quanto il 10 ottobre la Convenzione nazionale decret\u00f2 che il governo sarebbe rimasto rivoluzionario fino all'ottenimento della pace, sospendendo cos\u00ec l'applicazione della nuova Costituzione.\nDinanzi alla continua avanzata in territorio francese della Prima Coalizione e sperando di soffocare i moti controrivoluzionari presenti in diverse province francesi, la Convenzione ratific\u00f2 tutte le leggi che le vennero presentate dal Comitato di salute pubblica. Fra queste, la legge del 23 agosto applic\u00f2 la leva di massa che permise di inviare tra le file dell'esercito tutti gli uomini celibi o vedovi di et\u00e0 compresa fra i diciotto e venticinque anni, mentre l'economia francese venne totalmente riconvertita per scopi bellici e chi non arruolato dovette partecipare agli sforzi di guerra adattandosi alla rigida economia di risparmio.\nRegime del Terrore.\nIl 5 settembre 1793 un folto gruppo di sanculotti armati manifest\u00f2 per indurre la Convenzione ad assicurare il pane a prezzi pi\u00f9 bassi e ad approvare dei provvedimenti drastici nei confronti di chiunque si fosse opposto agli ideali della rivoluzione. Guidata dal Comitato di salute pubblica, la Convenzione cerc\u00f2 di calmare l'agitazione popolare promulgando varie riforme. Il 9 settembre venne approvata la formazione dell'Armata rivoluzionaria che, sotto il comando del generale Charles Philippe Ronsin ebbe il compito di requisire il grano nelle campagne a discapito dei contadini e commercianti accaparratori (coloro che preferivano immagazzinare i loro prodotti piuttosto che immetterli sul mercato per essere scambiati con assegni senza valore). Il 17 settembre fu approvata la legge dei sospetti, proposta da Philippe-Antoine Merlin de Douai e Jean-Jacques R\u00e9gis de Cambac\u00e9r\u00e8s, con la quale ogni nemico, o presunto tale, della rivoluzione venne incarcerato o giustiziato sommariamente. Questa riforma defin\u00ec sospetti tutti i nobili e i loro parenti (senza definire il grado di parentela), tutti i preti refrattari e i loro parenti (senza definire il grado di parentela), tutte le persone che per condotta, atteggiamenti, relazioni, opinioni verbali o scritte, si erano dimostrati nemici della libert\u00e0 e, con una definizione cos\u00ec vasta e poco dettagliata, i Montagnardi abusarono della legge, condannando chiunque fosse d'intralcio. Monarchici, chierici refrattari, nobili emigrati, accaparratori, speculatori, evasori fiscali, estremisti e moderati furono i gruppi maggiormente colpiti dalla nuova legge del Terrore.\nDurante questo periodo di pesante inflazione, le merci furono gli unici prodotti, oltre ai beni immobili, a mantenere il loro valore reale. Cominciarono cos\u00ec a manifestarsi fenomeni di accaparramento e, per contrastarli, la Convenzione il 26 luglio 1793 approv\u00f2, su consiglio di Collot d'Herbois, la legge contro gli accaparramenti che stabil\u00ec il divieto di conservare in luogo chiuso derrate ritenute di prima necessit\u00e0 senza che fossero state sottoposte a vendita giornaliera; le pene per i trasgressori erano pesanti e potevano giungere fino alla ghigliottina; infine furono costituite, nelle municipalit\u00e0, speciali commissioni di controllo i cui membri avevano accesso, con il supporto della forza pubblica, a qualsiasi luogo o residenza. Questa legge port\u00f2 scarsi risultati e il perdurare dell'incremento dei prezzi (non trattati dalla legge contro gli accaparramenti) indusse la Convenzione ad approvare, il 29 settembre, la legge del maximum la quale, per tutte le merci previste, stabiliva che il prezzo massimo era quello raggiunto nell'anno 1790 maggiorato di un terzo, mentre per i salari veniva consentita una maggiorazione del 50%; la pena prevista per i trasgressori andava da dieci anni di carcere alla condanna a morte. Le nuove norme sull'accaparramento e sui prezzi non intervennero sulle cause ma solo sugli effetti e i risultati furono deludenti in quanto al mercato ufficiale, dal quale le merci sparirono immediatamente, si sostitu\u00ec un mercato illegale al quale ci si doveva rivolgere per riuscire ad avere qualcosa a prezzi elevati; i salariati che fornivano la mano d'opera e tutti gli altri operatori indipendenti sui quali il controllo della remunerazione era impossibile, si rifiutarono di lavorare ai prezzi orari stabiliti dalla legge del maximum; i fornitori di beni, come i coltivatori, si trovarono nella condizione di non poter continuare l'attivit\u00e0 produttiva a causa della scarsa remunerazione rispetto ai costi, per cui molti raccolti furono abbandonati; le autorit\u00e0 reagirono inasprendo le pene e istituendo commissioni incaricate di procedere alla coazione ma tale misura non fece altro che alimentare la corruzione.\nIn questo periodo venne ideata e messa in pratica la figura del Rappresentante in missione, inviato straordinario della Convenzione per il mantenimento dell'ordine e il rispetto della legge nei dipartimenti e negli eserciti. A questi uomini vennero conferiti poteri praticamente illimitati che permisero loro di supervisionare le azioni militari con la facolt\u00e0 di giudicare l'operato dei generali e fu concesso loro di dirigere comandi militari locali in caso di disordini e di istituire tribunali rivoluzionari; divennero l'espressione materiale del Terrore, specialmente in Vandea, ove organizzarono processi sommari.\nDurante il regime del Terrore si verific\u00f2 un grande processo di scristianizzazione in quanto i rivoluzionari pi\u00f9 estremisti ritenevano la religione cattolica superstiziosa e tirannica, sostenendo che ogni essere umano si sarebbe dovuto ispirare a ideali come la ragione, la libert\u00e0 e la natura; tutte le chiese cattoliche vennero chiuse e si cominci\u00f2 a predicare la religione rivoluzionaria, un numero elevato di chierici refrattari venne condannato a morte, numerosi beni della Chiesa furono requisiti, si celebrarono feste in onore della libert\u00e0 e della ragione, si pratic\u00f2 il culto dei martiri della rivoluzione e fu ideato il calendario rivoluzionario (l'inizio dell'anno era il 22 settembre, anniversario della proclamazione della repubblica), in quanto quello gregoriano ruotava intorno alla suddivisione e alla scansione del tempo basato su cicli settimanali in uso nella religione ebraica e cristiana. I sostenitori di questa ideologia come Jacques-Ren\u00e9 H\u00e9bert vollero rompere ogni legame con il passato, pensando che la responsabilit\u00e0 di tutti i mali era della Chiesa ma il processo di scristianizzazione fu talmente improvviso, irruente e irrazionale che indusse il deista Robespierre a porre un freno a questa situazione, approvando una commissione per la libert\u00e0 di culto.\nNello stesso periodo furono decapitati anche i Foglianti rimasti in patria. La Fayette, considerato nemico dai Giacobini, ricercato per ordine di Danton, fu costretto a fuggire in Belgio. Il 21 novembre fu ghigliottinato uno dei padri della rivoluzione, anch'egli fondatore dei Foglianti, l'astronomo Jean Sylvain Bailly, primo presidente dell'Assemblea nazionale e primo sindaco di Parigi, ritenuto colpevole dei tragici eventi a Campo di Marte del luglio 1791. Anche l'ex-leader dei foglianti all'Assemblea legislativa, Antoine Barnave fu condannato a morte per la sua compromettente corrispondenza, e fu ghigliottinato il 29 novembre 1793.\nNel frattempo, nella primavera del 1794 (febbraio-marzo), furono approvati due decreti (\"Decreti Ventosi\", dal nome del mese del calendario rivoluzionario in cui entrarono in vigore) che inasprirono ulteriormente il controllo sull'economia e la repressione disponendo la confisca dei beni degli emigrati (\"emigr\u00e9\") e degli oppositori affinch\u00e9 fossero ridistribuiti agli indigenti; in ogni caso, nonostante l'appoggio dei gruppi pi\u00f9 radicali tra i giacobini, tali decreti non furono sostanzialmente applicati da Robespierre.\nVerso la fine del 1793 e l'inizio del 1794 la politica economica francese adattata agli scopi bellici dal Comitato di salute pubblica, permise all'esercito repubblicano di bloccare l'avanzata della Prima Coalizione e di soffocare la controrivoluzione interna. Le vittorie a Hondschoote (8 settembre), Wattignies (16 ottobre), Wissembourg (26 dicembre) e Landau (28 dicembre) permisero di giungere alla grande offensiva della primavera del 1794, con la quale i nemici vennero scacciati oltre i confini nazionali. L'armata rivoluzionaria riusc\u00ec a rioccupare il Belgio, la regione della Renania e i Paesi Bassi che nel gennaio del 1795 vennero trasformati nella Repubblica Batava. L'Europa in quel periodo pullulava di simpatizzanti della rivoluzione, in particolar modo tra gli intellettuali formati dall'Illuminismo che talvolta trasformarono la lotta contro la Prima Coalizione in una guerra civile europea in cui i francesi poterono contare su larghe simpatie all'interno degli Stati contro cui combattevano. I Montagnardi condussero sin qui una politica d'emergenza volta a supportare i sanculotti a discapito della borghesia. Quest'ultima, davanti al pericolo di invasione della Prima Coalizione con la conseguente reintroduzione dell\"'Ancien R\u00e9gime\", non si oppose alla condotta politica montagnarda, ma con l'affievolirsi del pericolo chiese un allentamento delle azioni di emergenza e la fine del Terrore; i borghesi, d'altro canto, trovarono i propri interpreti negli Indulgenti (provenienti dal Club dei Cordiglieri, tra i quali Danton e Desmoulins), che misero in dubbio l'utilit\u00e0 del Terrore. Se la borghesia protest\u00f2 contro la dittatura di Robespierre appoggiandosi agli Indulgenti, gli Arrabbiati e gli Hebertisti (gruppi di agitatori radicali, tra i quali rispettivamente Jacques Roux e Jacques-Ren\u00e9 H\u00e9bert) minacciarono sollevazioni popolari contro il Comitato di salute pubblica, reclamando la spoliazione di tutti i ricchi e spingendo la politica anticlericale della rivoluzione a una vera e propria scristianizzazione totale della Francia.\nCulto dell'Essere supremo.\nPer un breve periodo Robespierre sembr\u00f2 cedere alle richieste di questi gruppi radicali ma in seguito, non condividendo n\u00e9 l'ateismo n\u00e9 l'estremismo sociale degli Arrabbiati e degli Hebertisti, decise di ideare un piano per eliminare tutte le correnti politiche che minacciavano la sua popolarit\u00e0 e il suo potere, con il quale avrebbe mandato ogni esponente politico nemico alla ghigliottina: dopo un tentativo di sollevazione contro il governo (peraltro con l'opposizione dello stesso H\u00e9bert), il 13 marzo vennero arrestati con l'accusa di complotto numerosi Hebertisti, tra i quali lo stesso H\u00e9bert; furono giustiziati il 24 marzo. La stessa sorte tocc\u00f2 agli Indulgenti, tra i quali Danton e Desmoulins, arrestati il 30 marzo e durante il processo, Danton si difese con veemenza insultando i giudici; fu allora approvato un decreto, su proposta di Saint-Just, che ordin\u00f2 l'esclusione dai dibattiti processuali di chiunque avesse insultato la giustizia o i suoi rappresentanti; costretto al silenzio, Danton fu condannato a morte insieme ai suoi sostenitori (60 di cui 11 deputati della Convenzione), il 4 aprile.\nUn decreto del 7 maggio, emanato dalla Convenzione nazionale su istanza del Comitato di salute pubblica, stabil\u00ec il culto dell'Essere supremo, con il quale si cerc\u00f2 di sostituire il culto della Ragione ideato dagli Hebertisti. Robespierre fu un deista, colui che ritiene l'uso corretto della ragione un mezzo per elaborare una religione naturale e razionale completa ed esauriente, che tuttavia riconosce l'esistenza della divinit\u00e0 come base indispensabile per spiegare l'ordine, l'armonia e la regolarit\u00e0 nell'universo. Basandosi su questa ideologia, aveva fortemente attaccato le tendenze atee e la politica di scristianizzazione degli Hebertisti e decise di opporre al loro culto il riconoscimento dell'esistenza dell'Essere supremo e dell'immortalit\u00e0 dell'anima; il culto dell'Essere supremo concep\u00ec una divinit\u00e0 che non interagiva con il mondo naturale e non interveniva nelle faccende terrene degli uomini e si concretizz\u00f2 in une serie di feste civiche, destinate a riunire periodicamente i cittadini attorno all'idea divina, promuovendo valori come l'amicizia, la fraternit\u00e0, il genere umano, l'uguaglianza, la virt\u00f9, l'infanzia, la giovent\u00f9 e la gioia. La festa dell'Essere supremo venne celebrata l'8 giugno. Dal palazzo delle Tuileries al Campo di Marte l'inno all'Essere supremo, scritto dal poeta rivoluzionario Th\u00e9odore Desorgues, fu cantato dalla folla su musica di Fran\u00e7ois-Joseph Gossec. Robespierre precedette i deputati della Convenzione, avanzando solo e indossando per la circostanza un abito celeste cinto da una fascia tricolore. La folla immensa, venuta per il grande spettacolo, fu incitata da Louis David. Davanti alla statua della Saggezza, Robespierre diede fuoco a manichini che simboleggiavano l'ateismo, l'ambizione, l'egoismo e la falsa semplicit\u00e0. Alcuni deputati derisero la cerimonia, chiacchierarono e si rifiutarono di marciare al passo. Nonostante l'impressione profonda prodotta da questa festa, il culto dell'Essere Supremo fall\u00ec nel creare l'unit\u00e0 morale fra i rivoluzionari e contribu\u00ec anzi a suscitare una crisi politica in seno al governo rivoluzionario.\nLa caduta di Robespierre e la fine del Terrore.\nCon l'eliminazione di tutti i suoi grandi oppositori Robespierre rest\u00f2 il solo dominatore della Francia. La dura politica di epurazione di ogni nemico della rivoluzione prosegu\u00ec e il Tribunale rivoluzionario perse anche l'ultima parvenza di regolarit\u00e0, concedendo ai giudici la condanna degli imputati sulla base di semplici prove morali. Infatti, venne emanata la \"legge del 22 Pratile anno II\" (10 giugno 1794), chiamata \"Loi de Prairial\" (\"legge del Pratile\") la quale, privando gli accusati del diritto di difesa e di ricorso in appello, accentuava il ruolo del Tribunale rivoluzionario e inaspriva il Terrore giacobino. Durante questo periodo, noto come \"Grande Terrore\", a Parigi persero la vita circa 1.400 persone in meno di due mesi; tra di essi Antoine-Laurent de Lavoisier e Andr\u00e9 Ch\u00e9nier. Venuto meno il pericolo di un'invasione straniera, le misure eccezionali emanate durante il Terrore cominciarono a sembrare eccessive e conseguentemente all'esecuzione di Danton, una delle figure pi\u00f9 popolari, molti cominciarono a sentirsi possibili vittime e dunque il Terrore cominci\u00f2 a perdere il sostegno popolare e dunque la sua ragion d'essere.\nFra i membri della Convenzione, con la paura per la propria incolumit\u00e0, cominci\u00f2 a delinearsi un gruppo di oppositori a Robespierre guidati principalmente da Joseph Fouch\u00e9, Jean-Lambert Tallien e Paul Barras. Il 26 luglio 1794, dopo una breve assenza dalla scena politica, Robespierre si present\u00f2 alla Convenzione, dove tenne un lungo e violento discorso con il quale ammon\u00ec sulla possibilit\u00e0 di una cospirazione contro la repubblica e minacci\u00f2 di condannare alcuni deputati che avevano a suo parere agito ingiustamente e sugger\u00ec che il Comitato di salute pubblica e il Comitato di sicurezza generale avrebbero dovuto sottoporsi a un rinnovamento dei propri membri. Tali minacce crearono grande agitazione all'interno della Convenzione e molti cominciarono a immaginare chi potessero essere i deputati destinati a essere puniti, in quanto Robespierre non menzion\u00f2 alcun nome. La maggioranza dei deputati, convinta dalla grande eloquenza di Robespierre, inizialmente approv\u00f2 il discorso ma in seguito ad alcune proteste ritir\u00f2 i suoi voti.\nIl giorno successivo Saint-Just, portavoce di Robespierre, cominci\u00f2 a parlare alla Convenzione, venendo continuamente interrotto da violente proteste. Qualcuno grid\u00f2: \u00abAbbasso il tiranno!\u00bb. Robespierre esit\u00f2 nel replicare a questi attacchi e dagli astanti si alz\u00f2 un grido: \u00ab\u00c8 il sangue di Danton che ti soffoca!\u00bb. Nel pomeriggio Robespierre, suo fratello Augustin, Saint-Just, Georges Couthon e Philippe-Fran\u00e7ois-Joseph Le Bas furono arrestati. Vennero liberati poco dopo da un gruppo di uomini della Comune e condotti al Municipio di Parigi, dove furono raggiunti dai loro sostenitori; alla notizia della liberazione la Convenzione si riun\u00ec nuovamente e dichiar\u00f2 fuori legge i membri della Comune e i deputati da questi liberati mentre la Guardia nazionale, fedele alla Convenzione, venne affidata al comando di Barras.\nLa mattina del 28 luglio la Guardia nazionale si impadron\u00ec del Municipio senza troppe difficolt\u00e0. I sanculotti reagirono fiaccamente in quanto erano stanchi, affamati e convinti che la fine del Terrore avrebbe posto rimedio al blocco dei salari imposto dalla legge del maximum. Su quello che successe a Robespierre durante questo episodio le opinioni degli storici divergono: qualcuno sostiene che cerc\u00f2 di opporre resistenza e venne colpito da un proiettile sparato dal soldato Charles-Andr\u00e9 Merda, che gli fracass\u00f2 la mascella; altri sostengono la tesi del tentato suicidio; un'altra ipotesi \u00e8 quella dello sparo accidentale dell'arma impugnata dallo stesso Robespierre nel momento in cui cadde per terra durante i momenti concitati della tentata fuga. Comunque siano andate le cose, Robespierre venne arrestato insieme con numerosi suoi fedeli, tra cui Saint-Just, Couthon, Le Bas e suo fratello Augustin; quest'ultimo, nel tentativo di sfuggire alla cattura si gett\u00f2 dalla finestra sul selciato, dove venne raccolto moribondo, mentre Le Bas si suicid\u00f2 sparandosi un colpo di pistola.\nIl colpo di Stato che pose fine al periodo del Terrore, che culmin\u00f2 all'indomani, con l'esecuzione alla ghigliottina di Robespierre e dei suoi collaboratori il 28 luglio 1794, \u00e8 noto anche come \"Termidoro\" o \"Reazione termidoriana\". Durante il Terrore, che ebbe fine nell'estate del 1794, furono ghigliottinate circa 17.000 persone, 25.000 subirono esecuzioni sommarie, 500.000 vennero imprigionate e 300.000 furono poste agli arresti domiciliari: tra le vittime pi\u00f9 significative ci furono la regina (16 ottobre 1793), Brissot e Vergniaud (31 ottobre 1793), Bailly (12 novembre 1793), Barnave (28 novembre 1793), H\u00e9bert (24 marzo 1794), Condorcet (suicida in prigione il 29 marzo 1794), Danton, Desmoulins, d'\u00c9glantine (5 aprile 1794), gli stessi Robespierre e Saint-Just, insieme a Couthon, come atto finale (28 luglio 1794).\nLa nuova Costituzione dell'anno III fu votata dalla Convenzione il 17 agosto 1795 e ratificata per plebiscito a settembre. Essa fu effettiva a partire dal 26 settembre dello stesso anno e fond\u00f2 il nuovo regime del Direttorio.\nCaduto Robespierre, il principale pericolo per la stabilit\u00e0 politica (e per la stessa esistenza in vita dei deputati moderati) era rappresentato dall'eventuale reazione montagnarda e giacobina, che si concretizz\u00f2 nelle due grandi insurrezioni del 12 germinale e 1 pratile (1\u00ba aprile e 20 maggio 1795) alla cui repressione diedero un contributo decisivo i realisti e le loro sezioni armate di Parigi. Dopodich\u00e9 l'alleanza fra repubblicani e realisti si estese nel resto della Francia, con la repressione ricordata come Terrore bianco.\nIl Direttorio.\nLa costituzione dell'anno III.\nIl Direttorio fu il secondo tentativo di creare un regime stabile in quanto costituzionale. La pacificazione dell'ovest e la fine della prima coalizione permisero di stabilire una nuova costituzione; per la prima volta in Francia il potere legislativo fu affidato a un Parlamento bicamerale, composto da un Consiglio dei Cinquecento, formato da 500 membri e da un Consiglio degli Anziani di 250 membri (Art. 82). Il potere esecutivo venne affidato a un Direttorio di cinque persone nominate dal Consiglio degli Anziani su una lista fornita dal Consiglio dei Cinquecento; i ministri e i cinque direttori non erano responsabili davanti alle assemblee ma essi non potevano pi\u00f9 scioglierle; infine, il suffragio universale maschile fu sostituito da un suffragio censitario. Tale sistema di governo dimostr\u00f2 subito i suoi limiti: infatti, come nella costituzione francese del 1791, mancava una procedura per la soluzione dei conflitti istituzionali; il principale leader fu il termidoriano Barras, ma dei cinque membri del direttorio, solo uno, Lazare Carnot era dotato di carisma e autorevolezza, inoltre, mancando di una solida base di appoggio popolare, fu contestato tanto dai sostenitori del Terrore quanto dai Realisti; in sintesi, secondo Brown, fu un periodo caratterizzato da \"violenza cronica, ambivalenti forme di giustizia, ricorso ripetuto alla spietata repressione del dissenso\".\nIl tentativo realista del 13 vendemmiaio.\nLa definitiva repressione dei montagnardi aveva reso i termidoriani liberi dalla necessit\u00e0 di assicurarsi l'alleanza con i realisti, dei quali temevano la grande forza elettorale (questi erano, sicuramente, maggioranza nel Paese, ancorch\u00e9 non nell'esercito e alla Convenzione). Ci\u00f2, nell'agosto 1795, indusse la maggioranza termidoriana della Convenzione all'approvazione del Decreto dei due terzi: i due terzi degli eletti ai nuovi consigli avrebbero dovuto essere attribuiti a membri della Convenzione. In tal modo, di fatto si negava ai realisti la possibilit\u00e0 di assicurarsi democraticamente la maggioranza parlamentare nelle elezioni generali programmate per il 12 ottobre. Era una manovra probabilmente indispensabile, in quanto molte regioni del Paese (in particolare l'Ovest, la valle del Rodano e l'Est del Massiccio Centrale) elessero deputati realisti. Il partito monarchico, cos\u00ec rinforzato, reag\u00ec con la fallimentare insurrezione del 13 vendemmiaio (5 ottobre 1795), segnata dal grande massacro, nel centro di Parigi, delle milizie legittimiste ribelli, operato dall'esercito fedele alla convenzione termidoriana. La conseguente repressione anti-monarchica fu, tuttavia, relativamente blanda.\nLa ripresa realista e il colpo di Stato del 18 fruttidoro.\nDurante tutta la durata del Direttorio, l'instabilit\u00e0 politica fu incessante. Le \"reti di corrispondenza\" realiste, appoggiate ai deputati realisti e moderati del \"Club di Clichy\" e in parte coordinate con i due fratelli del sovrano decapitato, Luigi e Carlo (e con le potenze nemiche), svolgevano un'efficace azione di propaganda. Tanto efficace da consentire loro la vittoria alle elezioni del marzo-aprile 1797, per il rinnovo di un terzo dei seggi ai due consigli. La nuova maggioranza doveva affrontare l'opposizione del Direttorio, ove solo due dei cinque 'direttori' propendevano dalla loro parte. I restanti tre, Barras in testa, reagirono assicurandosi l'appoggio dell'esercito e organizzando, nel settembre 1797, il Colpo di Stato del 18 fruttidoro, che port\u00f2 alla cacciata di due dei cinque direttori (de Barth\u00e9lemy e Carnot) e alla destituzione di 177 deputati, molti dei quali condannati alla deportazione in Guyana.\nLa congiura degli Eguali.\nNel maggio 1796, la societ\u00e0 degli Eguali, gruppo radicale, erede degli Enrag\u00e9s, organizz\u00f2 una congiura di tipo socialista-comunistico contro il Direttorio, che, tuttavia, fall\u00ec completamente. Lo scopo era quello di abolire, anche con la forza, la propriet\u00e0 privata, sostenendo esplicitamente che i frutti della terra appartengono a tutti, in modo da far scomparire ogni differenza sociale fra gli uomini. Gli organizzatori, tra cui Fran\u00e7ois-No\u00ebl Babeuf detto \"Gracco\", l'italiano Filippo Buonarroti e Augustin Darth\u00e9 furono arrestati e condannati a varie pene. Gracco Babeuf e Darth\u00e9 vennero condannati a morte nel 1797. Buonarroti fu condannato all'esilio perpetuo, ma continu\u00f2 l'attivit\u00e0 cospirativa, fondando diverse societ\u00e0 segrete e facendo opera di proselitismo.\nGli ultimi anni del direttorio.\nLe successive elezioni del 1798 sembrarono dare il favore ai Giacobini: i consigli si concessero allora il diritto di designare i deputati nella met\u00e0 delle circoscrizioni, fatto che permise ai Termidoriani di mantenersi il potere, ma furono totalmente screditati.\nLa situazione economica contribu\u00ec anche a distogliere i francesi dal regime: infatti, non bastando il gettito delle imposte e con il valore degli assegnati praticamente nullo, il governo istitu\u00ec una nuova moneta, il \"mandato territoriale\", che, tuttavia, si svalut\u00f2 ben presto.\nA partire dal 1797, lo Stato chiese ai contribuenti di pagare le imposte in denaro contante, ma con la crisi finanziaria la moneta metallica si era rarefatta. Dopo gli anni dell'inflazione legata all'assegnato, la Francia conobbe un periodo di abbassamento dei prezzi che tocc\u00f2 soprattutto il mondo rurale: incapace di far fronte all'enorme debito accumulato dalla monarchia assoluta e in otto anni di rivoluzione, le assemblee si rassegnarono alla bancarotta dei \"due terzi\": la Francia rinunci\u00f2 a pagare i due terzi del suo debito pubblico ma consolid\u00f2 l'ultimo terzo iscrivendolo nel gran libro del debito; infine, per sembrare credibile agli occhi dei creditori, nel 1798 venne creata una nuova imposta sulle porte e sulle finestre. I gendarmi furono precettati per coprire l'imposta.\nL'avvento di Napoleone e la fine della rivoluzione.\nGrazie agli sforzi del Comitato di salute pubblica, le armate francesi riuscirono a contrattaccare e, nella primavera del 1796, una grande offensiva attravers\u00f2 la Germania per costringere l'Austria alla pace. Tuttavia fu l'armata d'Italia, comandata dal giovane generale Napoleone Bonaparte, che fece la differenza grazie a sempre nuove vittorie e costringendo l'Austria a firmare la pace col Trattato di Campoformio del 17 ottobre 1797. Tra il 1797 e il 1799 quasi tutta la penisola italiana fu trasformata in repubbliche sorelle (in Italia chiamate anche \"repubbliche giacobine\") con dei regimi e delle istituzioni ricalcate su quelle francesi. Se le vittorie giovarono alle finanze del Direttorio, esse resero il potere sempre pi\u00f9 dipendente dall'esercito e cos\u00ec Bonaparte divenne l'arbitro del dissenso politico interno. La spedizione in Egitto aveva l'obiettivo di impedire la via delle Indie al Regno Unito, ma i Direttori furono contenti di togliere il loro sostegno a Napoleone, che non nascondeva di ambire al potere.\nLa moltiplicazione delle repubbliche sorelle inquiet\u00f2 le grandi potenze, Russia e Regno Unito in testa. Esse temevano il contagio rivoluzionario e una troppo forte dominazione della Francia sull'Europa. Questi due Stati furono all'origine della seconda coalizione del 1798. Le offensive inglesi, russe e austriache furono respinte dalle armate francesi dirette da Brune e Mass\u00e9na, ma l'Italia fu in gran parte persa e i risultati della campagna di Bonaparte resi vani. Era ormai chiaro che il popolo francese cercava un nuovo uomo forte per difendere le sorti della Repubblica poich\u00e9 il Direttorio era inesorabilmente corrotto e cominciava a tramare con Luigi XVIII per restaurare il trono dei Borbone. Allarmato da queste notizie e conscio che la sua ora era giunta, Napoleone torn\u00f2 dall'Egitto e assunse il comando del complotto che mirava a rovesciare il Direttorio e tessuto tra gli altri da Siey\u00e8s e dal fratello di Napoleone, Luciano Bonaparte, presidente dell'Assemblea dei Cinquecento.\nIl 9 novembre 1799 il colpo di Stato detto \"del 18 Brumaio\" rovesci\u00f2 il Direttorio e instaur\u00f2 un triumvirato retto dai consoli Bonaparte, Siey\u00e8s e Ducos. Napoleone proclam\u00f2 in quella sede l'atto di chiusura della rivoluzione: \u00abCitoyens, la r\u00e9volution est fix\u00e9e aux principes qui l'ont commenc\u00e9e, elle est finie\u00bb (Cittadini, la rivoluzione \u00e8 fissata ai principi che l'hanno avviata, essa \u00e8 conclusa). Fu messo in piedi il Consolato: un regime autoritario diretto da tre consoli, di cui solo il primo deteneva realmente il potere. Nel 1804 Napoleone ruppe gli indugi facendosi plebiscitariamente nominare \"imperatore dei francesi\", con il nome di Napoleone I, di fatto restaurando la monarchia, anche se costituzionale e di tipo nuovo. La Francia cominci\u00f2 un nuovo periodo della sua storia apprestandosi a consegnare il proprio destino a un imperatore. La Rivoluzione, di fatto gi\u00e0 terminata nel 1799, pot\u00e9 dirsi conclusa e cominciava l'epoca napoleonica.\nEredit\u00e0 e conseguenze.\nNonostante l'alto costo umano - stimato in circa 600.000 morti - e materiale di quella che fu anche una vera e propria guerra civile, la rivoluzione ottenne significativi risultati nell'eliminare un sistema secolare, resistente a tutto se non a un enorme sconvolgimento come quello rivoluzionario, l'Antico Regime. Il giudizio della maggioranza degli storici odierni vede la rivoluzione come necessit\u00e0 storica, dato che si era giunti alle soglie del XIX secolo con privilegi medievali garantiti a una minoranza della popolazione, pur riconoscendo i molti eccessi che la caratterizzavano. Tra gli obiettivi raggiunti e i principi giuridici, etici e sociali fissati dalla rivoluzione si possono annoverare:\nBisogna tener presente per\u00f2 che questi risultati non vennero confermati da tutti gli stati restaurati e che la riaffermazione di tali risultati fu graduale e con differenze tra stato e stato."}
{"id": "2018551", "revid": "287204", "url": "https://it.wikipedia.org/wiki?curid=2018551", "title": "Cintura orogenetica", "text": "Le cinture orogenetiche inglobano nelle aree continentali le catene montuose di pi\u00f9 recente formazione geologica. Si suddividono in mesogea e circumpacifica, delineate dallo sviluppo dei diversi sistemi montuosi sulla superficie terrestre. \nLa cintura mesogea segue approssimativamente la direzione dei paralleli e si sviluppa tra i cratoni dell'America settentrionale e dell'Eurasia a nord e dell'America meridionale, dell'Africa e dell'India a sud; a questa appartiene il sistema alpino-himalayano.\nLa cintura circumpacifica segue, viceversa, i meridiani e si sviluppa lungo le coste americane, asiatiche ed australiane dell'Oceano Pacifico. \nAlle cinture orogenetiche appartengono anche gli arcipelaghi di isole disposte prevalentemente ad arco (archi insulari)."}
{"id": "2018561", "revid": "80339", "url": "https://it.wikipedia.org/wiki?curid=2018561", "title": "Sysert", "text": ""}
{"id": "2018565", "revid": "729019", "url": "https://it.wikipedia.org/wiki?curid=2018565", "title": "Bor (fucile)", "text": "Il Bor \u00e8 un nuovo fucile di precisione a otturatore girevole-scorrevole polacco in calibro 7,62 \u00d7 51 mm NATO. L'arma ricevette il nome di Alex durante lo sviluppo, dal nome del capo progettista Aleksander Le\u017cucha, creatore del fucile anti-materiale WKW Wilk calibro .50 BMG. Dopo la fase di sviluppo, il fucile venne rinominato Bor.\nSviluppo.\nDopo il 1999, quando la Polonia divenne membro della NATO, c'era bisogno di nuove armi per le Forze armate polacche compatibili con le armi NATO standard. Iniziato nei primi del 2000, al Centro Scientifico e Sviluppo di Equipaggiamento Meccanico (\"O\u015brodek Badawczo Rozwojowy Sprz\u0119tu Mechanicznego\" - OBR SM) a Tarn\u00f3w, l'ingegnere Aleksander Le\u017cucha inizi\u00f2 il suo lavoro sul nuovo fucile di precisione standard. Il lavoro di Alex era finanziato dal Ministero delle Scienze e Ricerche Tecnologiche in una joint venture con l'impianto manufattiero OBR SM Tarn\u00f3w, nell'ipotesi che nei servizi polacchi questo fucile rimpiazzasse gli altri fucili di precisione di questo calibro.\nNell'estate del 2005 cominciarono i test del nuovo fucile. Il Bor fu prima presentato al 12\u00b0esimo International Defense Industry Exhibition MSPO nel settembre 2005 in Kielce. L'arma entr\u00f2 in produzione nel 2006.\nNella primavera del 2007 il Bor 7,62\u00a0mm aveva superato le prove necessarie per entrare negli inventari polacchi. Le Forze armate polacche ne acquistarono 36 pezzi nel 2007.\nDettagli del design.\nIl Bor \u00e8 un fucile di precisione in configurazione bullpup a otturatore girevole-scorrevole. La costruzione prevede una precisione ottimale grazie ad un sistema di scanalature e alla configurazione bullpup, che consente alla canna da 680\u00a0mm una lunghezza massima di 1.038\u00a0mm. La volata \u00e8 dotato di doppia scanalatura, che serve per ridurre il rinculo di circa il 30%. La produzione del disegno \"in-line\" del ricevitore della canna inoltre riduce il rinculo in linea retta, minimizzando il muso. Un bipede robusto e regolabile \u00e8 piazzato nella parte anteriore. Il fucile \u00e8 caratterizzato da un calcio pienamente aggiustabile. Un monopiede pieghevole/regolabile si trova dietro il caricatore sul lato interno del calcio e pu\u00f2 essere utilizzato per sostenere il fucile in posizione di tiro, durante lunghi periodi di distribuzione. Il mirino telescopico standard \u00e8 un Leupold 4.5-14x50, con vista a griglia.\nVarianti.\nIntorno al 2007, OBR Tarn\u00f3w cominci\u00f2 lo sviluppo di un modello .338 Lapua Magnum sotto la costruzione del Alex-338. Nei primi del 2008 il Centro Scientifico e Sviluppo di Equipaggiamento Meccanico complet\u00f2 il lavoro progettato e nel giugno 2008 il primo prototipo \u00e8 stato assemblato.\nIl modello \u00e8 stato presentato al pubblico all'International Defence Industry Exhibition a Kielce, Polonia in settembre 2008. Il fratello maggiore del Bor presenta leggeri differenze esterne dal suo predecessore. L'Alex-338 pesa 6,5\u00a0kg senza ottiche e 7,3\u00a0kg con montato il telescopio Leupold standard. Si usa lo stesso caricatore del fucile Finlandese Sako TGR-42.\nCome il Bor 7,62\u00a0mm Bor l'Alex-338 condivide alcune caratteristiche con il fucile di precisione francese PGM 338. L'eventuale incameramento di munizioni incamerate .338 Lapua Magnum (8,6 \u00d7 70\u00a0mm) sarebbe una novit\u00e0 per l'esercito polacco."}
{"id": "2018569", "revid": "438678", "url": "https://it.wikipedia.org/wiki?curid=2018569", "title": "Best of Vol. 1", "text": ""}
{"id": "2018571", "revid": "1442080", "url": "https://it.wikipedia.org/wiki?curid=2018571", "title": "Mitsubishi Heavy Industries", "text": "La Mitsubishi Heavy Industries, Ltd, spesso abbreviata in MHI, \u00e8 un'azienda attiva nell'industria pesante in Giappone. \u00c8 una delle societ\u00e0 del Gruppo Mitsubishi.\nStoria.\nNel 1870 Yataro Iwasaki, fondatore della Mitsubishi, ebbe dal governo giapponese un contratto di affitto per il cantiere navale della citt\u00e0 di Nagasaki: con il nome di Nagasaki Shipyard &amp; Machinery Works inizi\u00f2 l'attivit\u00e0 di costruzione navale.\nQuesta attivit\u00e0 di costruzione navale, evolutasi prima in Mitsubishi Shipbuilding Co., Ltd., e divenuta Mitsubishi Heavy Industries, Ltd nel 1934, \u00e8 stata la pi\u00f9 grande impresa privata in Giappone per la produzione di navi, aeroplani, e treni.\nDopo la fine della Seconda guerra mondiale e lo scioglimento dello zaibatsu, la MHI \u00e8 stata divisa in tre entit\u00e0: West Japan Heavy-Industries, Ltd, Central Japan Heavy-Industries, Ltd e East Japan Heavy-Industries, Ltd. Queste vennero riunite nuovamente nel 1964, con la rinascita della Mitsubishi Heavy Industries, Ltd..\nNel 1970, la MHI automobilistica divenne indipendente, diventando Mitsubishi Motors Corporation e iniziando la produzione e la commercializzazione di automobili.\nNel maggio 2014, il gruppo tedesco Siemens ha annunciato di avere sottoscritto con Mitsubishi Heavy Industries un accordo per la costituzione di una societ\u00e0 mista (Joint Venture), per la fornitura di impianti, prodotti e servizi per l'industria siderurgica. La societ\u00e0 mista si chiama Primetals Technologies, ha sede a Londra ed \u00e8 posseduta per il 51% da Mitsubishi e per il 49% da Siemens."}
{"id": "2018572", "revid": "51323", "url": "https://it.wikipedia.org/wiki?curid=2018572", "title": "San Gaetano Errico", "text": ""}
{"id": "2018577", "revid": "1718925", "url": "https://it.wikipedia.org/wiki?curid=2018577", "title": "Gabrielle d'Estr\u00e9es", "text": "Amante del re.\nGabrielle d'Estr\u00e9es divenne amante di Enrico di Navarra nel 1591 quando aveva vent'anni, nel bel mezzo della guerra contro la Lega cattolica. Bench\u00e9 il re fosse sposato con Margherita di Valois, in pubblico si comportava apertamente in maniera affettuosa verso la sua amante.\nGabrielle, sinceramente e fedelmente attaccata al re, lo accompagnava sempre in tutte le campagne militari: anche quando era appesantita da una gravidanza, insisteva nel restargli vicino accampandosi in tenda vicino al campo di battaglia, assicurandosi che i vestiti del re fossero puliti e che mangiasse regolarmente dopo una battaglia, gestendo la sua corrispondenza mentre combatteva. Dal momento che era una donna brillante e intelligente, Enrico le confidava i suoi segreti e seguiva i suoi consigli. Quando erano costretti a stare separati, si scrivevano frequentemente.\nDi religione cattolica, Gabrielle ebbe un ruolo fondamentale nel concludere le guerre di religione con la conversione di Enrico al cattolicesimo: egli, riconoscendo la saggezza della sua proposta, il 25 luglio 1593 si convert\u00ec ufficialmente al cattolicesimo rinunciando alla sua fede protestante (in questa occasione gli \u00e8 attribuita la frase \"Parigi val bene una messa\"). Ci\u00f2 gli consent\u00ec di essere incoronato re di Francia il 27 febbraio 1594. Come ricompensa per il suo operato, il re fece annullare il matrimonio di Gabrielle con il marchese de Liancourt e le confer\u00ec i titoli di marchesa de Monceaux e di \"Ma\u00eetresse-en-titre\" del re di Francia.\nLa relazione tra Gabrielle e Enrico era molto criticata da vari membri dell'\u00e9lite parigina e furono diffusi dei pamphlet maliziosi in cui la donna era accusata di essere la principale causa dei problemi della Francia. Uno dei pi\u00f9 viziosi soprannomi con cui era chiamata, fu la \"duchesse d'Ordure\" (la duchessa del Sudicio).\nNegli anni successivi, Gabrielle divenne la pi\u00f9 importante diplomatica di Enrico, usando le sue amicizie femminili tra le varie famiglie della Lega cattolica al fine di operare una politica di pace. Nel marzo del 1596, Enrico don\u00f2 sia a Gabrielle, sia a sua sorella Caterina, una serie di chiavi d'oro che consentivano loro di avere due posti nel suo consiglio. Gabrielle fu cos\u00ec entusiasta del dono da indossare le piccole chiavi con una collana.\nAppassionata cavalerizza, Gabrielle si divertiva insieme ad Enrico ad andare a cavalcare e a cacciare nella campagna vicina a Parigi. Per sette anni ricopr\u00ec il ruolo di una moglie e diede al re tre figli che egli riconobbe volentieri, donandole il ducato di Beaufort nel 1597.\nPoco dopo, nel 1598, Enrico eman\u00f2 l'editto di Nantes, che concedeva diversi diritti ai protestanti. Unendo le loro forze, l'ugonotta Caterina e la cattolica Gabrielle andarono nella direzione di prevalere sulle obiezioni dei cattolici e degli ugonotti pi\u00f9 potenti costringendoli ad accettare l'editto. Enrico fu cos\u00ec impressionato dal suo operato che scrisse: \"La mia amante \u00e8 diventata un oratore di ineguagliabile brillantezza, da sostenere fieramente la causa del nuovo editto\".\nMorte.\nDopo che Papa Clemente VIII concedette al re l'annullamento del suo matrimonio con Margherita di Valois e la possibilit\u00e0 di risposarsi, nel marzo del 1599 diede un anello di fidanzamento a Gabrielle, la quale, sicura che il matrimonio sarebbe presto stato celebrato, afferm\u00f2: \"Solo Dio o la morte del re potrebbero porre fine alla mia buona sorte\".\nQualche giorno dopo per\u00f2, ai primi di aprile, soffr\u00ec di un attacco di eclampsia che le caus\u00f2 un parto anticipato di un bimbo morto. Il re si trovava al castello di Fontainebleau quando fu informato della tragica notizia. Il giorno dopo, il 10 aprile 1599, quando Enrico era sulla strada del ritorno, Gabrielle si spense a Parigi a causa delle complicazioni post-partum.\nIl re fu affranto dal dolore, soprattutto se si considera la voce che attribuiva la morte di Gabrielle ad avvelenamento. Inizi\u00f2 a portare il lutto, cosa che nessun re aveva mai fatto prima per la sua amante. Il funerale di Gabrielle fu degno di una regina: la sua bara fu trasportata in una solenne processione di principi, principesse e nobili nell'abbazia di Saint-Denis dove fu celebrata una messa a suffragio. Fu sepolta nell'abbazia di Notre-Dame-la-Royale de Maubuisson a Saint-Ouen-l'Aum\u00f4ne.\nLe Roi a fait battre tambour.\nSecondo alcuni, la morte di Gabrielle ha ispirato la canzone popolare francese Le Roi a fait battre tambour."}
{"id": "2018578", "revid": "446353", "url": "https://it.wikipedia.org/wiki?curid=2018578", "title": "Fuerza A\u00e9rea Argentina", "text": "La Fuerza A\u00e9rea Argentina, spesso abbreviata in FAA, \u00e8 l'attuale aeronautica militare dell'Argentina e parte integrante delle Fuerzas Armadas de la Rep\u00fablica Argentina, le forze armate della nazione sudamericana.\nNel 1945 acquisisce l'autonomia dalle forze armate continuando le tradizioni aeronautiche del precedente Servicio A\u00e9ronautico del Ej\u00e9rcito fondato nel 1912, la quale ne fa una delle prime forze aeree mondiali ad essere costituita.\nRimasto al di fuori dei conflitti mondiali di inizio e met\u00e0 del XX secolo, venne coinvolta nell'unica guerra realmente combattuta, la Guerra delle Falkland del 1982, dove si impegn\u00f2 coraggiosamente per contrastare le notevoli forze navali britanniche inviate per riconquistare le isole. I suoi piloti subirono numerose perdite contro le forze aeronavali britanniche, ma inflissero a loro volta importanti danni, dimostrando valore e preparazione durante i pericolosi attacchi anti-nave portati contro la squadra navale della Royal Navy.\nOrganizzazione.\nLa Fuerza A\u00e9rea Argentina \u00e8 una delle tre forze, assieme all'Ej\u00e9rcito Argentino ed alla Armada de la Rep\u00fablica Argentina, che costituiscono le Fuerzas Armadas de la Rep\u00fablica Argentina e che godono della stessa parit\u00e0 di status. Al vertice dell'aeronautica militare, come delle altre forze armate, si trova il Presidente che detiene il grado di comandante in capo.\nL'aeronautica militare \u00e8 comandata dal \"Jefe del Estado Mayor General\", equivalente all'italiano Capo di Stato Maggiore dell'Aeronautica, direttamente nominato ed eventualmente rimosso dal Presidente. Questo detiene normalmente l'equivalente grado di Generale di Brigata, il pi\u00f9 alto grado della forza aerea. Il Capo di Stato Maggiore \u00e8 coadiuvato da un generale superiore e da quattro alti ufficiali responsabili delle forze aeree dei quattro Comandi: il Comando delle operazioni aeree, il Comando di operazione aerea, il Comando del personale e il Comando materiali.\nIl Comando di operazione aerea, in spagnolo \"Comando de Operaciones A\u00e9reas\", \u00e8 il ramo dell'aeronautica militare responsibile della difesa aerea, operazioni aeree, pianificazione, formazione, supporto tecnico e logistico delle unit\u00e0 aeree. Subordinato al Comando delle operazioni sono le Brigate aeree (Brigadas A\u00e9reas), le principali unit\u00e0 operative del settore. Attualmente sono operative un totale di otto Brigadas A\u00e9reas. Le Brigate hanno sede nelle basi aeree militari (Base A\u00e9rea Militar, comunemente abbreviata \"BAM\").\nOgni brigata aerea \u00e8 composta da tre gruppi, ognuno dei quali reca lo stesso numero di reparto. Questi gruppi comprendono:\nLa composizione e dislocazione dei reparti di volo \u00e8 la seguente:\nEscuela de Aviaci\u00f3n Militar - Base A\u00e9rea C\u00f3rdoba\nI Brigada A\u00e9rea - Base A\u00e9rea El Palomar\nII Brigada A\u00e9rea - Base A\u00e9rea \"General Urquiza\" - Paran\u00e1\nIII Brigada A\u00e9rea - Base A\u00e9rea Reconquista\nIV Brigada A\u00e9rea - Base A\u00e9rea \"El Plumerillo\" - Mendoza\nV Brigada A\u00e9rea - Base A\u00e9rea Villa Reynolds\nVII Brigada A\u00e9rea - Base A\u00e9rea \"Jose C.Paz\" - Aeropuerto Mariano Moreno\nIX Brigada A\u00e9rea - Base A\u00e9rea \"General Mosconi\" - Comodoro Rivadavia\nSono anche operativi i seguenti reparti di supporto:\nGradi.\nUfficiali.\nIl grado pi\u00f9 alto nella Fuerza A\u00e9rea Argentina \u00e8 Brigadier Generale, che \u00e8 riservato al Jefe del Estado mayor general de la Fuerza A\u00e9rea o al Capo di Stato maggiore delle forze armate (Jefe del Estado Mayor Conjunto de las Fuerzas Armadas Argentinas), nel caso appartenesse alla Fuerza A\u00e9rea. Il grado di Teniente general ha come corrispondente nell'Aeronautica Militare Italiana quello di Generale di squadra aerea con incarichi speciali, riservato al Capo di stato maggiore dell'Aeronautica Militare e a quello di generale che nelle forze armate italiane \u00e8 riservato al Capo di stato maggiore della difesa nel caso appartenga all'Aeronautica Militare.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2018580", "revid": "767487", "url": "https://it.wikipedia.org/wiki?curid=2018580", "title": "The Black Swan (Story of the Year)", "text": "The Black Swan \u00e8 il terzo album in studio degli Story of the Year uscito nel 2008. Il nome dell'album prende spunto da \"Il cigno nero\" (\"The Black Swan\") libro del 2007 di Nassim Nicholas Taleb"}
{"id": "2018583", "revid": "26630", "url": "https://it.wikipedia.org/wiki?curid=2018583", "title": "La Stella della porta accanto", "text": ""}
{"id": "2018585", "revid": "287204", "url": "https://it.wikipedia.org/wiki?curid=2018585", "title": "Gabrielle d\u2019Estr\u00e9es", "text": ""}
{"id": "2018592", "revid": "37401", "url": "https://it.wikipedia.org/wiki?curid=2018592", "title": "Pino Firrarello", "text": ""}
{"id": "2018593", "revid": "92723", "url": "https://it.wikipedia.org/wiki?curid=2018593", "title": "Diocesi di Bagnoregio", "text": "La diocesi di Bagnoregio (in latino: \"Dioecesis Balneoregiensis\") \u00e8 una sede soppressa della Chiesa cattolica, oggi sede vescovile titolare.\nTerritorio.\nLa diocesi comprendeva i comuni viterbesi di Bagnoregio, Bomarzo, Castiglione in Teverina, Civitella d'Agliano, Graffignano, Lubriano e Vitorchiano; e le frazioni di Viterbo di Roccalvecce, Montecalvello e Grotte Santo Stefano.\nFino al XVII secolo, sede vescovile era la citt\u00e0 di Civita, dove fungeva da cattedrale la chiesa di San Donato. In seguito, la cattedrale fu trasferita nella chiesa dei Santi Nicola, Donato e Bonaventura di Bagnoregio.\nAl momento della soppressione, la diocesi era costituita da 24 parrocchie con circa 20.000 abitanti:\nStoria.\nIncerta \u00e8 l'origine della diocesi di Bagnoregio. Secondo Louis Duchesne, la diocesi avrebbe avuto origine in seguito alla scomparsa di quella di Bolsena sul finire del VI secolo.\nLa prima menzione della diocesi risale all'epoca di papa Gregorio I; in una sua lettera di giugno 600, il pontefice incarica Ecclesio, vescovo di Chiusi, di verificare che l'elezione del vescovo di \"Balneum regis\", Giovanni, sia avvenuta nel rispetto delle regole canoniche, e che il candidato abbia i requisiti necessari per ricoprire tale incarico. Non si conosce l'esito di questa indagine, bench\u00e9 in una successiva lettera allo stesso Ecclesio non sembra che la missione del vescovo di Chiusi abbia avuto successo. Secondo Papini, Giovanni, o il suo successore, potrebbe essere il primo vescovo di Bagnoregio.\nLa diocesi aveva sede nel borgo di Bagnoregio, corrispondente all'odierna Civita, dove si trovava la cattedrale di San Donato. Nativo di Bagnoregio era san Bonaventura, francescano, settimo successore di Francesco d'Assisi alla guida dell'Ordine, vescovo e cardinale di Albano.\nNel corso dei secoli diverse parrocchie furono accorpate nella diocesi di Bagnoregio, confinante con l'arcidiocesi di Perugia, la diocesi di Orvieto e quella di Tuscania; dopo il 1015 fu soppressa ed unita a quella di Bagnoregio la diocesi di Bomarzo, che a sua volta aveva assorbito l'antica diocesi di Ferento. Dopo l'erezione della diocesi di Viterbo, con una bolla di papa Innocenzo III del 1207 furono definitivi i confini fra le due diocesi. Nel 1369 Bagnoregio cedette una porzione del suo territorio, tra cui Montefiascone e Celleno, per l'erezione della diocesi di Montefiascone.\nDiversi furono i sinodi celebrati nel periodo post-tridentino, di cui tre pubblicati: il primo nel 1599 durante l'episcopato di Carlo Trotta; il secondo nel 1710 indetto da Onofrio Elisei; il terzo nel 1860 all'epoca del vescovo Gaetano Brinciotti. Tuttavia, \u00abcom'era consuetudine largamente condivisa, dopo un sinodo stampato, si svolgevano spesso sinodi che servivano solo per confermare quello che era stato deciso nel sinodo precedente\u00bb. Solo per il XVII secolo sono noti una decina di riunioni di questo tipo, che regolamentavano la vita del clero e dei fedeli della diocesi e applicavano le decisioni del concilio di Trento.\nNel 1695 un terremoto caus\u00f2 gravi danni nella localit\u00e0 di Civita, dove si trovava la cattedrale, il palazzo vescovile e il seminario. In forza del breve \"Super universas\" di papa Innocenzo XII del 20 febbraio 1699 la sede di questi edifici fu trasferita nel vicino abitato di Rota (l'odierna Bagnoregio), dove la chiesa collegiata di San Nicola fu eretta a nuova cattedrale diocesana con i titoli dei Santi Nicola, Donato e Bonaventura. Essa fu ulteriormente ampliata dal vescovo Giuseppe Aluffi nel 1770.\nDurante il periodo dell'occupazione francese, la diocesi fu soppressa da Napoleone ed unita a quella di Montefiascone (12 agosto 1810); il vescovo Martino Cordella fu costretto all'esilio e alla sua morte la sede rimase vacante fino alla caduta dell'imperatore francese.\nNel 1926 la diocesi fu affidata al vescovo di Acquapendente Tranquillo Guarneri, che un\u00ec \"in persona episcopi\" le due diocesi fino alla sua morte nel 1937.\nNel 1973 i territori del comune di Soriano nel Cimino passarono dalla diocesi di Bagnoregio a quella di Orte, e le frazioni orvietane di Tordimonte e di Sant'Egidio alla diocesi di Orvieto.\nDopo la morte dell'ultimo vescovo, Luigi Rosa, avvenuta il 3 ottobre 1971, la sede rimase vacante e data in amministrazione al vescovo di Viterbo Luigi Boccadoro, fino a quando, il 27 marzo 1986, papa Giovanni Paolo II con la bolla \"Qui non sine\" non la dichiar\u00f2 soppressa ed accorpata alla diocesi di Viterbo. Contestualmente l'antica cattedrale bagnorese divenne concattedrale e san Bonaventura proclamato compatrono della diocesi viterbese.\nDal 16 febbraio 1991 Bagnoregio \u00e8 annoverata fra le sedi vescovili titolari della Chiesa cattolica; dal 3 novembre 2012 l'arcivescovo, titolo personale, titolare \u00e8 Guido Pozzo, sovrintendente all'economia della Cappella musicale pontificia sistina."}
{"id": "2018595", "revid": "1393243", "url": "https://it.wikipedia.org/wiki?curid=2018595", "title": "Koichi Zenigata", "text": ", di solito chiamato e soprannominato Zaz\u00e0 o pap\u00e0 Zenigata da Lupin III e dai suoi amici, \u00e8 un personaggio immaginario e antagonista della serie manga e anime \"Lupin III\", creato da Monkey Punch.\nBiografia.\nKoichi Zenigata, dapprima membro della Metropolitan Police di Tokyo, quindi ispettore capo dell'ICPO di cui fa parte dal 1956, \u00e8 il rivale per antonomasia di Arsenio Lupin III. Acciuffare Lupin \u00e8 sempre stato il suo maggiore desiderio, cos\u00ec come i suoi antenati hanno dato la caccia a quelli di Lupin.\nZenigata \u00e8 ritratto nell'anime come un personaggio goffo e sfortunato, oltre che estremamente testardo, ma ha un coraggio incredibile e vanta doti non comuni per un normale poliziotto: \u00e8 un abilissimo tiratore e riesce a mettere le manette ai banditi a distanza, lanciandogliele contro. Quando si trova ad affrontare criminali diversi da Lupin, solitamente riesce a catturarli senza difficolt\u00e0 alcuna. Nelle storie cartacee e nella serie anime \"Lupin the Third - La donna chiamata Fujiko Mine\" Zenigata \u00e8 pi\u00f9 astuto, meno impacciato e meno legato ai principi morali: ha avuto un rapporto sessuale proprio con Fujiko Mine e spara addosso a Lupin senza preoccuparsi molto di arrestarlo vivo.\nUomo fiero, onesto e profondamente rispettoso della legge, Zenigata colma la sua solitudine con il sogno di arrestare Lupin. Nonostante sia uno degli antagonisti principali della serie, non \u00e8 crudele: \u00e8 sensibile e spesso piange in modo incontrollato. Lo insegue da talmente tanto tempo e in tutti gli angoli del mondo, che ormai non pu\u00f2 fare a meno di lui ed \u00e8 chiaro che, se riuscisse ad acciuffarlo, verrebbe meno la sua unica ragione di vita.\nOgni volta che riesce a catturare Lupin rassegna subito le sue dimissioni da poliziotto, poich\u00e9 sente di aver compiuto il proprio dovere e non aver pi\u00f9 alcun motivo per rimanere. Tuttavia, questo \u00e8 un pericolo che non corre: la sua \u00e8 una caccia destinata ad essere eterna e infruttuosa. Lupin, infatti, dopo averlo coinvolto in una delle sue avventure, riesce sempre a sfuggirgli. Anche se tecnicamente Zenigata ha inanellato un insuccesso dietro l'altro nei suoi tentativi di arrestare Lupin, i suoi superiori continuano a dargli carta bianca a causa degli arresti di altri pericolosi criminali, che di volta in volta si oppongono a Lupin e vengono sconfitti.\nQuando Lupin \u00e8 in pericolo di vita Zenigata cerca di avvisare Lupin e, quando le autorit\u00e0 cercano di uccidere Lupin, Zenigata cerca di aiutarlo a scappare; quando Lupin inoltre \u00e8 in prigione lui, segretamente, spera che riesca a scappare cos\u00ec che possa tornare ad inseguirlo.\nMalgrado siano tecnicamente rivali, Lupin dimostra in pi\u00f9 occasioni di nutrire un grande rispetto verso Zenigata, di cui ammira la caparbiet\u00e0 e l'intelletto, al punto di avergli offerto in pi\u00f9 occasioni il proprio aiuto per scampare ad eventuali pericoli o arrestare pericolosi criminali. Un'altra prova dell'ammirazione che Lupin mostra di avere per Zenigata appare nel film \"Lupin III - Ruba il dizionario di Napoleone!\", in cui Lupin, travestito da Zenigata, rivela ad una collega dell'ispettore di aver deciso che, semmai un giorno dovesse decidere di pagare il proprio conto con la giustizia, non si lascerebbe arrestare da nessun altro che non sia lui.\nLupin tiene alla vita di Zenigata: quando lui rischia di morire, Lupin torna ad aiutarlo in modo che viva, come quando in un episodio lui e Lupin, scappati insieme dalla Legione Straniera nel deserto cercano di saltare su un treno per fuggire, Zenigata per\u00f2 cade e rimane accerchiato dalla Legione, gridando a Lupin di scappare, Lupin allora stacca un pezzo del vagone per tornare da Zenigata per salvarlo, ma poco dopo essere scappati Lupin inganna Zenigata per scappare dall'arresto e ricominciare il loro inseguimento.\nIl suo nome deriva dal personaggio della letteratura giapponese Heiji Zenigata, al quale Monkey Punch si \u00e8 ispirato, che arrestava i nemici lanciando monete, proprio come fa Zenigata con le manette. Nello special televisivo \"\", dedicato al personaggio dell'ispettore, si suggerisce che Koichi sia un discendente di Heiji Zenigata, del quale conserva tuttora l'antico Jitte, l'arma tradizionale dei poliziotti giapponesi durante il Periodo Edo. Nel film \"La pietra della saggezza\" si accenna all'esistenza di una figlia di Zenigata: \u00e8 logico quindi supporre che sia o sia stato anche sposato, ma che la caccia a Lupin lo tenga lontano dalla famiglia. Anche se Lupin \u00e8 il suo pi\u00f9 grande rivale, in molti episodi lo aiuta quando si trova di fronte a criminali pericolosi, che rappresentano una minaccia anche per Lupin stesso. Da ci\u00f2 si capisce che Zenigata consideri Lupin anche come una sorta di \"amico\": prova in tutti i modi a catturarlo, ma in caso di pericolo lo avverte e lo aiuta. Ottiene anche dei risvolti di prestigio da queste collaborazioni, dal momento che gli arresti dei suddetti criminali vengono attribuiti a lui.\nInteramente a lui sono dedicati il manga \"Keibu Zenigata\", serializzato su \"Rupan Sansei official Magazine\", e lo special televisivo \"\".\nAbilit\u00e0.\nSebbene non sia mai riuscito a detenere permanentemente Lupin, Zenigata ha comunque dimostrato pi\u00f9 volte di essere estremamente capace.\nL'arma caratteristica di Zenigata \u00e8 un paio di manette che pu\u00f2 lanciare con precisione quasi non umana e in modo identico alle bolas contro la sua preda, sebbene Lupin possa scappare in pochi secondi. Di solito le manette usate per questi lanci sono attaccate ad una corda.\n\u00c8 sempre in buona forma fisica per la sua et\u00e0 ed \u00e8 abile nel combattimento corpo a corpo: Zenigata (da come si vede in diverse puntate) \u00e8 un ottimo pugile e persino cintura nera di judo e karate. \u00c8 anche abile con un Jitte, la tradizionale arma della polizia giapponese per contrastare gli attacchi con la spada. Se la cava molto bene anche ad usare le armi da fuoco e la sua pistola preferita \u00e8 una Colt M1911. Mangia grandi quantit\u00e0 di cibo quando il tempo lo consente, il che non influisce in alcun modo sulla forma fisica del suo corpo poich\u00e9 il suo stile di vita in movimento gli impedisce di ingrassare.\nHa dimostrato di essere abile nel guidare una moto e ha pilotato un jet Harrier in \"Le tattiche degli angeli\".\nZenigata \u00e8 ampiamente rispettato tra i suoi colleghi ufficiali dell'Interpol come esperto cacciatore di criminali, con abilit\u00e0 investigative estremamente efficienti: \u00e8 stato in grado di scoprire falle di sicurezza e ha sconfitto innumerevoli bande criminali molto prima di incontrare Lupin. La capacit\u00e0 di Zenigata di catturare Lupin aumenta costantemente man mano che la serie progredisce. All'inizio della \"prima serie anime\" Lupin lo supera spesso con mezzi molto semplici. Nello speciale \"Un diamante per sempre\" \u00e8 stato in grado di catturare Lupin tre volte da solo. In \"La lacrima della Dea\" scopre che uno dei cavallerizzi in una corsa di cavalli \u00e8 Lupin in incognito e chiama la squadra artificieri prima di rimuovere la maschera esplosiva di Lupin. In \"La lampada di Aladino\" \u00e8 stato in grado di prevedere tutti i metodi di fuga di Lupin. Zenigata ha dimostrato la sua abilit\u00e0 in pi\u00f9 di un'occasione, portando lo spettatore a interrogarsi sulla sua vera capacit\u00e0.\nSebbene non venga mostrato spesso, Zenigata \u00e8 anche abile nell'inventare gadget. Nell'episodio \"La rosa e la pistola\" ha creato mini manette per le dita che riescono ad intrappolare Lupin. Nel film \"Le profezie di Nostradamus\" ha creato un apparecchio simile a un metal detector che emette un segnale acustico quando Lupin \u00e8 vicino e una catena di manette per tenere tutti e quattro i membri della banda di Lupin contemporaneamente.\nIl subconscio di Zenigata sembra avere in qualche modo il controllo del suo corpo. Durante gli inseguimenti pu\u00f2 eseguire prodezze fisiche stravaganti come saltare enormi ostacoli e abbattere una dozzina di aggressori senza pensare, semplicemente a causa della sua preoccupazione per Lupin. Ad esempio, in \"Walther P38\" viene ferito mortalmente ma la semplice menzione di Lupin \u00e8 stata sufficiente per svegliarlo dal coma. In \"Lupin III vs Detective Conan\" \u00e8 successo che Conan Edogawa ha involontariamente usato l'orologio da polso spara-dardi su di lui, ma Zenigata riesce a svegliarsi 30 secondi dopo, sconvolgendo Conan che trova una tale tenacia mostruosa perch\u00e9 il dardo avrebbe reso un elefante privo di sensi per 30 minuti. L'ossessione di Zenigata quando si arrabbia o si avvicina a Lupin sembra dargli capacit\u00e0 sovrumane. Molte sono le pesanti porte chiuse che riesce a sfondare quando viene preso dall'ira: ad esempio, in \"Il mistero delle carte di Hemingway\" \u00e8 intrappolato in una cella sotterranea ma riesce a sfondare la porta quando si arrabbia abbastanza.\nSoprannomi.\nLupin III lo chiama affettuosamente:\nZenigata invece chiama Lupin occasionalmente \"Arsenico e vecchi merletti\" o \"Arsenico\".\nAccoglienza.\nDa Mania.com Zenigata \u00e8 stato votato come l'ottavo miglior personaggio di supporto negli anime e il 9\u00b0 pi\u00f9 grande detective di anime."}
{"id": "2018597", "revid": "19432955", "url": "https://it.wikipedia.org/wiki?curid=2018597", "title": "Schiavista", "text": ""}
{"id": "2018602", "revid": "326822", "url": "https://it.wikipedia.org/wiki?curid=2018602", "title": "Ispettore K\u014dichi Zenigata", "text": ""}
{"id": "2018608", "revid": "16758", "url": "https://it.wikipedia.org/wiki?curid=2018608", "title": "Sportivi Ghiaccio Milano", "text": ""}
{"id": "2018614", "revid": "599013", "url": "https://it.wikipedia.org/wiki?curid=2018614", "title": "Dimit\u0103r Ivankov", "text": "Carriera.\nClub.\nUscito dalle giovanili del Levski Sofia, vi gioca per dieci anni, segnando 25 reti su rigore; nel 2005 si trasferisce in Turchia, al Kayserispor; dopo 94 partite e sei reti segnate, passa al Bursaspor nel 2008.\nNazionale.\nCon la nazionale di calcio bulgara ha giocato 63 partite, non andando per\u00f2 mai a segno."}
{"id": "2018617", "revid": "123079321", "url": "https://it.wikipedia.org/wiki?curid=2018617", "title": "Coppa panamericana di pallavolo maschile 2007", "text": "La II Coppa panamericana di pallavolo maschile si svolse a Santo Domingo, nella Repubblica Dominicana, dal 3 all'8 giugno 2007. Al torneo parteciparono 7 squadre nazionali nordamericane e la vittoria finale and\u00f2 per la prima volta al Messico, il quale si qualific\u00f2 di diritto alla Coppa America 2008, insieme a Porto Rico e a Cuba, rispettivamente seconda e terza classificata.\nPodio.\nCampione.\nMessico(Primo titolo)\nSecondo posto.\nPorto Rico\nTerzo posto.\nCuba"}
{"id": "2018627", "revid": "123107508", "url": "https://it.wikipedia.org/wiki?curid=2018627", "title": "Alpi di Lanzo e dell'Alta Moriana", "text": "Le Alpi di Lanzo e dell'Alta Moriana (\"Alpes de la Haute Maurienne et de Lanzo\" in francese - dette anche \"Alpi Graie Meridionali\") sono una sottosezione delle Alpi Graie. Costituiscono la parte meridionale delle Alpi Graie dal colle del Moncenisio fino al Colle Galisia. Prendono il nome dalle valli di Lanzo che le contornano ad est e dalla Moriana che le contornano ad ovest.\nDefinizione.\nSecondo la SOIUSA le Alpi di Lanzo e dell'Alta Moriana sono una \"sottosezione\" delle Alpi Graie.\nSecondo il Touring Club Italiano ed il Club Alpino Italiano nella collana Guida dei Monti d'Italia esse sono definite come \"Alpi Graie Meridionali\".\nSecondo altre definizioni pi\u00f9 tradizionali insieme alle Alpi della Grande Sassi\u00e8re e del Rutor costituivano il \"gruppo centrale\" delle Alpi Graie.\nDelimitazione.\nConfinano:\noia\nRuotando in senso orario i limiti geografici sono: Colle del Moncenisio, fiume Arc, Colle dell'Iseran, fiume Is\u00e8re, Colle Galisia, Valle dell'Orco, Pianura padana, Val di Susa, Val Cenischia, Colle del Moncenisio.\nSuddivisione.\nSecondo la SOIUSA le Alpi di Lanzo e dell'Alta Moriana sono a loro volta suddivise in tre supergruppi, nove gruppi e 17 sottogruppi:\nI tre supergruppi sono disposti parallelamente da sud verso nord. Pi\u00f9 a sud si trova la Catena Rocciamelone-Charbonnel; nel centro la Catena Arnas-Ciamarella; pi\u00f9 a nord la Catena Levanne-Aiguille Rousse.\nVette.\nLe vette principali delle Alpi di Lanzo e dell'Alta Moriana sono:\nRifugi.\nPer facilitare l'escursionismo e la salita alle vette le Alpi di Lanzo e dell'Alta Moriana sono dotate di diversi rifugi:"}
{"id": "2018645", "revid": "1543377", "url": "https://it.wikipedia.org/wiki?curid=2018645", "title": "Canaletto (tipografia)", "text": "In tipografia, per canaletto si intende un allineamento fortuito di spazi bianchi in verticale. I canaletti possono accadere a prescindere dalle impostazioni di spaziatura, ma sono pi\u00f9 evidenti con spazi interparola grandi causati dalla giustificazione e dai caratteri a larghezza fissa. Sono invece meno evidenti con i caratteri proporzionali (a larghezza variabile) per via della spaziatura stretta. Un'altra causa di canaletti \u00e8 la vicina ripetizione di una parola lunga o di parole simili a intervalli regolari, come \"massimizzazione\" con \"minimizzazione\" o \"ottimizzazione\".\nI canaletti avvengono a causa di una combinazione dell'altezza-x della typeface, dei valori assegnati alle larghezze di vari caratteri e del livello di controllo sulla spaziatura tra i caratteri e tra le parole. Le typeface pi\u00f9 larghe sono pi\u00f9 inclini a esibire canaletti, dato che permettono poco controllo sulle spaziature. Anche aumentare lo spazio tra i periodi pu\u00f2 esagerare l'effetto canaletto. Applicazioni pi\u00f9 sofisticate offrono pi\u00f9 controllo.\nI tipografi cercano di minimizzare o eliminare i canaletti. In \"Finer Points in the Spacing &amp; Arrangement of Type\", il tipografo canadese Geoffrey Dowding spiega quanto segue.\nAltri termini correlati sono \"lago\" e \"buche\" (\"lakes\" e \"holes\"), che si riferiscono a un gruppo di canaletti adiacenti o intrecciati che area pi\u00f9 vuota intorno a un blocco di testo."}
{"id": "2018648", "revid": "124123", "url": "https://it.wikipedia.org/wiki?curid=2018648", "title": "Vladimir F\u00ebdorovi\u010d Tendrjakov", "text": "Reduce dal fronte di Stalingrado, si \u00e8 affermato alcuni anni dopo come uno degli scrittori pi\u00f9 efficaci delle ultime generazioni con romanzi e racconti che denunciano drammatici conflitti alla cui origine \u00e8 soprattutto l'urto fra l'antico mondo contadino e quello della burocrazia.\nCollegamenti esterni.\nLemma su Enciclopedia Treccani"}
{"id": "2018649", "revid": "119982", "url": "https://it.wikipedia.org/wiki?curid=2018649", "title": "Shanghai Maglev Train", "text": ""}
{"id": "2018651", "revid": "2730", "url": "https://it.wikipedia.org/wiki?curid=2018651", "title": "Indice di sostenibilit\u00e0 ambientale", "text": "L'indice di sostenibilit\u00e0 ambientale (\"Environmental Performance Index\", EPI) \u00e8 un metodo per quantificare numericamente le prestazioni ambientali di un paese. \u00c8 stato sviluppato a partire dal Pilot Environmental Performance Index, pubblicato per la prima volta nel 2002, e progettato per integrare gli obiettivi ambientali delle Nazioni Unite.\nQuesto indice \u00e8 stato sviluppato dalla Yale University e dalla Columbia University in collaborazione con il Forum Economico Mondiale e il Centro comune di ricerca della Commissione europea.\nDal gennaio 2008 l'EPI ha emesso due rapporti - il Pilot 2006 Environmental Performance Index e L'Indice di sostenibilit\u00e0 ambientale. Nel 2008, i primi tre paesi nella classifica sono stati la Svizzera, la Norvegia e la Svezia.\nMetodologia.\nL'indice EPI varia molto in funzione dei parametri considerati.\nVariabili 2018.\nSimile al 2016 ma con salute ambientale al 40% e vitalit\u00e0 ecosistema al 60%.\nClassifica EPI.\n2018.\nEPI 2018 disponibile qui online.\n2016.\nIl 23 gennaio 2016 \u00e8 stato rilasciato l'indice di sostenibilit\u00e0 ambientale per il 2016 nel corso del forum economico mondiale, con 180 paesi analizzati.\nTop 30 dei paesi con relativo punteggio\n2010.\nIl 28 gennaio 2010 la Yale University e la Columbia University hanno rilasciato L'Indice di sostenibilit\u00e0 ambientale 2010 presso il Forum Economico Mondiale per 163 paesi. Al primo posto troviamo l'Islanda a causa dei suoi punteggi pi\u00f9 alti sull'ambiente e sulla salute pubblica, l'energia prodotta in Islanda proviene quasi essenzialmente da fonti rinnovabili (energia idroelettrica e geotermica), e per il suo controllo delle emissioni di gas a effetto serra. Gli Stati Uniti sono scesi alla posizione 61, rispetto alla 39 nel 2008, il Brasile fila al 62 posto, la Russia al 69, la Cina al 121, e l'India occupa il 123 posto.\nTop 30 dei paesi con relativo punteggio\n2008.\nIl 23 gennaio 2008 la Yale University e la Columbia University hanno rilasciato L'Indice di sostenibilit\u00e0 ambientale 2008 presso il Forum Economico Mondiale. Gli esperti ambientali hanno concluso che \"l'analisi dei dati alla base della classifica 2008 suggerisce che la ricchezza \u00e8 un elemento determinante del successo ambientale\".\nTop 30 dei paesi con relativo punteggio\n2006.\nIl 26 gennaio 2006 la Yale University e la Columbia University hanno rilasciato il Pilot 2006 Environmental Performance Index presso il Forum Economico Mondiale. \u00c8 stato realizzato in collaborazione con il F.E.M. ed il Centro comune di ricerca della Commissione europea.\nTop 30 dei paesi con relativo punteggio"}
{"id": "2018653", "revid": "45927", "url": "https://it.wikipedia.org/wiki?curid=2018653", "title": "Times new roman", "text": ""}
{"id": "2018655", "revid": "15756", "url": "https://it.wikipedia.org/wiki?curid=2018655", "title": "Petar Sva\u010di\u0107", "text": "Regno.\nPetar Sva\u010di\u0107 divenne re di Croazia in un periodo di grandi tensioni nel regno. Il suo predecessore Stefano II (1089-1091) mor\u00ec senza lasciare eredi, causando una grossa crisi politica, che scoppi\u00f2 quando si scopr\u00ec che Jelena, vedova di re Zvonimir (1074-1089), stava programmando l'annessione della Croazia al regno di suo fratello, Ladislao I d'Ungheria. Ladislao da parte sua sfrutt\u00f2 la situazione per reclamare il suo diritto al trono in quanto fratello della vedova di Zvonimir.\nIntanto la nobilt\u00e0 croata e il clero nominarono \"rex Croatorum\" il nobile Petar Sva\u010di\u0107, che si impegn\u00f2 immediatamente nella difesa del confine croato dalla possibilit\u00e0 di un attacco ungherese. Ladisalo I per\u00f2, che probabilmente aveva organizzato un'invasione gi\u00e0 due anni prima, lanci\u00f2 un'offensiva armata e organizz\u00f2 l'assalto alla Croazia lungo il confine del fiume Drava. Le truppe ungheresi occuparono con facilit\u00e0 l'intera Slavonia, ma dovettero arrestarsi di fronte alla resistenza croata presso il monte Gvozd, vicino all'odierna Karlovac.\nPoco dopo il successo militare Ladisalo d'Ungheria mor\u00ec, nel 1095, lasciando il regno e gli oneri della guerra a suo nipote Colomanno d'Ungheria. Le truppe di Sva\u010di\u0107 intanto continuarono la resistenza contro l'invasore per quasi altri due anni. Colomanno allora radun\u00f2 nel 1097 un enorme esercito ad Est del monte Gvozd, riuscendo infine a sconfiggere le milizie croate, uccidendo pure cos\u00ec Petar Sva\u010di\u0107. La gloria dell'ultimo sovrano croato in combattimento fu per\u00f2 conservata nella memoria collettiva e ancora oggi a Monte Gvozd \u00e8 detta Petrova Gora, cio\u00e8 \"la montagna di Pietro\".\nCinque anni di negoziati fra la nobilt\u00e0 croata rimasta indipendente e Colomanno si conclusero nel 1102, quando fu sancito uno storico accordo, i \"pacta conventa\", in base al quale i croati accettavano di riconoscere Colomanno come re, mentre egli prometteva di conservare la Croazia come un regno separato amministrato da un bano e di non invadere il suo territorio con coloni ungheresi, conservando pure tutte le leggi e i privilegi dei croati.\nLa capitale di Croazia sotto il regno di Petar Sva\u010di\u0107 era Tenin. Nonostante egli fosse tradizionalmente chiamato Sva\u010di\u0107, \u00e8 probabile che il cognome sia una deformazione dell'originario Sna\u010di\u0107."}
{"id": "2018658", "revid": "33689", "url": "https://it.wikipedia.org/wiki?curid=2018658", "title": "Age of Empires (serie)", "text": "Age of Empires (traducibile come \"Et\u00e0 degli imperi\") \u00e8 una serie di videogiochi strategici in tempo reale, di ambientazione prevalentemente storica e realistica, sviluppata da Ensemble Studios e pubblicata da Microsoft a partire dal 1997.\nStoria.\nLa serie \u00e8 cominciata nel 1997 con \"Age of Empires\" e l'ultimo capitolo, \"Age of Empires IV\", \u00e8 uscito nel 2021. Ogni titolo della serie \u00e8 ambientato in un differente periodo storico. La serie nel complesso aveva raggiunto gi\u00e0 nel 2004 i 15 milioni di copie vendute.\nInizialmente, per concludere la serie si speculava che fossero in programma due ultimi capitoli, \"Age of Empires IV\" che doveva ambientarsi tra il 1750 (al termine di \"Age of Empires III\") e i giorni nostri, con particolare attenzione alle Guerre Mondiali e \"Age of Empires V\" con una non ben definita ambientazione futuristica; tuttavia con l'annunciata chiusura di Ensemble Studios tutti i progetti e titoli supposti erano stati sospesi e sembrava, anche a causa di smentite da parte di Microsoft che i due nuovi capitoli fossero soltanto idee interne su futuri progetti di sviluppo e che nulla di concreto fosse stato programmato o deciso, tesi avvalorata anche dal trascorrere di una decina d'anni senza che vi fosse alcuna notizia sulla sorte della serie.\nIl 16 agosto 2010 Microsoft ha annunciato l'uscita di \"Age of Empires Online\", una versione gratuita online del celebre RTS sviluppato in collaborazione con Robot Entertainment e pensato per essere giocato sulla piattaforma Games for Windows LIVE. L'ambientazione sar\u00e0 di nuovo quella delle civilt\u00e0 antiche che ha reso celebre il primo capitolo della serie. Tuttavia seppure il gameplay sembra non essere stato rivoluzionato nella sua forma, si nota un radicale cambiamento nella presentazione grafica del gioco che presenta ora l'ambiente, le strutture e i personaggi in una veste simile ad un cartone animato e lievemente caricaturale.\nNel 2013 esce la versione rimasterizzata in alta definizione di \"Age of Empires II\", insieme a una nuova espansione ufficiale, \"The Forgotten\". Precedentemente la stessa espansione era disponibile come mod non ufficiale del gioco originale, denominata \"Forgotten Empires\". Seguiranno altre due espansioni, \"The African Kingdoms\" nel 2015 e \"Rise of the Rajas\" nel 2016.\nIl 21 agosto 2017, dopo pi\u00f9 di 10 anni dall'uscita dell'ultimo aggiornamento ufficiale (relativo ad \" - The Asian Dynasties\"), in occasione del Gamescom di Colonia, Microsoft ha annunciato che \u00e8 in lavorazione il quarto capitolo della saga, \"Age of Empires IV\", pubblicando anche un video che per\u00f2 nulla svela sulla futura ambientazione del gioco, n\u00e9 sulla sua possibile data di uscita. Alla fine del video compare il logo \"Microsoft Windows 10\", suggerendo che il gioco possa uscire solo per questa versione del sistema operativo.\nNella stessa occasione \u00e8 anche stata annunciata, a partire dal 19 ottobre 2017, l'uscita di \"Age of Empires: Definitive Edition\" per tutti e tre i capitoli della saga. In particolare, si tratta degli stessi giochi resi famosi ai tempi delle rispettive uscite, ma con una grafica riadattata (upscaling) per le maggiori risoluzioni disponibili oggigiorno e una colonna sonora completamente rimasterizzata. Il 14 ottobre 2017, a soli 5 giorni dalla data prevista, un comunicato Microsoft pospone a data da definirsi l'uscita del primo capitolo, motivando la scelta con la necessit\u00e0 di un maggiore approfondimento e attenzioni riguardo al funzionamento del gioco stesso.\nIl 20 febbraio 2018 esce il primo capitolo di \"Age of Empires: Definitive Edition\". Dopo pi\u00f9 di un anno, il 9 giugno 2019 viene annunciata l'uscita anche \"Age of Empires II: Definitive Edition\". Il gioco \u00e8 uscito 14 novembre successivo; lo stesso giorno viene rivelata l'ambientazione medievale di \"Age of Empires IV\" con un nuovo trailer.\nIl 27 agosto 2020 viene diffuso il trailer di \"Age of Empires III: Definitive Edition\", a tre anni dal suo annuncio. Il gioco uscir\u00e0 il 15 ottobre successivo.\nIl 10 aprile 2021 viene mostrata un'anteprima di \"Age of Empires IV\". Il gioco \u00e8 uscito il 28 ottobre successivo."}
{"id": "2018662", "revid": "117281164", "url": "https://it.wikipedia.org/wiki?curid=2018662", "title": "A Hot Night in Paris", "text": "A Hot Night in Paris \u00e8 l'unico album della The Phil Collins Big Band pubblicato dalla Atlantic Records nel 1999, in cui vengono reinterpretati in chiave jazz vecchi successi solisti e dei Genesis, ex band di Phil Collins qui nelle vesti di batterista e solo raramente di cantante."}
{"id": "2018665", "revid": "123079313", "url": "https://it.wikipedia.org/wiki?curid=2018665", "title": "Coppa panamericana di pallavolo maschile 2006", "text": "La I Coppa panamericana di pallavolo maschile si svolse a Tijuana e Mexicali, in Messico, dal 5 all'11 giugno 2006. Al torneo parteciparono 7 squadre nazionali nordamericane e la vittoria finale and\u00f2 per la prima volta agli Stati Uniti, i quali si qualificarono di diritto alla Coppa America 2007, insieme alla Repubblica Dominicana e al Canada, rispettivamente seconda e terza classificata.\nPodio.\nCampione.\nStati Uniti(Primo titolo)\nSecondo posto.\nRepubblica Dominicana\nTerzo posto.\nCanada"}
{"id": "2018668", "revid": "716642", "url": "https://it.wikipedia.org/wiki?curid=2018668", "title": "Corporaci\u00f3n Social Deportiva y Cultural de Pereira", "text": "Il Corporaci\u00f3n Social Deportiva y Cultural de Pereira, conosciuto come Deportivo Pereira \u00e8 una societ\u00e0 calcistica colombiana, con sede a Pereira. Milita nella Copa Mustang, la massima serie del calcio colombiano.\nStoria.\nFondato il 12 febbraio 1944, non ha mai vinto titoli nazionali.\nRosa 2021.\n\"Aggiornata al 31 gennaio 2021\""}
{"id": "2018672", "revid": "466539", "url": "https://it.wikipedia.org/wiki?curid=2018672", "title": "Wilmington (Carolina del Nord)", "text": "Wilmington \u00e8 una citt\u00e0 degli Stati Uniti d'America, capoluogo della contea di New Hanover, nella Carolina del Nord. Secondo il censimento del 2000 la citt\u00e0 aveva abitanti passati nel 2010 a . Wilmington \u00e8 la citt\u00e0 principale della Wilmington Metropolitan Statistical Area, un'area metropolitana corrispondente alle contee di New Hanover, Brunswick e Pender nella parte sud-orientale dello stato della Carolina del Nord che, stime del 1\u00ba luglio 2007, conta abitanti. La citt\u00e0 fu chiamata cos\u00ec in onore di Spencer Compton, I conte di Wilmington, Primo ministro inglese durante il regno di Giorgio II.\nGeografia fisica.\nSecondo lo United States Census Bureau la citt\u00e0 occupa un'area di . Il 98,84 % () \u00e8 occupata da terreno mentre l'1,16 % () da acque interne.\nOriginariamente Wilmington fu fondata sulle rive del Cape Fear River e una delle attrazioni turistiche principali \u00e8 lo storico lungofiume che misura circa un miglio. Il National Trust for Historic Preservation ha nominato la citt\u00e0 una delle \"Dozen Distinctive Destinations 2008\" (it. \"Dodici mete caratteristiche del 2008\").\nNel 2003 la citt\u00e0 ricevette dal Congresso il titolo di \"Coast Guard City\" (it. \"Citt\u00e0 della Guardia Costiera\") dato che Wilmington \u00e8 il porto in cui \u00e8 ormeggiata la \"USCGC Diligence\", lancia armata a medio raggio della United States Coast Guard.\nIn questa citt\u00e0 \u00e8 cresciuto il famoso cestista Michael Jordan. Sempre in questa citt\u00e0, a causa di un tragico incidente, vi mor\u00ec l'attore Brandon Lee, figlio del noto attore e artista marziale Bruce Lee.\nLumberton, la citt\u00e0 in cui sono ambientate le vicende del noir \"Velluto blu\" (1986) di David Lynch \u00e8 Wilmington. Lumberton \u00e8 anche il nome di un'altra citt\u00e0 della Carolina del Nord.\nWilmington \u00e8 molto famosa per gli appassionati di Teen drama, in quanto ha fatto da sfondo alle vite dei ragazzi di \"Dawson's Creek\" e \"One Tree Hill\", che sono stati girati interamente in questa citt\u00e0, nel primo caso aveva il nome immaginario di \"Capeside\" e nel secondo di \"Tree Hill\". Dal 2011, viene girato Hart of Dixie, il nome fittizio \u00e8 \"Bluebell\"\nStoria.\nWilmington \u00e8 rimasta coinvolta in tre importanti avvenimenti della storia americana: la guerra d'indipendenza, la guerra civile e il massacro di Wilmington.\nIl 27 febbraio del 1776 le truppe lealiste inviate da Boston per occupare la Carolina del Nord furono intercettate dai miliziani nella localit\u00e0 di Moore's Creek Bridge, nei pressi dell'odierna citt\u00e0. Qui furono sconfitti e il tentativo di occupazione venne respinto.\nNella guerra di secessione americana il porto della citt\u00e0 fu un'importante roccaforte confederata. Solo nel febbraio del 1865, con la caduta di \"Fort Fisher\", le forze dell'Unione conquistarono la citt\u00e0.\nNel novembre del 1898 a Wilmington si verific\u00f2 uno dei pi\u00f9 gravi episodi di violenza razzista organizzata contro gli afroamericani.\nDopo una campagna tesa a istigare la violenza durata settimane, una folla di bianchi incendi\u00f2 la sede del giornale \"The Daily Record,\" il cui direttore aveva osato scrivere che, in alcuni casi, le relazioni fisiche tra donne bianche e uomini neri potevano essere basate sul consenso. Le violenze continuarono con il linciaggio di 60 abitanti di colore (alcune fonti indicano 300 morti) della parte settentrionale della citt\u00e0, mentre molte famiglie furono costrette ad abbandonare la zona per sempre.\nLa folla armata, caso unico nella storia degli Stati Uniti post Guerra Civile, costrinse prima alla fuga e poi alle dimissioni il sindaco del Partito Repubblicano che aveva insediato una giunta multirazziale, sostituendolo con Alfred Moore Waddell un suprematista bianco del Partito Democratico che aveva combattuto per la Confederazione.\nLa questione ebbe molto risalto perch\u00e9 avvenne in quella che all'epoca era la maggiore citt\u00e0 della Carolina del Nord, orientando cos\u00ec l'intero stato verso un cambiamento dei flussi elettorali in favore dei Democratici. Uno degli organizzatori della rivolta - Charles Brantley Aycock nel 1901 sarebbe diventato il 50\u00ba Governatore dello Stato e avrebbe pubblicamente difeso il massacro in quanto \u00abnecessario per mantenere la pace\u00bb.\nIn realt\u00e0 ci\u00f2 che avvenne a Wilmington ebbe effetti di lungo periodo sull'esercizio del diritto di voto da parte della locale comunit\u00e0 afroamericana: nel 1896 cittadini di colore erano iscritti nelle liste elettorali, nel 1902 il loro numero era sceso a \nAmministrazione.\nGemellaggi.\nWilmington \u00e8 gemellata con le seguenti citt\u00e0:"}
{"id": "2018673", "revid": "179980", "url": "https://it.wikipedia.org/wiki?curid=2018673", "title": "Deportivo Pereira", "text": ""}
{"id": "2018675", "revid": "1543377", "url": "https://it.wikipedia.org/wiki?curid=2018675", "title": "Gerdshagen", "text": "Gerdshagen \u00e8 un comune di 589 abitanti del Brandeburgo, in Germania.\nAppartiene al circondario del Prignitz ed \u00e8 parte dell'Amt Meyenburg.\nSuddivisione amministrativa.\nIl territorio comunale comprende 4 centri abitati, nessuno dei quali possiede per\u00f2 il titolo ufficiale di frazione:"}
{"id": "2018677", "revid": "287204", "url": "https://it.wikipedia.org/wiki?curid=2018677", "title": "Canaletto (disambigua)", "text": ""}
{"id": "2018680", "revid": "1632387", "url": "https://it.wikipedia.org/wiki?curid=2018680", "title": "Joshua (gruppo musicale)", "text": "I Joshua sono stati un gruppo heavy metal cristiano, formato a Los Angeles nel 1980.\nStoria.\nDi origini greche, Joshua Perahia pass\u00f2 gran parte della sua giovent\u00f9 studiando per la qualifica di dottore alla University of California di Los Angeles. Inizi\u00f2 a dedicarsi allo studio della chitarra all'et\u00e0 di 12 anni per puro divertimento, formando la sua prima band, i Blind Owl, nel 1977, periodo nel quale cominci\u00f2 a dedicarsi pienamente alla musica.\nLa band di Los Angeles venne fondata nel 1980 da Joshua, a volte citato come uno dei chitarristi pi\u00f9 veloci al mondo. Il gruppo, originariamente fondato come progetto solista del chitarrista, era composto da Stephan Fontaine alla voce, il bassista Marlon Hawk, il batterista Tony Zaccaglini e Donnie Gougeon alle tastiere. La band di Joshua suonava regolarmente attorno al circuito della California, spesso apparendo assieme ad altri noti gruppi come Ratt, Quiet Riot, Rough Cutt, Black 'N Blue. Nel 1982 il chitarrista pubblic\u00f2 il primo full-length come solista, dal titolo di \"The Hand Is Quicker Than the Eye\", per la Enigma Records. Dal disco venne estratta la hit \"November is Going Away\", trasmessa a ruota dalle radio locali, ottenendo un elevato successo anche in Giappone, tanto che il Burrn! Magazine, uno dei giornali dedicati al rock pi\u00f9 noti nel Sol Levante, recens\u00ec positivamente il lavoro, e Perahia venne citato da alcuni come \"il chitarrista pi\u00f9 veloce al mondo\". Anche il giornale Kerrang! lo vot\u00f2 come \"chitarrista dell'anno\" nel 1982.\nFu solo in seguito che Perahia decise di rivoluzionare la formazione cambiando il nome della band in Joshua. Fontaine successivamente fond\u00f2 i Ringleader e in seguito fronteggi\u00f2 i leggendari Uriah Heep in occasione di un tour statunitense, non avendo per\u00f2 mai l'occasione di registrare con il gruppo abbandonando prematuramente. In vista del prossimo album, Perahia assembl\u00f2 una nuova formazione, questa volta con Jeff Fenholt dietro il microfono. Fenholt aveva registrato nel 1980 del materiale irrealizzato con gli Armageddon, una band fondata dall'ex cantante degli Yardbirds Keith Relf. In seguito, nel 1984, Fenholt aveva preso parte alla formazione dei Terrified, gruppo capeggiato dal batterista Bobby Rondinelli, rinomato musicista con alle spalle un periodo nei Rainbow. Fenholt per\u00f2 abbandon\u00f2 presto questa formazione senza registrare alcun materiale, per reggiungere i Black Sabbath nel 1985 a sostituzione di David Donato. Il cantante rimase nei Sabbath per 7 mesi, ed in seguito, neanche un anno dopo la sua dipartita, quando questi pubblicarono \"Seventh Star\", Fenholt sostenne di aver partecipato alle registrazioni dell'album, pur non essendone stato accreditato. In effetti con Fenholt era stata incisa nel 1985 una demo intitolata \"Star of India\", le cui parti saranno in seguito utilizzate per comporre la title-track. La formazione dei Joshua venne completata dal chitarrista Ken Tamplin, curiosamente, cugino di Sammy Hagar, ex cantante dei Montrose, e all'epoca nei Van Halen.\nNel 1985 i Joshua riuscirono ad ottenere un contratto con la Polydor Records negli Stati Uniti con cui pubblicarono il primo disco \"Surrender\" nel 1986. Ancora una volta, il lavoro del chitarrista venne ben accolto dalla critica, che non solo elogi\u00f2 la sua padronanza dello strumento, ma anche il songwriting e le liriche. Tuttavia, dopo la realizzazione del debutto, Perahia sciolse la formazione. La RCA Records si dimostr\u00f2 interessata al talentuoso musicista, e nel 1988, dopo aver firmato per l'etichetta, inizi\u00f2 a lavorare al nuovo disco sotto la produzione del noto Dieter Dierks (Scorpions, Accept, Twisted Sister). La nuova formazione della band venne formata nel 1987 ed era ora composta da Rob Rock, cantante con alle spalle un'esperienza nel supergruppo M.A.R.S., e da poco cantante degli Impellitteri, Greg Shultz alle tastiere, Emil Lech Brando (ex Sound Barrier) al basso e Tim Gehrt (ex Streets) dietro i tamburi. Gli ex membri dei Joshua Tamplin, Robinson e Galetta formarono la christian metal band Shout nel primo 1988. Nel 1988 i Joshua diedero cos\u00ec alla luce \"Intense Defense\", per molti critici uno dei migliori album melodic metal di tutti i tempi. Il gruppo cerc\u00f2 in tutti i modi di sfondare nel mercato mainstream americano, ma sfortunatamente non godette del supporto dell'etichetta negli Stati Uniti, ottenendo successo solo in Europa e Asia, e guadagnando 11 dischi d'oro fuori dagli States. Seguirono tour in Europa per il supporto del disco, suonando nelle arene di fronte a 40\u00a0000. La formazione di \"Intense Defense\" ebbe breve durata, infatti nel 1989 Bob Rock entr\u00f2 nei Driver protando con s\u00e9 Letch Brando e Schultz.\nQuindi Perahia form\u00f2 una nuova band chiamata Jaguar con il singer Robin Kyle Bassuri con cui registr\u00f2 alcune demo, ma il progetto sfum\u00f2 poco dopo. Il chitarrista nel 1992 diede vita ad un altro gruppo chiamato Mpire con Joey Rochrich (basso) ed Eric Stoskopf (batteria). Realizzarono nel 1995 il disco \"Chapter One\" per la Long Island Records in Giappone ed Europa, ma non negli States. Poco dopo la pubblicazione del disco, la label end\u00f2 in bancarotta. Nel 1998, Joshua riform\u00f2 gli MPire con Joey Rochrich ed Eric Stoskopf, questa volta tornando ad essere accreditato come progetto solista. Il gruppo pubblic\u00f2 il disco \"Something to Say\" con il produttore Keith Olsen (Scorpions, Heart, Carlos Santana) senza cantante, cos\u00ec Keith chiese al suo amico, ex membro della band di Santana Alex Ligertwood, di partecipare al disco. Keith port\u00f2 con s\u00e9 anche Jason Scheff (bassista dei Chicago) come corista ed il tastierista di Santana Richard Baker."}
{"id": "2018681", "revid": "118031", "url": "https://it.wikipedia.org/wiki?curid=2018681", "title": "Robert Morrow", "text": ""}
{"id": "2018683", "revid": "289247", "url": "https://it.wikipedia.org/wiki?curid=2018683", "title": "Jugoslovensko Ratno Vazduhoplovstvo i Protiv Vazdu\u0161na Odbrana FRJ/SCG", "text": ""}
{"id": "2018686", "revid": "729019", "url": "https://it.wikipedia.org/wiki?curid=2018686", "title": "Cellula di Cajal-Retzius", "text": "Le cellule di Cajal-Retzius sono neuroni particolari che si trovano principalmente nella zona marginale della corteccia cerebrale.\nI primi che hanno descritto queste cellule sono stati l'istologo spagnolo Santiago Ram\u00f3n y Cajal e lo scienziato svedese Gustaf Retzius.\nLe cellule sintetizzano e secernono la glicoproteina relina, che \u00e8 la principale responsabile delle migrazioni corrette dei neuroni corticali. Si sa che la relina si accumula nel plesso assonale delle cellule di Cajal-Retzius, in cisterne assonali sferiche chiamate \"serbatoi assonali di relina\"."}
{"id": "2018689", "revid": "1305772", "url": "https://it.wikipedia.org/wiki?curid=2018689", "title": "Schieren", "text": ""}
{"id": "2018692", "revid": "123107430", "url": "https://it.wikipedia.org/wiki?curid=2018692", "title": "Alpi della Grande Sassi\u00e8re e del Rutor", "text": "Le Alpi della Grande Sassi\u00e8re e del Rutor (dette anche \"Alpi Graie Centrali\") sono una sottosezione delle Alpi Graie. Costituiscono la parte centrale delle Alpi Graie. In Italia interessano la Valle d'Aosta e, marginalmente, il Piemonte; in Francia si collocano nel dipartimento della Savoia. Prendono il nome dall'Aiguille de la Grande Sassi\u00e8re e dalla Testa del Rutor, le due vette pi\u00f9 importanti del gruppo.\nGeografia.\nConfinano:\nRuotando in senso orario i limiti geografici sono: Colle Galisia, fiume Is\u00e8re, Vallon des Chapieux, Vallon des Glaciers, Colle della Seigne, Val Veny, Courmayeur, fiume Dora Baltea, Valsavarenche, Colle del Nivolet, Colle Galisia.\nDefinizione.\nSecondo la SOIUSA le Alpi della Grande Sassi\u00e8re e del Rutor sono una \"sottosezione\" delle Alpi Graie.\nSecondo altre definizioni pi\u00f9 tradizionali insieme alle Alpi di Lanzo e dell'Alta Moriana costituivano il \"gruppo centrale\" delle Alpi Graie.\nSuddivisione.\nSecondo la SOIUSA le Alpi della Grande Sassi\u00e8re e del Rutor sono a loro volta suddivise in due supergruppi, quattro gruppi e nove sottogruppi:\nIl supergruppo Catena Grande Sassi\u00e8re-Tsanteleina raccoglie le montagne nella parte sud-est; la Catena Rutor-L\u00e9chaud quelle nella parte nord-ovest. La Valgrisenche, il \"Col du Mont\" ed il \"Vallon de Mercuel\" dividono i due supergruppi.\nVette.\nLe vette principali delle Alpi della Grande Sassi\u00e8re e del Rutor sono:\nRifugi.\nPer favorire l'escursionismo e la salita alle vette intorno alle Alpi della Grande Sassi\u00e8re e del Rutor sono costruiti alcuni rifugi:"}
{"id": "2018693", "revid": "1442080", "url": "https://it.wikipedia.org/wiki?curid=2018693", "title": "Gabriel Calder\u00f3n", "text": "Carriera.\nClub.\nCalder\u00f3n ha giocato in molte squadre argentine, incluse Racing Club Avellaneda e Independiente. In Europa, ha giocato nel Betis e Paris Saint-Germain.\nNazionale.\nHa fatto parte dell' che ha vinto il campionato mondiale di calcio Under-20 nel 1979. Ha giocato anche nel e nel .\nAllenatore.\nDopo il ritiro, \u00e8 stato per un breve periodo un commentatore sportivo, ma successivamente ha scelto di diventare un allenatore. Ha allenato anche due sue ex squadre da calciatore: il Caen e il Losanna.\nCalder\u00f3n ha guidato l' dalla fine del 2004 e l'ha guidata nelle qualificazioni per il . Nella partita decisiva, l'Arabia Saudita ha sconfitto l' per 3 a 0.\nNonostante questo, \u00e8 stato licenziato dalla federazione nel 2005, che \u00e8 rimasta insoddisfatta delle prestazioni della Nazionale saudita nel corso di un torneo continentale. \u00c8 stato sostituito da Marcos Paquet\u00e1.\nIl 9 aprile 2007 \u00e8 stato nominato allenatore dell'. Successivamente ha allenato l'Al-Ittihad.\nIl 19 gennaio 2014 \u00e8 stato nominato, per tre mesi, nuovo tecnico della prima squadra del Betis, prendendo il posto di Juan Carlos Garrido, esonerato dopo aver guidato il Betis in 6 gare (5 di campionato e una di Coppa del Re)."}
{"id": "2018694", "revid": "287204", "url": "https://it.wikipedia.org/wiki?curid=2018694", "title": "Gabriel Calderon", "text": ""}
{"id": "2018695", "revid": "174925", "url": "https://it.wikipedia.org/wiki?curid=2018695", "title": "Gerard Terborch", "text": ""}
{"id": "2018696", "revid": "125724498", "url": "https://it.wikipedia.org/wiki?curid=2018696", "title": "The Pacific", "text": "The Pacific \u00e8 una miniserie televisiva statunitense di genere bellico prodotta da Steven Spielberg e Tom Hanks, insieme al network HBO e alle case di produzione Seven Network Australia e DreamWorks. Nella versione originale la voce narrante \u00e8 quella di Tom Hanks (doppiata in italiano da uno dei suoi doppiatori abituali, Roberto Chevalier), che apre ogni puntata insieme alle parole di testimonianza di alcuni sopravvissuti e ad immagini di repertorio.\n\"The Pacific\", anch'esso incentrato su fatti di cronaca realmente accaduti, si differenzia dalla miniserie \"Band of Brothers - Fratelli al fronte\", anch'essa prodotta da Steven Spielberg e Tom Hanks, in quanto incentrata sugli avvenimenti della guerra del Pacifico, anzich\u00e9 sullo scenario europeo.\nTrama.\nIl 7 dicembre 1941 la base navale di Pearl Harbor viene attaccata dalle forze militari nipponiche, causando di conseguenza l'intervento americano nella seconda guerra mondiale. Il tenente colonnello Lewis \"Chesty\" Puller tiene un discorso ai Marines del suo battaglione e annuncia loro che combatteranno la guerra sul fronte del Pacifico, dove l'Impero giapponese sta ottenendo numerose vittorie. La 1\u00aa Divisione Marines, di cui fanno parte tra gli altri i marines John Basilone e Robert Leckie, viene quindi mandata sull'isola di Guadalcanal, un luogo fino a poco tempo prima sconosciuto. Nel frattempo negli Stati Uniti Eugene Sledge, che non aveva potuto arruolarsi prima per un soffio al cuore, inizia l'addestramento nel Corpo dei Marines.\nProduzione.\nLa produzione della serie \u00e8 iniziata nell'agosto 2007 in Australia. \"The Pacific\" non vede la partecipazione di nessuno dei personaggi e degli attori di \"Band of Brothers\" ed \u00e8 basata principalmente sulle memorie di due marine: Eugene Sledge e Robert Leckie, autori rispettivamente di \"With the Old Breed\" e \"Helmet for My Pillow\". Altre fonti includono un altro libro di Sledge, \"China Marine\", e \"Red Blood, Black Sand\" di Chuck Tatum, un marine che combatt\u00e9 sotto il comando di John Basilone a Iwo Jima.\nLa colonna sonora \u00e8 stata composta da Hans Zimmer, Geoff Zanelli e Blake Neely. La sigla si intitola \"Honor\" e mostra un carboncino che disegna i ritratti dei personaggi della serie, che poi sfociano nei volti reali in azione.\nBudget.\nInizialmente il budget fissato per la produzione era di 100 milioni di dollari (120 milioni AUD$). La miniserie ha avuto per\u00f2 una spesa di 200 milioni di dollari australiani, di cui si stima che 134 milioni siano stati spesi in Australia. Si stima inoltre che possa essere la produzione televisiva pi\u00f9 costosa mai realizzata in Australia.. Il quotidiano australiano \"Herald Sun\" scrisse che la produzione port\u00f2 fino a 4000 posti di lavoro, generando 180 milioni di dollari per l'economia del paese.\nPuntate.\nLa miniserie, divisa in dieci puntate, \u00e8 stata trasmessa dal canale via cavo statunitense HBO dal 14 marzo al 16 maggio 2010, mentre in Italia \u00e8 stata trasmessa da Sky Cinema 1 dal 9 maggio al 6 giugno 2010. Dal 4 gennaio al 1\u00ba febbraio 2012 \u00e8 andata in onda su Rete 4.\nRiconoscimenti.\n\"The Pacific\" ha ricevuto 23 candidature agli Emmy Award 2010, vincendo 8 premi, tra cui quello per la miglior miniserie."}
{"id": "2018697", "revid": "188323", "url": "https://it.wikipedia.org/wiki?curid=2018697", "title": "Honda Hornet 250", "text": ""}
{"id": "2018698", "revid": "188323", "url": "https://it.wikipedia.org/wiki?curid=2018698", "title": "Honda Hornet 900", "text": ""}
{"id": "2018700", "revid": "188323", "url": "https://it.wikipedia.org/wiki?curid=2018700", "title": "Honda Hornet 600", "text": ""}
{"id": "2018701", "revid": "97701", "url": "https://it.wikipedia.org/wiki?curid=2018701", "title": "Eccidio di Tenerano", "text": ""}
{"id": "2018702", "revid": "6923", "url": "https://it.wikipedia.org/wiki?curid=2018702", "title": "Boyac\u00e1 Chic\u00f3 F\u00fatbol Club", "text": "Il Boyac\u00e1 Chic\u00f3 F\u00fatbol Club \u00e8 una societ\u00e0 calcistica colombiana, con sede a Tunja. Milita nella Categor\u00eda Primera A, la massima serie del campionato colombiano di calcio.\nStoria.\nFondato il 26 marzo 2002, ha vinto il titolo nazionale colombiano di Apertura 2008."}
{"id": "2018703", "revid": "149727", "url": "https://it.wikipedia.org/wiki?curid=2018703", "title": "Giesenhagen", "text": ""}
{"id": "2018704", "revid": "149727", "url": "https://it.wikipedia.org/wiki?curid=2018704", "title": "Rapshagen", "text": ""}
{"id": "2018706", "revid": "97701", "url": "https://it.wikipedia.org/wiki?curid=2018706", "title": "Strage di Tenerano", "text": ""}
{"id": "2018707", "revid": "149727", "url": "https://it.wikipedia.org/wiki?curid=2018707", "title": "Struck", "text": ""}
{"id": "2018709", "revid": "1008732", "url": "https://it.wikipedia.org/wiki?curid=2018709", "title": "Scott Joseph Kelly", "text": "\u00c8 il fratello gemello di Mark Kelly, anch'egli astronauta NASA.\nHa conseguito il bachelor in ingegneria elettrica presso l'Accademia statunitense della Marina Mercantile nel 1987 e un master in sistemi aeronautici nell'Universit\u00e0 del Tennessee nel 1996.\nCarriera militare.\nNel luglio 1989 \u00e8 stato assegnato alla Fighter Squadron 101 in Virginia per l'addestramento sugli aerei F-14 Tomcat. Dopo il completamento dell'addestramento, \u00e8 stato assegnato alla Fighter Squadron 143 dove ha partecipato ad operazioni nell'Atlantico settentrionale, nel Mar Mediterraneo, nel Mar Rosso e nel Golfo Persico a bordo della portaerei USS \"Dwight D. Eisenhower\".\nNel gennaio 1993 \u00e8 stato selezionato alla U.S. Naval Test Pilot School dove ha completato l'addestramento nel giugno 1994. In seguito ha lavorato come pilota di test nello Strike Aircraft Test Squadron e nel Naval Air Warfare Center nel Maryland, volando con gli F-14A/B/D, F/A-18A/B/C/D e KC-130F. Kelly \u00e8 stato uno dei primi piloti a volare con un F-14 dotato di sistemi sperimentali di controllo di volo digitali ed ha effettuato vari test.\nIn totale ha volato su pi\u00f9 di 30 diversi velivoli.\nCarriera NASA.\nNell'aprile 1996 \u00e8 stato selezionato dalla NASA e nell'agosto dello stesso anno ha iniziato l'addestramento al Johnson Space Center. Dopo il completamento, ha iniziato a lavorare nell'Astronaut Office Spacecraft Systems con compiti tecnici. Ha pilotato lo Space Shuttle durante la missione STS-103, e successivamente ha lavorato come direttore delle operazioni della NASA a Citt\u00e0 delle Stelle, in Russia. Ha fatto parte dell'equipaggio di riserva per l'Expedition 5. Kelly ha partecipato alla missione STS-118 come comandante.\nHa partecipato, inoltre, all'esperimento NEEMO 8.\nNel 2010 \u00e8 tornato nello spazio con una capsula Sojuz con la missione Sojuz TMA-01M, con la quale \u00e8 giunto sulla Stazione Spaziale Internazionale, facendo parte dell'Expedition 25 e successivamente dell'Expedition 26 nella quale ha avuto il ruolo di Comandante.\nNel 2012 Scott Joseph Kelly \u00e8 stato designato per la missione della durata di un anno nella Stazione Spaziale Internazionale assieme al cosmonauta russo Michail Kornienko, con partenza prevista per il 27 marzo 2015. Scott \u00e8 stato prescelto perch\u00e9 avendo un gemello, anch'egli astronauta, potranno essere studiati gli effetti della permanenza nello spazio sul corpo umano, soprattutto delle radiazioni a livello genetico, confrontando i parametri biologici di Scott a fine missione con quelli del fratello rimasto sulla terra.\nIl 16 ottobre 2015 ha battuto il record di permanenza nello spazio per un astronauta statunitense superando il collega Michael Fincke con 382 giorni passati al di fuori dell'atmosfera terrestre. Il 29 ottobre ha superato un altro record: quello del maggior numero di giorni consecutivi nello spazio. Da quando \u00e8 partito dal Cosmodromo di Bajkonur nel marzo 2015 ha infatti superato i 215 giorni consecutivi a bordo della Stazione Spaziale Internazionale; il precedente record era detenuto da Michael L\u00f3pez-Alegr\u00eda.\nIl 28 ottobre \u00e8 uscito dall'airlock della Stazione Spaziale Internazionale per la sua prima passeggiata spaziale della carriera insieme a Kjell Lindgren. L'attivit\u00e0 \u00e8 durata 7 ore e 16 minuti.\n\u00c8 atterrato nelle steppe del Kazakhistan il 1\u00ba marzo 2016 (ora di Houston) in una capsula Soyuz."}
{"id": "2018711", "revid": "174925", "url": "https://it.wikipedia.org/wiki?curid=2018711", "title": "Hendrick Terbruggen", "text": ""}
{"id": "2018714", "revid": "124676161", "url": "https://it.wikipedia.org/wiki?curid=2018714", "title": "Pal Zileri", "text": "Pal Zileri \u00e8 una azienda di abbigliamento italiana. Il brand, nato a Quinto Vicentino nel 1980, \u00e8 specializzato in capi di abbigliamento maschile con tradizione sartoriale e fa parte di Forall Confezioni S.p.A..\nStoria.\nIl marchio, prende il nome da Palazzo Zileri sito nel centro storico di Vicenza.\nNel 2014 Mayhoola Group, diventa socio di maggioranza dell'azienda e nel 2016 acquista interamente la societ\u00e0 Forall Confezioni S.p.A.\nProdotti principali.\nLa produzione dei capi Pal Zileri avviene all\u2019interno della fabbrica di Quinto Vicentino.\nLa collezione comprende pi\u00f9 categorie di abbigliamento e accessori, dal formale al casual (abiti, giacche, capispalla, maglieria, camicie, scarpe).\nDistribuzione.\nLa rete di distribuzione dell\u2019azienda include il flagship store di Milano, 32 negozi monomarca oltre a 500 negozi multimarca."}
{"id": "2018715", "revid": "70647", "url": "https://it.wikipedia.org/wiki?curid=2018715", "title": "Anonima Magnagati", "text": "LAnonima Magnagati \u00e8 un gruppo cabarettistico in lingua veneta, fondato nel 1974 a Vicenza e attivo dopo oltre quarant'anni, con decine di spettacoli dal vivo in tutto il Veneto ogni anno (oltre 1.300 spettacoli all'attivo fino al 2003), oltre a tourn\u00e9e all'estero, programmi televisivi e decine di collaborazioni artistiche.\nStoria.\nNato con il nome di Folk Studio 3 nel 1968 su iniziativa di tre amici (Antonio Ved\u00f9, Ferruccio Cavallin e Roberto Meneguzzo) inizialmente \u00e8 specializzato nella musica folk americana; al trio, nel 1971 si aggiunge Roberto Morello cantautore e cabarettista.\nL'anno successivo, su indicazione del maestro Bepi De Marzi, il quartetto incontra lo studioso di musica popolare Vere Pajola da cui riceve ed elabora un nuovo repertorio di canzoni popolari dell'Ottocento veneto che verr\u00e0 inciso nel loro primo disco che uscir\u00e0 nel 1973 con il nuovo nome della formazione: Anonima Magnagati.\nNel 1974, in seguito all'incontro con il regista Renato Stanisci, il gruppo inizia a lavorare anche su opere teatrali umoristiche debuttando con il primo spettacolo: \"Fesso chi regge\". \nNel 1984 Morello lascia il gruppo venendo sostituito da Pierandrea Barbujani.\nDa allora una lunga serie di produzioni teatrali (dal 1987 con la regia di Roberto Cuppone) e discografiche fanno diventare l'Anonima uno tra i pi\u00f9 conosciuti nel panorama dei gruppi teatrali veneti, promuovendo un teatro moderno fatto di ironia e che vede le sue radici nella tradizione del teatro dialettale veneto e della commedia dell'arte. Dal punto di vista musicale il quartetto compone ed esegue pezzi originali assieme a parodie di canzoni celebri in veneto. I temi degli spettacoli sono in genere tratti dall'attualit\u00e0, continuamente incrociata da richiami alle tradizioni popolari e con una riflessione di fondo costante sull'uso della lingua veneta, seppure presentata in chiave comica.\nNel febbraio 2015 festeggiano i primi 40 anni di attivit\u00e0 inaugurando il carnevale vicentino con uno spettacolo al teatro comunale. Purtroppo due mesi dopo, a seguito di una lunga malattia, muore Antonio Ved\u00f9.\nOpere.\nSpettacoli teatrali.\nElenco degli spettacoli teatrali"}
{"id": "2018720", "revid": "74801", "url": "https://it.wikipedia.org/wiki?curid=2018720", "title": "Mare mediterraneo (idrografia)", "text": "Un mare mediterraneo \u00e8 un tipo di mare interno. Rispetto a un generico mare interno, il mare mediterraneo si contraddistingue esclusivamente per il fatto di bagnare continenti o subcontinenti diversi.\nIl termine prende origine dal mare Mediterraneo, che ne \u00e8 il prototipo ed \u00e8 anche l'unico a essere riportato nelle carte geografiche: gli altri \"mari mediterranei\" sono citati solo nella letteratura specializzata di oceanografia, geologia o biologia.\nI mari mediterranei.\nI mari mediterranei della Terra sono i seguenti, elencati in ordine di grandezza: "}
{"id": "2018722", "revid": "1305772", "url": "https://it.wikipedia.org/wiki?curid=2018722", "title": "Testify", "text": "Testify (\"testimoniare\" in lingua inglese) pu\u00f2 riferirsi a:"}
{"id": "2018723", "revid": "56818", "url": "https://it.wikipedia.org/wiki?curid=2018723", "title": "Mare mediterraneo (idrografica)", "text": ""}
{"id": "2018726", "revid": "1543377", "url": "https://it.wikipedia.org/wiki?curid=2018726", "title": "Legendary (videogioco)", "text": "Legendary (precedentemente conosciuto come \"Legendary: The Box\") \u00e8 un videogioco sparatutto in prima persona sviluppato da Spark Unlimited e pubblicato negli Stati Uniti da Gamecock Media Group e nel Regno Unito da Atari. Il gioco, per le piattaforme PlayStation 3, Xbox 360 e Microsoft Windows, \u00e8 uscito ad ottobre 2008.\nModalit\u00e0 di gioco.\nIl gioco \u00e8 ambientato in tempi moderni in molte citt\u00e0, come New York City e Londra, cos\u00ec come posti non rivelati. Il protagonista \u00e8 un ladro professionista di nome Charles Deckard, che viene incaricato da una misteriosa organizzazione conosciuta come Ordine Oscuro di rubare un artefatto dal museo di New york che si scopre essere il leggendario vaso di Pandora. Ignorando la natura del vaso, Deckard lo apre, rilasciando dal suo interno tutti i tipi di creature mitologiche che si scatenano sul mondo, dando tuttavia a lui un potere noto come \"Il Segnante\" che gli d\u00e0 il potere di risolvere questa crisi. Deckard combatte insieme ad un gruppo di forze paramilitari detto Consiglio dei 98 per rimettere le cose a posto, mentre l'Ordine Oscuro cerca di acquisire il potere del Segnante e controllare le creature per conquistare il mondo. Con l'aiuto di Vivian Kane, ex agente dell'Ordine Oscuro, e di Lexington, Leader del Consiglio dei 98, Deckard riesce finalmente a fermare i diabolici piani dell'Ordine Oscuro.\nTrama.\nNel seminterrato di un museo di New York \u00e8 stato trasportato un misterioso vaso riesumato dai meandri della terra. \nCharles Deckard, un ladro di opere d'arte professionista, ha ricevuto l'incarico di introdursi all'interno del museo e rubare l'artefatto per conto di una misteriosa organizzazione, ma una volta giunto sul luogo lo apre accidentalmente e scopre cos\u00ec che si tratta del celebre Vaso di Pandora della mitologia greca, liberando le creature che si credeva fossero solo una leggenda. L'intera metropoli viene messa in ginocchio dai mostri e Deckard viene lasciato con un sigillo incastonato nella sua mano che gli dona particolari poteri. Con l'aiuto di una forza paramilitare clandestina nota come Consiglio dei 98, egli si ritrova a combattere per sigillare la porta tra la realt\u00e0 e il mito ed impedire la caduta della civilt\u00e0 umana. \nAccoglienza.\n\"Legendary\" \u00e8 stato giudicato piuttosto negativamente dalla critica, con recensioni che spaziano dal 3.5/10 di GameSpot e dal 2.5/10 di IGN.com. Una delle poche recensioni favorevoli \u00e8 quella della rivista statunitense Official Xbox Magazine, che lo ha giudicato con un 7,5 su 10."}
{"id": "2018729", "revid": "438678", "url": "https://it.wikipedia.org/wiki?curid=2018729", "title": "Best of Vol. 2", "text": ""}
{"id": "2018730", "revid": "1971044", "url": "https://it.wikipedia.org/wiki?curid=2018730", "title": "Bishara al-Khuri", "text": "Biografia.\nNacque da una famiglia maronita. \nFu primo ministro durante il protettorato francese del Grande Libano dal 5 maggio 1927 al 10 agosto 1928 e dal 9 maggio all'11 ottobre 1929.\n\u00c8 stato presidente del Grande Libano dal 21 settembre 1943 all'11 novembre 1943 e primo presidente della Repubblica libanese dal 22 novembre 1943 al 18 settembre 1952. Per 11 giorni, dall'11 al 22 novembre 1943, fu imprigionato nel castello di Rashaya con Camille Chamoun, Riyad al-Sulh, Pierre Gemayel e altri indipendentisti in seguito all'arresto da parte delle Forces fran\u00e7aises libres. La loro liberazione il 22 novembre 1943 divenne il giorno dell'indipendenza del Libano.\nNel 1943, cre\u00f2 il partito del Blocco Costituzionale (), guidato in seguito da Michel al-Khuri dopo la sua morte nel 1964.\nBishara al-Khuri \u00e8 ricordato per aver dato vita, assieme ad altri esponenti cristiani e musulmani, al cosiddetto Patto Nazionale nel 1943: un accordo tra cristiani e musulmani libanesi per gestire politicamente il Paese e che, bench\u00e9 assente nella Costituzione libanese fino agli Accordi di Ta'if del 1989, ha regolato i delicatissimi equilibri tra le numerose confessioni religiose del paese.\nIn base ad esso di concord\u00f2 che nei futuri parlamenti repubblicani, all'interno dei confini determinati in periodo mandatario (escludendo quindi qualsiasi riferimento ai progetti di Grande Siria preconizzati dai musulmani), ci sarebbero stati sei deputati cristiani ogni cinque musulmani, basandosi per questo sul censimento del 1932, prima che questa proporzione fosse per\u00f2 modificata, riconoscendo un quasi perfetto equilibrio tra i due principali credo religiosi in Libano.\nLe tre cariche istituzionali pi\u00f9 importanti del Paese (Presidente della Repubblica, Primo ministro e Presidente del parlamento) sarebbero state appannaggio rispettivamente dei cristiani maroniti, dei musulmani sunniti e dei musulmani sciiti.\nA lui si deve la fondazione dell'Universit\u00e0 Libanese."}
{"id": "2018731", "revid": "712828", "url": "https://it.wikipedia.org/wiki?curid=2018731", "title": "Undici Supernove", "text": ""}
{"id": "2018735", "revid": "709565", "url": "https://it.wikipedia.org/wiki?curid=2018735", "title": "Wundarr", "text": "Wundarr, successivamente noto anche come Acquario (\"Aquarian\"), \u00e8 un personaggio dei fumetti creato da Steve Gerber (testi) e Val Mayerik (disegni), pubblicato dalla Marvel Comics. La sua prima apparizione \u00e8 in \"Adventure into Fear\" n. 17 (ottobre 1973). Il personaggio \u00e8 chiaramente una parodia del noto eroe della compagnia rivale, la DC Comics, Superman.\nBiografia del personaggio.\nPrimi anni.\nSul lontano pianeta \"Dakkam\", popolato da una razza umanoide fisicamente simile a quella umana, uno scienziato di nome Hektu scopre che il sole di quel sistema solare stava per diventare una nova, condannando cos\u00ec il suo mondo alla distruzione. Dopo aver tentato invano di convincere il consiglio scientifico Hektu e sua moglie Soja, nel disperato tentativo di salvare il figlio Wundarr lo mettono in animazione sospesa dentro un razzo e lo spediscono nello spazio, verso un pianeta capace di accoglierlo. Anche la coppia tenta di fuggire ma \u00e8 catturata dalla Forza di Sicurezza Interna di Dakkam, e al fine di evitare il panico tra la popolazione sono uccisi. Ironicamente, le previsoni di Hektu si rivelano infondate e il pianeta Dakkam esiste ancora.\nNel 1951 il razzo di Wundarr \u00e8 attratto dalla gravit\u00e0 terrestre, e mentre passa intorno alla sua orbita, attraversa uno strato di raggi cosmici che mandano in tilt il sistema sistema di navigazione del mezzo e lo fanno precipitare nei mari delle isole di Everglades, in Florida. La struttura fisica di Wundarr \u00e8 per\u00f2 stata modificata donandogli delle capacit\u00e0 fisiche superumane. Wundarr resta dentro il razzo per diversi anni, crescendo senza il minimo contatto con il mondo esterno fino a raggiungere la maturit\u00e0 fisica (anche se il suo carattere resta quello di un bambino). Dopo diversi anni Wundarr viene liberato dalla sua dimora per un intervento involontario dell'Uomo Cosa (\"Man-Thing\"), e poich\u00e9 questa \u00e8 la prima creatura che l'alieno incontra arriva a scambiarla addirittura per la madre, inoltre Wundarr scopr\u00ec presto di possedere una forza sovrumana e con essa riesce a sconfiggere l'Uomo-Cosa, dopo che questi l'aveva respinto. La creatura ritorn\u00f2 cos\u00ec in fondo al mare e Wundarr, comprendendo il suo sbaglio, lasci\u00f2 le Everglades.\nOltre a possedere una forza straordinaria, Wundarr \u00e8 capace di effettuare dei lunghi salti e tramite questi arriva fino alla base del \"Dottor Hydro\", dove Namor e Namorita stavano tentando di trovare una cura per gli Anfibiani, degli umani trasformati dallo stesso Dottor Hydro. Subito Namor sospetta che Wundarr possa avere delle cattive intenzioni e riesce a farlo allontanare dall'isola. Nel frattempo su Dakkam, i due ufficiali dell'esercito inviano sulla terra un robot per eliminarlo, temendo che un giorno Wundarr possa vendicare la morte dei genitori. Wundarr nel suo vagabondare, infine arriva a New York dove durante il suo atterraggio nel mezzo del traffico cittadino viene ferito. L'alieno reagisce con rabbia rompendo tutto quello che lo circonda e gettando in aria le autovetture, attirando l'attenzione della Cosa dei Fantastici Quattro che tenta di fermarlo. Wundarr per\u00f2 non sapeva di essere stato seguito da Namor e da sua cugina che tentarono di fermare lo scontro, ma finendo solo per scontrarsi con la Cosa, ed \u00e8 in quel momento che il robot assassino attacca Wundarr, che per\u00f2 fin\u00ec per essere distrutto dalla Cosa e da Namor. I due alieni fuggirono. Wundarr fu trasportato dalla Cosa al quartier generale dei Fantastici Quattro dove Reed Richards riscontr\u00f2 che l'alieno aveva una grande intelligenza ma le sue conoscenze erano quelle di un bambino, e dopo aver determinato l'origine della natura dei suoi poteri gli cre\u00f2 un uniforme per disperdere le energie assorbite. In seguito Wundarr fu affidato alle cure della Cosa e di Namorita che divennero i suoi tutori ufficiali, tanto che la Cosa ricevette il soprannome di \"Zio Ben\".\nAcquario.\nDopo alcuni mesi l'extra-terrestre fu catturato dal Progetto Pegasus che era interessato ai suoi poteri e voleva studiare le sue capacit\u00e0. Nel corso di questi test i capi del progetto decisero di utilizzare le sue capacit\u00e0 di assorbimento dell'energia per testare il Cubo Cosmico, un oggetto dotato di un grande potere cosmico. Ma le energie del Cubo sovraccaricarono Wundarr, provocandogli un profondo trauma fisico e mentale che lo ridusse in coma (anche se le sue capacit\u00e0 di assorbimento energetico rimasero intatte). Settimane dopo la struttura cellulare di Wundarr fu modificata, sviluppando ulteriormente le sue capacit\u00e0 fisiche e mentali, e trasformando i suoi poteri di assorbimento in un campo entropico capace di annullare ogni forma d'energia. Inoltre la sua breve esperienza con il Cubo Cosmico gli confer\u00ec una vasta conoscenza e una piena maturit\u00e0 mentale. Svegliatosi infine dal suo coma e scoperti i suoi nuovi poteri Wundarr decide di usare il nome di Acquario, e con questa nuova identit\u00e0 e questi poteri aiuta la Cosa e i suoi alleati Giant Man (Bill Foster), Quasar (Wendell Vaughn) e Thundra contro Nth Man che viene sconfitto. Successivamente comunica al suo zio acquisito la sua intenzione di girare il mondo per portare pace e conoscenza al genere umano e per un certo periodo diventa il leader della setta dei Bambini dell'Acqua, che attendevano l'arrivo di un Messia celeste.\nPoco dopo Acquario fu usato dal Cubo Cosmico come incubatrice prima di sviluppare una propria coscienza. Riprendendo i suoi vagabondaggi attraverso il mondo Wundarr arriva in California dove \u00e8 scambiato per un nuovo guru New Age, ma \u00e8 qui che \u00e8 attaccato da Quantum che riesce a sconfiggere con l'aiuto del suo amico Quasar. In quest'occasione Acquario riesce anche ad apprendere le sue vere origini ma non ha nessuna voglia di ritornare sul suo pianeta natale. Durante la Crociate dell'Infinito affronta nuovamente Quantum che riesce a controllarlo e a farlo combattere contro i Vendicatori della Costa Ovest, ma grazie all'aiuto della \"Dea\" riesce a liberarsi dal controllo mentale, ritrovare la sua vera personalit\u00e0 e sconfiggere Quantum con l'aiuto dei Vendicatori.\nRecentemente Wundarr \u00e8 stato invitato alla cerimonia del \"Bar Mizvah\" dalla Cosa. I dettagli delle sue attuali vicissitudini sono sconosciuti ma Tony Stark (Iron Man) lo considera una potenziale recluta per la sua Iniziativa dei 50 stati.\nPoteri e abilit\u00e0.\nPrima della sua trasformazione ad opera del Cubo Cosmico, Wundarr possedeva dei poteri fisici sovraumani e poteva manipolare l'energia a causa dei cambiamenti magnetici che la sua struttura cellulare aveva subito durante l'esposizione a certe radiazioni cosmiche. Il corpo di Wundarr era capace di assorbire diverse forme di energia dall'ambiente circostante e trasformarle in energia cinetica per accrescere la forza e la resistenza del suo corpo. Acquario poteva non solo utilizzare la sua forza per sollevare gli oggetti ma anche compiere dei balzi in aria facendo dei lunghi salti; era anche capace di percorrere parecchi chilometri con un solo salto. Il processo di assorbimento energetico non era volontario o cosciente per\u00f2 era permanente; se Acquario non la utilizzava l'energia assorbita, scaricandola essa si liberava automaticamente con un'esplosione sotto forma di sfera di energia concussiva.\nDopo il contatto con il Cubo Cosmico, la vecchia capacit\u00e0 di Wundarr di assorbire l'energia fu trasformata in qualcosa di molto pi\u00f9 potente: il suo corpo era ormai circondato in maniera permanente da un campo di energia entropica che, quando raggiungeva il punto di equilibrio si estendeva per un metro e mezzo dal suo corpo. Concentrandosi, Acquario pu\u00f2 restringere questo campo su una superficie di quindici centimetri o estenderlo su una superficie di centocinquanta metri, inoltre non pu\u00f2 eliminare completamente questo campo, che neutralizza la maggior parte delle energie elettromagnetiche, luminose, elettriche, magnetiche, ad alta frequenza, sonore, cinetiche. Il campo di energia entropico ha una polarit\u00e0 contraria a quello della materia atomica normale, cos\u00ec il suo campo elimina l'energia cinetica con un rapporto diretto alla forza d'inerzia dell'oggetto colpito. Solamente gli oggetti con un'energia cinetica sufficientemente debole possono attraversare il suo campo energetico, senza annullare la forza d'inerzia. Le energie cinetiche e elettromagnetiche manipolate dalla maggior parte degli altri superumani sono annullate dal campo entropico di Acquario, cos\u00ec coloro dotati di una forza sovraumana sono incapaci di toccarlo e quelli capaci di emettere delle scariche di energia vedranno le loro energie dissipate al contatto con il campo. Acquario non si pu\u00f2, per\u00f2, spostare a delle alte velocit\u00e0 se il suo campo non glielo permette e la sua precedente capacit\u00e0 di compiere dei grandi balzi \u00e8 ormai scomparsa, rimpianzata dalla possibilit\u00e0 di fluttuare sull'aria. Acquario possiede una forza sovraumana che gli permette di sollevare circa una tonnellata quando si trova in piena forma. Prima del suo cambiamento fisico, era capace di sollevare circa quindici tonnellate. Inoltre Wundarr possiede anche la capacit\u00e0 di comunicare in maniera empatica con gli animali. Il breve contatto con il Cubo Cosmico gli ha donato un sapere inimmaginabile, che egli chiama \"il tutto e il niente\" che gli permette di avere una buona comprensione della vita, della morte, della pace e dell'arte oratoria e che ha trasmesso ad altri esseri umani.\nPer poter regolare l'assorbimento e la liberazione di energia nel suo corpo, Mister Fantastic gli ha fornito un uniforme che gli permette di liberare delle piccole quantit\u00e0 di energia, senza forza di concussione"}
{"id": "2018736", "revid": "31789", "url": "https://it.wikipedia.org/wiki?curid=2018736", "title": "Mare marginale", "text": "Un mare marginale \u00e8 un mare che giace ai margini dell'oceano d'appartenenza, restandone separato da scarsi o nulli elementi, come soglie, fosse o dorsali oceaniche, e possiede pertanto un'ampia zona di contatto con l'oceano aperto.\nSi distingue dai mari interni, epicontinentali e periferici separati chiaramente dall'oceano aperto da elementi pi\u00f9 netti, quali cordoni insulari, arcipelaghi, stretti, canali, penisole.\nIn geopolitica, l'espressione \"mare marginale\" \u00e8 invece sinonimo di mare territoriale.\nPrincipali mari marginali per oceano.\nLa lista che segue riporta una serie di corpi idrici considerati come mari marginali. In alcuni casi per\u00f2 l'inclusione in tale categoria non \u00e8 unanime; anche la definizione di mare marginale pu\u00f2 variare a seconda delle fonti considerate e ad essa si contrappone quella di mare mediterraneo.\nOceano Atlantico:\nOceano Indiano:\nOceano Pacifico:\nOceano Antartico:"}
{"id": "2018740", "revid": "72396", "url": "https://it.wikipedia.org/wiki?curid=2018740", "title": "Club Deportivo Popular Atl\u00e9tico Junior", "text": "Il Club Deportivo Popular Atl\u00e9tico Junior, meglio nota come Atl\u00e9tico Junior o Junior Barranquilla \u00e8 una societ\u00e0 calcistica colombiana con sede nella citt\u00e0 di Barranquilla. Milita nella Categor\u00eda Primera A, la massima serie del campionato di calcio colombiano.\nStoria.\nFondazione.\nIl club fu fondato nel 1923 per rappresentare i quartieri San Roque e Rebolo di Barranquilla. Il movimento ebbe origine dalla Scuola Salesiana che cre\u00f2 la squadra \"Juventus\", giacch\u00e9 i salesiani erano di origine italiana, ma dopo la compagine fu conosciuta come \"Juventud\".\nEra professionale.\nNel 1948, con il nome \"Atletico Junior\" partecip\u00f2 al primo torneo del Calcio Professionale Colombiano della Divisi\u00f3n Mayor (Divisi\u00f3n Mayor del F\u00fatbol Colombiano, detta anche \"Dimayor\"), rimanendo vicecampione con quattro punti sotto il Santa Fe. In questo periodo la squadra era conosciuta come i \"Miuras\".\nNel 1949 fu invitato dall'Adefutbol a partecipare come rappresentante della Colombia al Campeonato Sudamericano di Rio de Janeiro, Brasile, essendo stato sanzionato dalla Dimayor colombiana per due anni (con la rottura, quindi, delle relazioni fra la stessa Dimayor e l'Adefutbol).\nNel 1966 lo Junior torn\u00f2 in Prima Divisione dopo 13 anni di problemi economici; in questo primo torneo \"i tiburones\" terminano ottavi nel torneo, con 53 punti.\nNel 1967 lo Junior ingaggi\u00f2 tre grandi giocatori brasiliani: Garrincha, Dida e Quarentinha; termin\u00f2 la maggiore competizione nazionale al quinto posto con 59 punti. Garrincha gioc\u00f2 solo una partita contro il Santa Fe.\nNel Torneo di Apertura la squadra baincorossoblu chiuse quinta con 28 punti, termin\u00f2 quello di Clausura sesta con 29 punti.\n1977: prima stella.\nNel 1977 entrarono in squadra il centrocampista argentino Eduardo Solari e Alfredo Arango. In difesa torn\u00f2 Jes\u00fas Rubio. Nel Torneo di Apertura lo Junior termin\u00f2 primo con 35 punti, due pi\u00f9 dell'inseguitore Deportivo Cali. Cos\u00ec, i \"rojblanco\" vinsero il Torneo d'Apertura e si classificarono automaticamente all'esagonale finale. Nel Torneo di Finalizzazione furono piazzati nel gruppo A, classificandosi ultimi con 18 punti. Nell'esagonale la squadra termin\u00f2 prima con 15 punti, tre in pi\u00f9 del vicecampione Deportivo Cali: la formazione di Barranquilla otteneva il suo primo campionato nazionale e la seconda partecipazione in Coppa Libertadores. Finita la stagione, lasciarono la squadra gli argentini Solari, Juan Ram\u00f3n Ver\u00f3n e il portiere Juan Carlos Delm\u00e9nico.\n1980: seconda stella.\nNel 1980 torn\u00f2 Delm\u00e9nico e lo Junior termin\u00f2 capolista dell'Apertura con 35 punti, pari merito con il Deportivo Cali, con cui i barranquilleri si classificarono ai quadrangolari semifinali. Nella clausura lo Junior rimase ultimo del gruppo A con 10 punti. I biancorossoblu terminarono i quadrangolari semifinali in testa al gruppo B con 8 punti, 1 punto al di sopra dell'Atletico Nacional, classificandosi quindi al quadrangolare semifinale di fronte allo stesso Nacional e alle due cale\u00f1e Deportivo e Am\u00e9rica. I rojblancos si laurearono campioni senza perdere alcuna gara nel quadrangolare finale, totalizzando 9 punti.\n1993: terzo titolo professionale.\nNel 1993 tornarono Alexis Mendoza, Miguel \u00c1ngel Guerrero e Oswaldo Mackenzie e arrivarono per la prima volta Jorge Bola\u00f1o e il massimo idolo nella storia della squadra nonch\u00e9 miglior giocatore colombiano della storia, Carlos Valderrama (incluso nel top 50 dei migliori giocatori di calcio della storia secondo la FIFA). Nell'Apertura i barranquilleri chiusero primi del gruppo B con 21 punti (5 pi\u00f9 dell'Atl\u00e9tico Nacional, secondo), classificandosi ai quadrangolari finali; nella finalizzazione si classificarono secondi con 35 punti, a 4 lunghezze dalla capolista Independiente Medell\u00edn. Lo Junior ottenne dalle due sessioni 1,50 punti. Disput\u00f2 i quadrangolari nel gruppo A accanto a Nacional, Millonarios e Once Caldas. Dopo essere giunti secondi ex aequo con il Nacional (8,50 punti), i rojblanco si classificarono infine primi con 7 punti (com il Medell\u00edn). Miguel Guerrero fu il capocannoniere del campionato con 34 gol e il club fu ammesso per la quinta volta alla Coppa Libertadores.\nCoppa Libertadores 1994.\nNel 1994, acquistato l'attaccante cileno Cristian Montesinos, nella Coppa Libertadores l'Atletico si classific\u00f2 terzo nel gruppo 1, composto dall'Independiente Medell\u00edn e dalle paraguaiane Olimpia e Cerro Porte\u00f1o; agli ottavi di finale elimin\u00f2 il cileno Colo-Colo 4-3 ai rigori (dopo aver finalizzato un risultato di 3-3 fra andata e ritorno), per poi, ai quarti di finale battere la connazionale Independiente Medell\u00edn 2-0. Ai semifinali, lo Junior fu eliminato dall'argentino V\u00e9lez S\u00e1rsfield 5-4 ai rigori, dopo aver rimediato un altro 3-3.\n1995: quarta stella.\nNella Copa Mustang 1995 lo Junior \u00e8 ancora campione nazionale con 62 punti, qualificandosi per la stesta volta nella sua storia alla Coppa Libertadores. Iv\u00e1n Ren\u00e9 Valenciano \u00e8 capocannoniere con 24 gol.\n2004: quinta stella.\nI tiburones terminarono il Torneo di Apertura del 2004 quinti con 30 punti, classificandosi ai quadrangolari semifinali, in cui furono piazzati nel gruppo A accanto a Nacional, America e Pasto. Chiusero questa fase all'ultima posizione con 6 punti. I biancorossoblu si classificarono infine ottavi, con 28 punti ai quadrangolari finali del Torneo di finalizzazione. Nel gruppo B, assieme a Deportivo Cali, Independiente Medell\u00edn e Atl\u00e9tico Bucaramanga, si qualificarono alla finale con 13 punti, 5 di distacco dai bianco verdi del Deportivo. Nella doppia finale di categoria, lo Junior incontr\u00f2 ancora l'Atletico Nacional, vincendo in casa 3-0 e perdendo 5-2 a Medell\u00edn; ai rigori i rojblanco vinsero 5-4 ottenendo la loro nona qualificazione alla Coppa Libertadores. In quella stessa stagione l'Atletico fu campione del torneo amichevole \"Coppa Cotton USA\", disputata a Medell\u00edn come ricordo per i dieci anni dalla morte di Andr\u00e9s Escobar.\n2010: sesta stella.\nNella Coppa Libertadores 2010 fu eliminato dal Racing dei Montevideo, perdendo 4-2.\nNell'Apertura termin\u00f2 terzo con 32 punti, a due lunghezze dalla capolista Deportes Tolima dopo una sofferta classificazione e vinse 2-0 contro l'Envigado F.C.; battuto in semifinale, in trasferta l'Independiente Medellin, nella finale sconfisse l'Equidad 3-2 in una gara al cardiopalmo, decisa da un gol su palla carambolata tirata da Carlos Bacca, a quattro minuti dal termine. Con 12 marcature, Bacca condivise il titolo di capocannoniere della competizione con Carlos Renter\u00eda dell'Equidad. In quella stessa stagione, in Coppa Colombia lo Junior fu secondo nel gruppo A con 18 punti, in coabitazione con il Real Cartagena che pass\u00f2 il turno in virt\u00f9 della migliore differenza reti (5, una rete pi\u00f9 dell\u2019Atletico).\n2011: settima stella.\nIn Coppa Libertadores 2011 la squadra termin\u00f2 leader del gruppo 2 con 13 punti, 3 di vantaggio sul Gremio. Negli ottavi di finale affront\u00f2 i Jaguares de Chiapas, pareggiando 1-1 a Tuxtla Guti\u00e9rrez e 3-3 a Barranquilla, venendo eliminato a causa della regola dei gol in trasferta.\nPer il Torneo di Finalizzazione 2011 cambi\u00f2 nuovamente presidente, con la successione di Antonio Char ad Arturo Char. Lo Junior termin\u00f2 1\u00b0 nella parte preliminare, con 1 punto di vantaggio sull'Itag\u00fc\u00ed Ditaires e nelle fasi finali super\u00f2 il Boyac\u00e1 Chic\u00f3, avendo giocato solo i primi 45 minuti nella gara d'andata a Tunja dopo l'aggressione a un giudice di linea. Il Boyac\u00e1 Chic\u00f3 fu quindi sanzionato con l'annullamento del punto che aveva raccolto fino a quel momento, essendo sufficiente il 2-2 a Barranquilla (in rimonta dallo 0-2 per il Chic\u00f3) per classificarsi alle semifinali, dove fu sconfitto il Millonarios: lo Junior perse 3-0 a Bogot\u00e1 (in casa dei bianco-blu) e vinse con lo stesso risultato fra le mura amiche, poi battendo 5-4 ai rigori i capitolini. Nella finale batt\u00e9 in casa l'Once Caldas, 3-2 in rimonta, e perse 2-1 a Manizales, in casa dei \"blancos\", vincendo infine 2-4 ai rigori e aggiudicandosi il suo settimo titolo nazionale. Ancora, Carlos Bacca fu capocannoniere del massimo campionato con 12 gol.\nOrganico.\nCalciatori in rosa.\n\"Aggiornato al 27 gennaio 2020\""}
{"id": "2018743", "revid": "712828", "url": "https://it.wikipedia.org/wiki?curid=2018743", "title": "Abitanti del Mare Orientale", "text": ""}
{"id": "2018744", "revid": "339392", "url": "https://it.wikipedia.org/wiki?curid=2018744", "title": "Atletico Junior", "text": ""}
{"id": "2018747", "revid": "712828", "url": "https://it.wikipedia.org/wiki?curid=2018747", "title": "Grimmjow Jeagerjaques", "text": ""}
{"id": "2018750", "revid": "120896686", "url": "https://it.wikipedia.org/wiki?curid=2018750", "title": "Alpi del Gran Paradiso", "text": "Le Alpi del Gran Paradiso (\"Alpes du Grand Paradis\" in francese), dette anche \"Alpi Graie orientali\" (\"Alpes gr\u00e9es orientales\") sono una sottosezione delle Alpi Graie, di cui costituiscono la parte orientale, collocandosi interamente in Italia (Piemonte e Valle d'Aosta), formate principalmente dal massiccio del Gran Paradiso.\nDelimitazioni.\nConfinano:\nRuotando in senso orario i limiti geografici sono: Colle del Nivolet, Valsavarenche, fiume Dora Baltea, Pianura padana, Valle dell'Orco, Colle del Nivolet.\nSuddivisione.\nSecondo la SOIUSA le Alpi del Gran Paradiso sono suddivise in tre supergruppi, dieci gruppi e 14 sottogruppi:\nVette.\nOltre alle vette comprese nella Catena del Gran Paradiso si possono ricordare le seguenti ulteriori montagne:"}
{"id": "2018751", "revid": "709565", "url": "https://it.wikipedia.org/wiki?curid=2018751", "title": "Starla e le sette gemme del mistero", "text": "Starla e le sette gemme del mistero (\"Princess Gwenevere and the Jewel Riders/Starla &amp; the Jewel Riders\"), \u00e8 una serie animata statunitense ed \u00e8 stata prodotta nel 1995-1996 e trasmessa in Italia da Italia 1 (nel contenitore Bim bum bam) nel luglio del 1999. La sigla italiana \u00e8 cantata da Cristina D'Avena.\nLa serie \u00e8 basata in parte sulla mitologia arturiana e fu inizialmente commissionata da Hasbro per accompagnare una linea di giocattoli. Le tre protagoniste furono concepite per rappresentare un modello per le ragazze. Per l'autunno 1998 fu prevista una terza stagione, successivamente cancellata.\nIl cartone animato ha ispirato una serie di libri per bambini, \"Avalon: Web of Magic\", pubblicati a partire dal 2001 e scritti da Rachel Roberts. Nonostante si allontanino notevolmente dalla serie animata, mantengono alcune idee e nomi, il titolo di un episodio e il testo di una delle canzoni. La serie \u00e8 composta da 12 romanzi e 3 graphic novel, intitolate \"Avalon: The Warlock Diaries\".\nTrama.\nLe vicende si svolgono sull'isola di Avalon, rappresentata come un'utopia fiabesca, che trae la propria energia dai gioielli della corona. La storia segue la giovane principessa di Avalon, Starla, nelle battaglie contro le forze dell'oscurit\u00e0 per assicurare la pace e l'armonia del regno.\nPrima stagione.\nIl grande mago Merlino guida la principessa Starla e le sue amiche Tamara e Fallon nell'utilizzare il potere dei propri gioielli incantati: la Pietra del Sole di Starla, la Pietra della Luna di Fallon e la Pietra del Cuore di Tamara. I gioielli permettono alle tre ragazze di comunicare con i loro Amici Speciali, animali magici che possiedono una pietra simile sul collo, ma che non hanno ancora trovato. Per prima cosa, Starla deve trovare il proprio Amico Speciale e realizzare il suo destino: diventare la leader dei Cavalieri delle Gemme, campionesse di bont\u00e0 e guardiane del castello di New Camelot, che fanno rispettare le leggi di Avalon e difendono il suo popolo. Tuttavia, la malvagia strega Lady Kale, grazie al potere della Pietra Oscura, imprigiona Merlino nel regno nascosto della Magia Incontrollata e ruba i gioielli della corona per diventare la sovrana di Avalon. All'ultimo momento, per\u00f2, Merlino riesce a disperdere i gioielli, salvandoli da Kale. Starla, Tamara e Fallon hanno il compito di ritrovarli e, grazie al loro potere, di liberare Merlino ed il regno di Avalon dalle oscure forze del male. Nella loro missione, sono aiutate dal trio dei Cavalieri di Avalon, che cavalcano dei lupi e possiedono il potere delle Pietre della Foresta.\nSeconda stagione.\nI Cavalieri delle Gemme cominciano la ricerca degli antichi Gioielli del Mago e si rendono conto che i gioielli della corona le hanno rese sette volte pi\u00f9 potenti di prima: devono quindi imparare a controllare la loro nuova forza. Nel frattempo, Kale, svanita nel limbo della Magia Incontrollata, raggiunge il palazzo di Morgana, una dei leggendari Grandi Maghi e creatrice della Pietra dell'Oscurit\u00e0. La fata trama vendetta contro Merlino, che, mille anni prima, avendo scoperto i suoi piani per detronizzarlo, l'aveva intrappolata nella Magia Incontrollata. Kale e Morgana stringono un'alleanza, unendo le forze contro il mago di Avalon, mentre segretamente tramano l'una contro l'altra. Kale riesce cos\u00ec a liberarsi dalla Magia Selvaggia e a tornare nel mondo reale. Intanto, i Cavalieri delle Gemme cercano di recuperare i gioielli prima che cadano nelle mani di Morgana, che li userebbe per completare la conquista di Avalon, e di liberare Merlino, ancora imprigionato, per ristabilire l'equilibrio magico del regno.\nTrasmissioni e pubblicazioni.\nTrasmissioni televisive.\n\"Starla e le sette gemme del mistero\" \u00e8 stato trasmesso, oltre che in Italia e negli Stati Uniti, in Bulgaria (con il titolo \"\u041f\u0440\u0438\u043d\u0446\u0435\u0441\u0430 \u0421\u0442\u0430\u0440\u043b\u0430 \u0438 \u0441\u0438\u044f\u0439\u043d\u0438\u0442\u0435 \u0435\u0437\u0434\u0430\u0447\u0438\"), Canada su YTV, in Estonia su TV1 (con il titolo \"Printsess Starla\"), in Francia su France 3 (con il titolo \"Princesse Starla et les Joyaux magiques\"), in Germania su ORF eins e RTL II (con il titolo \"Starla und die Kristallretter\"), in Romania su TVR1 (con il titolo \"Printesa Starla\"), in Norvegia (con il titolo \"Prinsesse Starla og Juvelridderne\"), nelle Filippine su GMA Network (con il titolo \"Starla at ang mga Jewel Riders\"), in Polonia su TVN (con il titolo \"Starla i Je\u017ad\u017acy\"), in Portogallo su Sociedade Independente de Comunica\u00e7\u00e3o e Canal Panda (con il titolo \"Starla e as J\u00f3ias Encantadas\"), in Russia (con il titolo \"\u041f\u0440\u0438\u043d\u0446\u0435\u0441\u0441\u0430 \u0421\u0442\u0430\u0440\u043b\u0430 \u0438 \u043f\u043e\u0432\u0435\u043b\u0438\u0442\u0435\u043b\u0438 \u043a\u0430\u043c\u043d\u0435\u0439\"), in Serbia (con il titolo \"\u0421\u0442\u0430\u0440\u043b\u0430 \u0438 \u043d\u0435\u0431\u0435\u0441\u043a\u0438 \u0458\u0430\u0445\u0430\u0447\u0438\"), in Spagna, sotto i titoli di \"La princesa Starla\" (TVE 1) e \"Starla i les amazones de les joies\" (TV3), in Svezia su Canal+, FilmNet e TV 3 (con il titolo \"Starla och juvelriddarna\"), e nel Regno Unito su GMTV agli inizi del 1990 e replicato su Pop Girl nel 2009.\nVHS.\nNegli Stati Uniti sono state pubblicate quattro VHS da Family Home Entertainment, contenenti solo una parte della prima stagione: Jewel Quest (che conteneva \"Jewel Quest Part 1\" e \"Jewel Quest Part 2\"), Wizard's Peak (\"Wizard's Peak\" e \"Travel Trees Can't Dance\"), For Whom the Bell Trolls (\"For Whom the Bell Trolls\" e \"The Faery Princess\"), e Full Circle (\"Revenge of the Dark Stone\" e \"Full Circle\").\nIn Europa, le videocassette sono arrivate nel Regno Unito (nel 1999, da Carlton Visual Entertainment) e in Francia (nel 2000 da Warner Home Video), e comprendevano anche la seconda stagione della serie.\nDVD.\nDigiview Entertainment riserv\u00f2 i diritti di pubblicare i DVD della serie nel 2006. Nonostante avesse espresso l'intenzione di pubblicare i primi due volumi nel tardo 2006 e quelli successivi nel 2007, il primo e unico DVD distribuito da Digiview fu Wizard's Peak, contenente i primi 5 episodi, distribuito nei punti vendita Wal-Mart nel 2009. Il titolo utilizzato \u00e8 \"\"Princess Gwenevere and the Jewel Riders\" (\"Ginevra e le sette gemme del mistero\"), ma la versione contenuta nel DVD \u00e8 quella europea, nella quale il nome della protagonista \u00e8 Starla.\nLa prima stagione fu distribuita in DVD in Francia nel 2008 e, nello stesso anno, la serie completa fu pubblicata in Serbia.\nTrasmissione in Internet.\nLa serie \u00e8 stata resa disponibile in streaming gratuitamente da Lycos Cinema (successivamente Kidlet) nel 2008 e da SyncTV nel 2009. Il titolo utilizzato \u00e8 \"Princess Gwenevere and the Jewel Riders\"\" (ovvero \"Ginevra e le sette gemme del mistero\"), ma la versione \u00e8 quella europea.\nMerchandising.\nHasbro ha realizzato tre linee di action figure per bambini dai 4 anni in su:\nIl merchandising comprende, inoltre, il gioco di carte da collezione distribuito da Upper Deck Company nel 1996.\nAccoglienza.\nParlando della serie, il libro \"King Arthur in America\" riporta: \"con le sue forti eroine femminili, \u00e8 interessante, in parte perch\u00e9 \u00e8 disegnato principalmente per le ragazze\". Secondo \"Arthurian Literature\", \"la serie si rivolge alle ragazzine e insegna loro il valore dell'amicizia\". Nel 2009, il sito \"Topless Robot\" inser\u00ec \"Starla e le sette gemme del mistero\" alla quinta posizione nella classifica dei \"10 adattamenti pi\u00f9 ridicoli della leggenda di re Art\u00f9\". Nel 2010, una blogger del magazine \"Ms.\" reput\u00f2 la serie \"sessista e razzista\" per avere \"la potente figura femminile demonizzata come se fosse il male e la protagonista bionda con gli occhi azzurri\"."}
{"id": "2018752", "revid": "767487", "url": "https://it.wikipedia.org/wiki?curid=2018752", "title": "Via Lattea... la prima a destra", "text": "Via lattea... la prima a destra \u00e8 un film fantastico per ragazzi del 1989, scritto e diretto da Nin\u00ec Grassia, che ne ha anche composto le musiche originali.\nTrama.\nUn bambino alieno, Mirko, viene esiliato sulla Terra per i crimini dei suoi genitori. Ritrovatosi su questo pianeta senza genitori, Mirko (che decide di cambiare nome in Paolino), viene accolto in un orfanotrofio. Viene affidato per un breve periodo a una famiglia che per\u00f2 spaventa con le sue capacit\u00e0 extraterrestri e viene rispedito di nuovo nell'orfanotrofio.\nNel frattempo fa la conoscenza con san Gennaro e Ges\u00f9 Cristo, che cercano di aiutarlo a integrarsi nella societ\u00e0 terrestre. Una donna dell'orfanotrofio che lo accudisce si innamora di Ges\u00f9 ignorando che lui \u00e8 il messia.\nPaolino fa amicizia con un cane randagio, Guaglione, e dimostra di essere bravo a calcio. Viene organizzata una partita per ottenere dei fondi per costruire un nuovo campo e la squadra di Paolino la vince. La partita viene arbitrata da san Gennaro.\nPaolino e la sua squadra festeggiano la vittoria in discoteca, e sono invitati ai festeggiamenti Ges\u00f9, san Gennaro e sant'Antonio (venuto a Napoli da Padova per far visita a san Gennaro). L'esilio \u00e8 finito ma Paolino decide di restare sulla Terra.\nCast.\nNella locandina appare - con il cane Guaglione - il piccolo Silvio Ciammarughi. \u00c8 uno dei pochi bambini impegnati nei film diretti da Nin\u00ec Grassia, in questa pellicola che risulta l'unica del genere \"per ragazzi\" curata dal regista che continuava a girare film erotici. Le riprese sono state fatte nella Provincia di Caserta nei comuni di Vairano Patenora frazione Scalo nei pressi del monumento dell'unit\u00e0 d'Italia e a Roccamonfina presso il santuario di Maria SS. dei Lattani."}
{"id": "2018765", "revid": "1714743", "url": "https://it.wikipedia.org/wiki?curid=2018765", "title": "Anastasia del Montenegro", "text": "Biografia.\nAnastasia si spos\u00f2 una prima volta nel 1889 con il principe Georgij Maksimilianovi\u010d di Leuchtenberg poi duca di Leuchtenberg (1852 \u2013 1912), figlio del duca Massimiliano di Leuchtenberg (1817-1852) e di Marija Nikolaevna Romanova (1819-1876). Il matrimonio termin\u00f2 con un divorzio nel 1906.\nSei mesi dopo aver divorziato, nel 1907 spos\u00f2 il granduca Nikolaj Nikolaevi\u010d di Russia (1856-1929), primogenito del granduca Nicola il Vecchio e di Alessandra di Oldenburg, dal quale non ebbe figli.\nEntrambi i suoi mariti erano nipoti dello zar Nicola I di Russia (1796 \u2013 1855).\nAnastasia e Nikolaj erano profondamente osservanti della religione ortodossa, con predisposizione al misticismo.\nEssendo entrambi fieri di essere di origini slave, con particolare sensibilit\u00e0 verso la causa anti-turca delle popolazioni balcaniche, Anastasia contribu\u00ec a rinforzare le tendenze al panslavismo del marito.\nI coniugi fuggirono dalla Russia a seguito della rivoluzione bolscevica nel 1919, a bordo della nave britannica \"HMS Marlborough\".\nSi stabilirono in un primo tempo in Italia e successivamente in Francia, trascorrendo gli inverni sulla riviera ligure.\nDiscendenza.\nAnastasia e Giorgio Massimiliano di Leuchtemberg ebbero due figli:"}
{"id": "2018768", "revid": "1318658", "url": "https://it.wikipedia.org/wiki?curid=2018768", "title": "Battaglia di Magonza", "text": "La battaglia di Magonza venne combattuta tra Franchi ed un'alleanza di Vandali, Suebi e Alani, ed ebbe luogo il 31 dicembre 406, durante l'attraversamento del Reno. La battaglia venne vinta da Vandali ed Alani, ed apr\u00ec un passaggio per la successiva invasione della Gallia.\nLa battaglia viene brevemente descritta da Gregorio di Tours nella sua opera intitolata \"Storia dei Franchi\". Secondo lo storico, i Franchi tesero un'imboscata ai Vandali Asdingi mentre oltrepassavano il Reno ghiacciato, uccidendone il re Godegisel. I Vandali vennero aiutati dagli Alani guidati da Respendial, che respinsero i Franchi."}
{"id": "2018770", "revid": "33689", "url": "https://it.wikipedia.org/wiki?curid=2018770", "title": "Simulazione di vita", "text": ""}
{"id": "2018772", "revid": "310175", "url": "https://it.wikipedia.org/wiki?curid=2018772", "title": "Ecv II", "text": ""}
{"id": "2018775", "revid": "100377266", "url": "https://it.wikipedia.org/wiki?curid=2018775", "title": "Bernard Pierre Wolff", "text": "Le sue fotografie sono state pubblicate su diverse pubblicazioni, fra cui \"New York Times\", \"Herald Tribune\", \"Modern Photography\", \"Zoom\", \"Photo\", \"Photo Magazine\".\nAutore di diversi libri di fotografie, \u00e8 ricordato per le immagini riprese al Cimitero monumentale di Staglieno, a Genova, utilizzate dal gruppo musicale new wave inglese Joy Division per l'album del 1980 \"Closer\" e per il singolo \"Love Will Tear Us Apart\".\nBiografia.\nFotografo specializzato in immagini in bianco e nero, Wolff si \u00e8 occupato anche di cinematografia e graphic design. Gi\u00e0 assistente di Henri Langlois presso la \"Cin\u00e9math\u00e8que Fran\u00e7aise\", ha lasciato Parigi nel 1958 per trasferirsi a New York City. Nella \"Grande Mela\" si \u00e8 specializzato nella fotografia paesaggistica, fermando su immagine scene di strada riprese con la sua Leica, e nella \nritrattistica.\n\u00c8 stato viaggiatore in Africa, Egitto, Sudamerica e India ed ha lavorato per l'ONU e l'UNICEF. Ha tenuto mostre a New York e Parigi, compiendo poi ulteriori viaggi in Portogallo, spagna, Francia e Italia. Nel 1978 - anno in cui ha iniziato a occuparsi di fotografia in ambito cimiteriale (per la ripresa di monumenti funebri di noti scultori), ha pubblicato la sua prima raccolta in libro, intitolata \"Friends and Friends of Friends\".\nNel 1980 ha fatto ritorno in India per una serie di immagini da pubblicare nel suo secondo libro, \"In India\", dato alle stampe nel 1982. Il terzo volume - \"New York Macadam\" - ha visto la luce l'anno successivo.\nAmmalatosi di AIDS, ha fatto ritorno nel 1985 a New York per completare un libro di fotografie a colori.\nA Parigi, una mostra-tributo \u00e8 stata organizzata in suo ricordo un anno dopo la morte all\"'Espace Photographique\" mentre la \"Maison Europ\u00e9enne de la Photographie\" gli ha intitolato il proprio auditorium."}
{"id": "2018777", "revid": "767487", "url": "https://it.wikipedia.org/wiki?curid=2018777", "title": "The Devil Wears Prada", "text": "The Devil Wears Prada (spesso abbreviato in TDWP) sono un gruppo musicale metalcore statunitense originario di Dayton, Ohio.\nBiografia.\nFormazione e \"Dear Love: A Beautiful Discord\" (2005\u20132006).\nI The Devil Wears Prada si sono formati nel 2005 prendendo il nome dal famoso romanzo omonimo. Essendo il gruppo formato da membri Cristiani, il tema della religione si ritrova molto spesso nei loro testi.\nSi esibirono per la prima volta nel 2005 con un bassista turnista e un solo chitarrista. Solo dopo il chitarrista Jeremy Depoyster e il bassista Andy Trick si unirono al gruppo. Nello stesso anno continuarono a suonare in piccoli locali nelle vicinanze e pubblicarono un demo con il titolo di \"Patterns of a Horizon.\" Nel 2006 firmarono un contratto con la Rise Records e pubblicarono il loro primo album completo, pubblicato il 22 agosto e intitolato \"Dear Love: A Beautiful Discord.\" Nell'ultima traccia dell'album figura Cole Wallace. Con il debutto dell'album, cominciarono a partecipare a concerti e festival dopo essere stati riconosciuti come uno delle pi\u00f9 innovative band di Christian Metal.\n\"Plagues\" (2006\u20132008).\n\"Plagues\", pubblicato il 21 agosto del 2007 con la partecipazione di Craig Owens dei Chiodos, aveva una sonorit\u00e0 metalcore. Una demo chiamata \"HTML Rulez d00d\" fu aggiunta su MySpace\u00a0l 1\u00ba aprile nel 2007, e l'11 luglio, AbsolutePunk.net inizi\u00f2 a mandare in onda \"Don't Drink and Drance.\" In un'intervista con East Coast Romper, la band disse che le loro influenze per la realizzazione dell'album furono gli Underoath e gli Still Remains. Le canzoni \"HTML Rulez D00d\" e \"Hey John, What's Your Name Again?\" furono estratte come singoli e non pass\u00f2 molto tempo prima che i rispettivi video apparissero su canali come MTV e Fuse. \n\"Plagues\" si posizion\u00f2 al numero 57 nella classifica \"Billboard 200\" l'8 settembre 2007. Ci\u00f2 fu considerato un grande successo, anche perch\u00e9 l'album aveva venduto oltre 30.000 copie in pi\u00f9 rispetto a \"Dear Love: A Beautiful Discord\".\n\"Plagues\" venne ri-distribuito nel 2008 sotto forma di digipak contenente un DVD con i video musicali dei singoli e fotografie del gruppo al \"Warped Tour 2008\".\nIl 20 giugno 2008 firmarono con Ferret Records e annunciarono che presto avrebbero iniziato a scrivere e registrare un nuovo album dopo aver concluso il Warped Tour per una pubblicazione gi\u00e0 programmata per aprile del 2009.\n\"With Roots Above and Branches Below\" (2008\u20132010).\nEsce infatti a inizio maggio 2009 il nuovo disco, \"With Roots Above and Branches Below\".\nI TDWP dall'uscita dell'ultimo album, hanno iniziato un tour mondiale che li porter\u00e0 a suonare in tutta l'America, l'Europa, la Nuova Zelanda ed infine concludendo a marzo 2010, l'Australia.\nIl 4 agosto 2009 \u00e8 uscito il quarto video e primo singolo dell'album With Roots Above And Branches Below,\"Danger: Wildman\".\n\"Dead Throne\" (2010-2012).\nA met\u00e0 settembre 2011, esce il quarto album intitolato Dead Throne, realizzato fra novembre 2010 e aprile 2011 e prodotto da Adam Dutkiewicz (primo chitarrista e seconde voci nei Killswitch Engage). Solo nella prima settimana dall'uscita del nuovo disco sono state vendute 32,000 copie, e ha raggiunto la posizione n\u00ba10 nell'US Billboard 200 e la n\u00ba1 nella Top Christian Albums.\n\"8:18\" (2013\u2013attualit\u00e0).\nNel 2012 Mike Hranica annuncia in un'intervista che i TDWP stanno lavorando ad un nuovo album. Il 27 settembre 2013 viene pubblicato \"\"; l'album era stato descritto da Hranica come una versione pi\u00f9 oscura di \"Dead Throne\", con testi pi\u00f9 tristi e deprimenti. Secondo i critici, l'album presenta varie influenze hardcore punk ed heavy metal. Il titolo dell'album \u00e8 un riferimento al passo biblico della \"Lettera ai Romani\" di Paolo di Tarso.\nNome della band.\nNonostante le speculazioni che sostengono che la band si chiam\u00f2 The Devil Wears Prada dopo l'uscita dell'omonimo film, venne attualizzato che essi si formarono prima che il film venisse rilasciato. Essi spiegarono che il nome della loro band \u00e8 basato su un pensiero anti-materialistico, e presero il nome dal romanzo \"Il diavolo veste Prada\". l momento di dare un nome alla band infatti, i membri pensavano che il romanzo includesse il concetto di anti-materialismo, proprio quello di cui avevano bisogno appunto per darsi un nome. Pi\u00f9 tardi scoprirono che il romanzo non intendeva questo come un messaggio; nonostante avessero sbagliato, i membri della band rifiutarono di cambiare il nome e decisero di creare un nuovo significato dietro al titolo \"The Devil Wears Prada\"."}
{"id": "2018778", "revid": "1154737", "url": "https://it.wikipedia.org/wiki?curid=2018778", "title": "Vanoise", "text": "Vanoise si pu\u00f2 riferire a:"}
{"id": "2018779", "revid": "288300", "url": "https://it.wikipedia.org/wiki?curid=2018779", "title": "Mchedlidze", "text": ""}
{"id": "2018780", "revid": "92723", "url": "https://it.wikipedia.org/wiki?curid=2018780", "title": "Tumelico", "text": "Storia.\nNel maggio del 15 Arminio assedi\u00f2 Segeste presso la sua fortezza, dove si trovava Tusnelda, in quel tempo in attesa del loro figlio. Il comandante romano Germanico, nipote dell'imperatore Tiberio, lo ruppe catturandola. Tusnelda ed il figlio neonato Tumelico vennero presentati a Roma durante la parata trionfale di Germanico il 26 maggio del 17. In seguito i due non vennero uccisi, ma esiliati a Ravenna, dove Tumelico venne probabilmente allevato ed addestrato come gladiatore.\nPublio Cornelio Tacito promise di raccontarne la storia \"a tempo debito\", ovvero quando fosse arrivato a descriverne l'anno nei suoi \"Annales\", ma non si trovano ulteriori riferimenti a Tumelico nei testi arrivati a noi. Nell'opera di Tacito esistono dei buchi negli anni 30 e 31 e tra il 37 e il 46, per cui si potrebbe ipotizzare che Tumelico venne ucciso all'et\u00e0 di 15 o 16 anni, oppure tra i 22 e i 31 anni. Basandosi sul verbo \"conflicto\" utilizzato dallo storico latino, \u00e8 stato ipotizzato che Tumelico sia caduto in un combattimento di gladiatori, forse organizzato per celebrare le vittorie romane sui Germani. Tale ipotesi non \u00e8 tuttavia direttamente documentata dalle fonti. Lo scrittore e storico ravennate Eraldo Baldini, in una monografia dedicata al personaggio, ha supposto che nelle parole di Tacito non sia implicita un'azione violenta, ma che vadano interpretate come uno \"scherzo del destino\", e che \u00e8 possibile che Tumelico abbia vissuto a Ravenna anche dopo l'anno 47. Lo \"scherzo del destino\" potrebbe riferirsi al fatto che i Cherusci abbiano chiesto a Roma di mandar loro come nuovo re Italico, figlio di Flavo fratello di Arminio e quindi cugino di Tumelico, in quanto ritenevano quest'ultimo infettato da una mentalit\u00e0 servile e inadatto a regnare.\nTumelico nelle arti.\nTumelico bambino compare nel dipinto di Carl Theodor von Piloty \"Tusnelda nel corteo trionfale di Germanico\", conservato alla Neue Pinakothek di Monaco di Baviera. Si \u00e8 pensato di ravvisare la sua figura anche nel \"Cammeo della Sainte-Chapelle\" di epoca romana, raffigurante lo stesso episodio.\nTumelico \u00e8 uno dei personaggi principali della tragedia \"Il gladiatore di Ravenna\" (\"Der Fechter von Ravenna\") del drammaturgo austriaco Friedrich Halm, che si basa in gran parte sugli studi dello storico tedesco Carl Wilhelm G\u00f6ttling: in questo dramma Tumelico viene pugnalato a morte dalla madre prima del combattimento gladiatorio per evitargli l'onta di esibirsi per il diletto dei Romani.\n\u00c8 citato nel romanzo di Valerio Massimo Manfredi \"Teutoburgo\", centrato sulla figura di Arminio."}
{"id": "2018782", "revid": "1272592", "url": "https://it.wikipedia.org/wiki?curid=2018782", "title": "Pugile in riposo", "text": "La statua bronzea del Pugile in riposo, conosciuta anche come Pugile delle Terme o Pugile del Quirinale, \u00e8 una scultura greca alta , datata alla seconda met\u00e0 del IV secolo a.C. e attribuita a Lisippo o alla sua immediata cerchia; rinvenuta a Roma alle pendici del Quirinale nel 1885, \u00e8 conservata al Museo Nazionale Romano (inv. 1055).\nStoria.\nL'opera \u00e8 uno dei due bronzi (l'altro \u00e8 il cosiddetto \"Principe ellenistico\"), non correlati tra loro, scoperti nel marzo del 1885 su un versante del Quirinale nell'area del convento di San Silvestro e probabilmente appartenenti ai resti delle Terme di Costantino. Si deve a Rhys Carpenter (1927) una prima attribuzione dell'opera (sia pure come copia) ad Apollonio di Atene, per una firma sul guanto sinistro della quale Margherita Guarducci (1959-60) ha in seguito negato l'esistenza.\nLa statua \u00e8 stata ritrovata tra il secondo e il terzo muro di fondazione di un edificio antico, alla profondit\u00e0 di 6 metri sotto il livello della piattaforma. L'archeologo Rodolfo Lanciani, all'epoca segretario della Commissione Archeologica Comunale, ha lasciato una descrizione tanto vivida quanto precisa delle circostanze del ritrovamento: \u00ab\"Il pi\u00f9 importante dato raccolto, mentre ero presente e seguivo la rimozione della terra nella quale il capolavoro giaceva seppellito, \u00e8 che la statua non era stata gettata l\u00e0, o seppellita in fretta, ma era stata nascosta e trattata con la massima cura. La figura, trovandosi in posizione seduta, era stata posta su un capitello di pietra dell'ordine dorico, come sopra uno sgabello e il fosso che era stato aperto tra le fondamenta pi\u00f9 basse del tempio del Sole, per nascondere la statua era stato riempito con terra setacciata per salvare la superficie del bronzo da ogni possibile offesa. Sono stato presente, nella mia lunga carriera nell'attivo campo dell'archeologia, a molte scoperte; ho sperimentato una sorpresa dopo l'altra; ho talvolta e per lo pi\u00f9 inaspettatamente, incontrato reali capolavori ma non ho mai provato un'impressione straordinaria simile a quella creata dalla vista di questo magnifico esemplare di un atleta semi-barbaro, uscente lentamente dal terreno come se si svegliasse da un lungo sonno dopo i suoi valorosi combattimenti\"\u00bb\nDescrizione e identit\u00e0.\nIl soggetto dell'opera \u00e8 un pugile seduto, colto probabilmente in un momento di riposo dopo un incontro; le mani sono protette dalla tipologia di \"guantoni\" indicati come \"Himantes Oxeis\", grossi e complessi guanti da combattimento introdotti nella pratica pugilistica dal IV secolo a.C.: le quattro dita sono infilate in un pesante anello costituito da tre fasce di cuoio tenute insieme da borchie metalliche.\nLa statua \u00e8 basata sul contrasto fra la quiete e il contenimento geometrico espressi dalle braccia appoggiate sulle gambe, e l'improvviso scatto della testa che si volta verso destra aprendo all'estetica lisippea del kairos. Gli inserti in rame, sulla spalla destra, sull'avambraccio, sui guanti e sulla coscia, rappresentano gocce di sangue colate dalle ferite nell'atto del volgersi della testa.\nIl corpo \u00e8 muscoloso, reso con un trattamento non dissimile da quello riscontrabile nell\"Eracle a riposo\" della versione Pitti-Farnese (v. Ercole Farnese); il viso, di cui si notano la cura della barba e della pettinatura, \u00e8 di un uomo maturo e presenta i segni del tempo e dei numerosi incontri passati.\nLe tumefazioni sulle orecchie (note anche come \"orecchie a cavolfiore\"), in particolare, anche oggi riscontrabili negli atleti dediti alla lotta greco-romana o al judo senza necessariamente pregiudicarne le funzioni uditive, rimarcando le innumerevoli lotte passate sembrano indicare in una sordit\u00e0 traumatica la ragione di quel volgersi repentino e teso della testa, in contrasto con la spossatezza del corpo contribuendo all'impatto realistico dell'opera.\nAlcune estremit\u00e0 della statua si presentano leggermente pi\u00f9 lucide a causa dello sfregamento di antichi ammiratori, ci\u00f2 dimostra quanto l'opera fosse tenuta in considerazione. Il minuzioso realismo dell'opera ha un palese intento di caratterizzazione tipologica, di raffigurare cio\u00e8 una maschera di sofferenza ritrae quasi sicuramente Mys di Taranto.\nL'estrema accuratezza dei dettagli corrisponde alle caratteristiche evidenziate da Plinio nell'arte del maestro di Sicione (\"Nat. hist.\", XXXIV, 65), allo stesso tempo l'accentuato verismo del volto sembra attagliarsi con pi\u00f9 precisione a quanto l'autore riferisce di Lisistrato, fratello di Lisippo, (\"Nat. hist.\", XXXV, 153), cos\u00ec che l'opera appare come il lavoro di una scuola in cui ormai convivono differenti tendenze foriere di importanti sviluppi.\nDalla scoperta della figura, sono state sviluppate numerose interpretazioni della persona raffigurata. Questi includono figure mitologiche, ma anche atleti famosi tramandati in antiche fonti scritte.\nSulla base di nuove ricerche scientifiche e archeologiche, il Liebieghaus Polychromy Research Project ha creato una ricostruzione sperimentale che riproduce il cosiddetto \u201cPrincipe ellenistico\u201d e il cosiddetto \u201cPugile in riposo\u201c come elementi di un gruppo statuario. Questo gruppo mostra presumibilmente il Dioscuro Polluce e il re Amico, figlio di Poseidone, dopo il loro sanguinoso incontro di combattimento. Questa proposta di ricostruzione era gi\u00e0 stata sviluppata nel 1945 da Phyllis Lehman Williams e Rhys Carpenter .\nTecnica.\nIl restauro condotto tra il 1984 e il 1987 ha permesso di riconoscere nell'opera aspetti tecnici riconducibili ad ambito classico. L'opera fu realizzata con la tecnica della fusione a cera persa e con il metodo indiretto. La scultura \u00e8 un insieme di otto segmenti. Le labbra, le ferite e le cicatrici del volto erano fuse separatamente in una lega pi\u00f9 scura o in rame massiccio. Separatamente erano fuse anche le dita centrali dei piedi (un aspetto tecnico gi\u00e0 riscontrato nei Bronzi di Riace) per permettere una pi\u00f9 accurata modellazione degli spazi interdigitali. Lo stesso si dica per la calotta cranica che doveva permettere l'inserimento degli occhi policromi dall'interno.\nLetteratura.\nLo scrittore americano Thom Jones ha pubblicato una serie di racconti intitolata \"Il pugile a riposo\" in omaggio alla celebre opera, tradotta in italiano da Minimum Fax.\nNel 2013 la scultura \u00e8 stata esposta per la prima volta negli Stati Uniti d'America con una grande mostra al Metropolitan Museum di New York durante la quale \u00e8 stata raccontata da Gay Talese oltre che dai maggiori quotidiani e studiosi d'oltreoceano.\nDue anni dopo, nel 2015, l'opera viene esposta al Getty Museum di Los Angeles. Durante la mostra l'attore Robert Davi ha letto una serie di poesie dello scrittore e poeta Gabriele Tinti ispirate al capolavoro del Museo Nazionale Romano.\nNel 2019 il due volte premio Oscar Kevin Spacey legge le poesie di Gabriele Tinti al Museo Nazionale Romano. L'evento ha segnato il ritorno alle scene dell'attore ed \u00e8 stato riportato dalla stampa di tutto il mondo.\nCollegamenti esterni.\nLo sport nell'antichit\u00e0 classica https://www.davideferro.com/"}
{"id": "2018784", "revid": "1226", "url": "https://it.wikipedia.org/wiki?curid=2018784", "title": "Mari marginali", "text": ""}
{"id": "2018786", "revid": "339392", "url": "https://it.wikipedia.org/wiki?curid=2018786", "title": "Pugilatore a riposo", "text": ""}
{"id": "2018788", "revid": "113915529", "url": "https://it.wikipedia.org/wiki?curid=2018788", "title": "Alpi della Vanoise e del Grand Arc", "text": "Le Alpi della Vanoise e del Grand Arc (dette anche \"Alpi Graie occidentali\" oppure, in forma pi\u00f9 breve \"Alpi della Vanoise\") sono una sottosezione delle Alpi Graie, prendendo il nome dalla Vanoise, localit\u00e0 francese e dalla montagna Grand Arc. Al loro interno \u00e8 posto il Parco nazionale della Vanoise.\nDefinizioni.\nSeguendo le indicazioni della SOIUSA con Massiccio della Vanoise si intendono, secondo la definizione pi\u00f9 ristretta, le montagne a sud del Colle della Vanoise. In tal modo con Alpi della Vanoise e del Grand Arc (magari semplificando con Alpi della Vanoise) si intende quanto con altre definizioni si attribuisce al Massiccio della Vanoise.\nGeografia.\nConfinano:\nRuotando in senso orario i limiti geografici sono: Colle dell'Iseran, fiume Arc, fiume Is\u00e8re, Colle dell'Iseran.\nSuddivisione.\nSOIUSA.\nSecondo la SOIUSA le Alpi della Vanoise e del Grand Arc sono suddivise in sei supergruppi, 16 gruppi e 20 sottogruppi:\nAltre suddivisioni.\nTradizionalmente le Alpi Graie occidentali potevano essere suddivise:\nVette.\nLe vette principali delle Alpi della Vanoise e del Grand Arc sono:\nRifugi.\nI principali rifugi che facilitano l'escursionismo e la salita alle vette sono:"}
{"id": "2018790", "revid": "2036605", "url": "https://it.wikipedia.org/wiki?curid=2018790", "title": "Agenio Urbico", "text": "Biografia.\nProbabilmente visse tra la fine del IV e gli inizi del V secolo.\nOpera.\nL'opera di Urbico \u00e8 il \"De controversiis\" (\"Le controversie agrarie\"). Nella prima parte dell'opera, Urbico espone le tecniche per i rilievi topografici in ambito agricolo; segue un'esposizione della struttura delle terre emerse, suddivise dall'Oceano in quattro parti, secondo l'approccio stoico. Segue la parte centrale dell'opera, la presentazione delle 15 differenti tipologie di dispute agricole, con le conoscenze del diritto romano e delle tecniche di agrimensura necessarie a risolverle, come quelle per riconoscere i limiti fra le propriet\u00e0. Secondo alcuni studiosi, questo testo sarebbe basato sull'opera di Sesto Giulio Frontino, mentre altri rimandano a una altrimenti sconosciuta opera del I secolo.\nAlla stessa tradizione dei manoscritti che contengono il \"De controversiis\" appartiene anche un commento al manuale di Frontino, che per\u00f2 su base stilistica deve essere attribuito alla seconda met\u00e0 del V secolo o alla prima met\u00e0 del VI secolo."}
{"id": "2018791", "revid": "6923", "url": "https://it.wikipedia.org/wiki?curid=2018791", "title": "Giuseppe Tambroni", "text": "Biografia.\nDi umile famiglia originaria di Castione de' Baratti nel Parmense, Giuseppe Tambroni, fratello della celebre ellenista Clotilde, a venti anni, nel 1793, venne nominato dal senato bolognese archivista paleografo della citt\u00e0.\nNel 1797, entusiasta delle idee francesi, si rec\u00f2 a Milano, diventando ambasciatore; dal 1799 dovette invece ritirarsi in Francia, a Chamb\u00e9ry, dove si spos\u00f2.\nTorn\u00f2 a Milano nel 1805, come addetto del ministero degli affari esteri del Regno d'Italia, mentre nel 1807 fu chiamato dal principe Eugenio a lavorare per la determinazione dei confini tra l'Italia e l'Austria. Dal 1809 venne nominato prima console a Livorno, poi a Civitavecchia, con la possibilit\u00e0 di risiedere nella citt\u00e0 eterna, dove ebbe occasione di conoscere e di ospitare Antonio Canova.\nDal 1814, spogliato di tutti gli incarichi pubblici, si occup\u00f2 di cultura, fondando il \"Giornale arcadico\", dove pubblic\u00f2 numerosi articoli sulle belle arti e dalle colonne del quale tent\u00f2, invano, di realizzare un'accademia per i giovani artisti del Regno Lombardo-Veneto.\nSi occup\u00f2 di topografia antica e di archeologia, compiendo ricerche e scavi, in particolare, nella Campagna romana. Il suo nome \u00e8 legato, maggiormente, alla scoperta e alla prima pubblicazione del \"Trattato della pittura\" di Cennino Cennini e di una biografia di Antonio Canova.\nFu socio onorario di diverse Accademie italiane e straniere."}
{"id": "2018796", "revid": "339392", "url": "https://it.wikipedia.org/wiki?curid=2018796", "title": "Pugilatore delle terme", "text": ""}
{"id": "2018797", "revid": "599013", "url": "https://it.wikipedia.org/wiki?curid=2018797", "title": "Fosco Cicola", "text": "Gioca nel ruolo di libero.\nCollegamenti esterni.\n "}
{"id": "2018798", "revid": "599013", "url": "https://it.wikipedia.org/wiki?curid=2018798", "title": "Murilo Endres", "text": "Gioca nel ruolo di schiacciatore nel Servi\u00e7o Social da Ind\u00fastria.\nCarriera.\nLa carriera di Murilo Endres inizia nel 1998 tra le file dell'Esporte Clube Banespa, con cui vince due volte il Campionato Paulista in cinque stagioni. Durante il periodo trascorso col Banespa gioca anche per la nazionale juniores, vincendo nel 2000 la medaglia d'argento al campionato sudamericano juniores e nel 2001 la medaglia d'oro al campionato mondiale juniores. Nel 2003 viene ingaggiato dall'Esporte Clube Uni\u00e3o Suzano senza vincere alcun trofeo in due stagioni; nonostante questo esordisce in nazionale maggione nel 2004, vincendo la medaglia d'oro alla World League.\nNell'estate del 2005 vince la medaglia d'oro alla World League, al campionato sudamericano e alla Grand Champions Cup; si aggiudica anche la medaglia d'argento alla Coppa America. Dopo questi risultati viene ingaggiato per la prima volta all'estero dalla Callipo Sport, in Italia con cui centra la salvezza. Nell'estate del 2006 vince nuovamente la World League e, successivamente, il campionato mondiale. Dalla stagione 2006-07 intraprende un deludente sodalizio di tre anni con la Pallavolo Modena, in cui vince soltanto una Challenge Cup. In nazionale continua a collezionare medaglie: nel 2007 vince la medaglia d'oro alla World League, ai XV Giochi panamericani, al campionato sudamericano e alla Coppa del Mondo e vince un'altra medaglia d'argento alla Coppa America; nel 2008 vince la terza medaglia d'argento consecutiva alla Coppa America e, soprattutto, \u00e8 finalista ai Giochi della XXIX Olimpiade.\nDurante l'estate del 2009 diventa titolare in nazionale e vince la medaglia d'oro alla World League, al campionato sudamericano, dove viene premiato come miglior giocatore, e alla Grand Champions Cup. Nello stesso anno torna a giocare in Brasile nel club neonato Servi\u00e7o Social da Ind\u00fastria, con cui vince subito il Campionato Paulista. Nel 2010 vince l'ennesima World League ed il secondo campionato mondiale consecutivo, vincendo il premio MVP in entrambe le competizioni. Nel 2011 vince per la prima volta la Superliga brasiliana, ricevendo un altro premio come miglior giocatore. Nel 2012 vince la medaglia d'argento ai Giochi della XXX Olimpiade di Londra, venendo nominato anche miglior giocatore.\nNel 2013 salta l'intera estate con la nazionale per potersi operare alla spalla, per poi vincere la medaglia d'argento alla World League 2014 e al campionato mondiale 2014.\nVita privata.\n\u00c8 il fratello minore del pallavolista Gustavo Endres ed \u00e8 sposato con la pallavolista Jaqueline de Carvalho."}
{"id": "2018801", "revid": "339392", "url": "https://it.wikipedia.org/wiki?curid=2018801", "title": "Pugilatore del Quirinale", "text": ""}
{"id": "2018802", "revid": "122569576", "url": "https://it.wikipedia.org/wiki?curid=2018802", "title": "Tindalos", "text": "I Tindalos (o segugi di Tindalos) sono creature immaginarie ideate dallo scrittore Frank Belknap Long per i Miti di Cthulhu di H. P. Lovecraft. Questi esseri appaiono per la prima volta nel libro di Long intitolato proprio \"I Segugi di Tindalos\" (1931). Lovecraft menziona i Tindalos nel racconto \"Colui che sussurrava nelle tenebre\" (1931).\nInformazioni generali.\nI Tindalos dimoravano sul nostro pianeta in ere antichissime, quando ancora non c'era stata alcuna evoluzione oltre gli organismi unicellulari. Si dice che abitassero gli \"angoli del tempo\", mentre tutte le altre creature viventi (compresi gli esseri umani) discendono dalle \"curve del tempo\". Si pensa inoltre che i segugi siano immortali e bramino qualcosa di sconosciuto che per\u00f2 possono trovare solo negli esseri umani e nelle altre comuni forme di vita, cosicch\u00e9 sono disposti a dare la caccia alle loro vittime attraverso il tempo e lo spazio per ottenere ci\u00f2 che vogliono.\nGrazie alla loro relazione con gli angoli del tempo, queste creature possono materializzarsi in ogni angolo se ha un'ampiezza di 120\u00b0 o inferiore. Quando un segugio sta per comparire, prima si crea una nuvola di fumo nell'angolo, poi compare la testa seguita da tutto il corpo. Una volta che un Tindalos ha individuato la preda, non smetter\u00e0 mai di darle la caccia. In genere, chi utilizza il viaggio nel tempo pu\u00f2 facilmente attrarre l'attenzione di questi esseri."}
{"id": "2018809", "revid": "116005456", "url": "https://it.wikipedia.org/wiki?curid=2018809", "title": "Triflux", "text": "Il triflux \u00e8 un particolare sistema di sovralimentazione del motore progettato dalla casa automobilistica italiana Lancia per equipaggiare i suoi prototipi di vetture da rally siglati rispettivamente ECV e ECV II.\nDescrizione e funzionamento.\nIl sistema in questione trovava applicazione su un propulsore a 4 cilindri in linea di 1.759 cm\u00b3 sovralimentato mediante 2 turbocompressori KKK K-26 di eguali dimensioni posti rispettivamente uno a destra ed uno a sinistra del blocco motore.\nLa testata \u00e8 a 4 valvole per cilindro, la distribuzione \u00e8 affidata a due alberi a camme senza i controrotanti. Diversamente dalla consueta impostazione utilizzata nei motori, le valvole non sono accoppiate per aspirazione e scarico bens\u00ec \"incrociate\", cio\u00e8 aspirazione-scarico e scarico-aspirazione. In questo modo non esiste un lato caldo e un lato freddo del motore in quanto le valvole di scarico sono alternate a quelle di aspirazione sia sul lato destro che su quello sinistro, una soluzione che consente una dilatazione dei materiali pi\u00f9 uniforme con la possibilit\u00e0 di aumentare la compressione o la pressione del turbo, ma che favorisce anche una elevata turbolenza della miscela durante la fase di immissione e di conseguenza una combustione pi\u00f9 omogenea.\nIl sistema, definito \"triflux\", sta ad indicare i 3 distinti flussi d'aria riscontrabili all'interno del sistema di sovralimentazione del motore, il quale presenta due collettori di scarico ed uno di aspirazione: i gas residui della combustione sono raccolti dai 2 collettori di scarico alimentando i rispettivi turbocompressori, questi ultimi aspirano aria e la comprimono convogliandola tramite 2 manicotti verso un unico collettore di aspirazione posizionato sopra la testata. Da qui il termine \"triflux\" che indica appunto i tre flussi del motore, uno di aspirazione e due di scarico.\nIl principio di funzionamento delle turbine \u00e8 il seguente: ai bassi regimi motore, tramite un'apposita valvola di tipo wastegate, tutti i gas di scarico sono convogliati a una sola turbina, cos\u00ec da ridurre il problema del turbo lag, invece oltrepassati i 5.000 rpm i gas di scarico vengono convogliati ad entrambi i turbocompressori lavorando in parallelo. La potenza ottenuta variava da circa 600 CV fino a un massimo di 800 CV.\nUso.\nFurono realizzati solo cinque propulsori dotati di questa tecnologia: uno \u00e8 montato sulla \"Lancia ECV2\" esposta al Museo Lancia di Torino, due furono acquistati dal pilota Luciano Tamburini e da lui installati sulle sue vetture, con cui partecip\u00f2 con successo a gare di velocit\u00e0 su terra, mentre gli ultimi due sono in possesso del pilota e preparatore Giuseppe Volta, che ne ha installato uno sulla sua ricostruzione della DELTA ECV1 Evo 87.\nCaratteristiche.\nQuesto sistema di sovralimentazione venne concepito per garantire una erogazione ottimale sulle vetture da rally: anzich\u00e9 montare una turbina di grandi dimensioni per raggiungere elevate potenze ma con un inevitabile ritardo di risposta ai bassi regimi, l'utilizzo di 2 turbine di piccole dimensioni dal funzionamento prima in serie poi in parallelo garantiva sia prontezza in basso che spinta agli alti regimi.\nRispetto al precedente motore della Lancia Delta S4, dotato di doppia sovralimentazione composta da compressore volumetrico e turbocompressore, non c'\u00e8 il penalizzante assorbimento di potenza dovuto all'utilizzo di cinghie collegate all'albero motore per l'azionamento del compressore volumetrico."}
{"id": "2018810", "revid": "73843", "url": "https://it.wikipedia.org/wiki?curid=2018810", "title": "Luigi Tosti", "text": "Monaco benedettino e abate di Monte Cassino, studioso di cose ecclesiastiche ed esponente del neoguelfismo, ha avuto un ruolo di primo piano non soltanto nell'ambito della storiografia cattolico-liberale del XIX secolo, come peraltro attestato da Benedetto Croce, ma anche per il coinvolgimento attivo nei moti del 1848, sostenendo le idee di Vincenzo Gioberti e contribuendo a rilanciarle con il volume sulla \"Storia della Lega lombarda\", dedicato a Pio IX, che si configurava come una sorta di inno al patriottismo per i cattolici. Ebbe anche rilievo, nel 1887, il suo tentativo, poi risultato vano, di favorire la Conciliazione fra Stato e Chiesa.\nBiografia.\nPrime fasi.\nNato da famiglia nobile, fin da giovanissimo fu mandato all'Abbazia cassinese, dove aveva uno zio monaco. Completati gli studi a Roma, ricevette l'ordinazione sacerdotale nel 1833. Tornato a Cassino, divenne lettore e insegnante di teologia all'abbazia.\nFin dai primi anni della permanenza cassinate, Tosti si dedic\u00f2 allo studio e alle ricerche erudite, dimostrando una non comune simpatia, almeno per un esponente della gerarchia cattolica, anche per gli storici tedeschi, convinto che i fatti, \u00abal tocco del razionalismo germanico\u00bb, incominciassero a \u00abpalpitare della vita\u00bb. Non \u00e8 un caso, del resto, che Croce, inserendo il padre benedettino nella scuola storiografica cattolica-liberale, comprendente tra gli altri Manzoni, Carlo Troya, Gioberti, Cesare Balbo e Tommaseo, tenesse a precisare che la \u00abtendenziosit\u00e0\u00bb riscontrata nei lavori di questo filone pubblicistico apparteneva alla \u00abforma pi\u00f9 alta\u00bb, in quanto i suoi maggiori esponenti (secondo il filosofo \u00abfermissimi cattolici, tutti non meno fermi patrioti e liberali\u00bb) applicavano quotidianamente tutto quanto avevano essi stessi delineato nelle loro opere, anche come insegnamento per il futuro.\nI primi studi degni di rilievo dell'abate Tosti si ebbero con i tre volumi della \"Storia della Badia di Monte Cassino\", editi tra il 1842 e il 1843, e con la monografia di Bonifacio VIII del 1846. Ma, anche dato il clima in cui insisteva, e per gli strascichi che da essa derivarono, la pubblicazione pi\u00f9 complessa e, per certi versi, pi\u00f9 importante del benedettino era rappresentata dalla \"Storia della Lega lombarda\". Infatti, uscita in pieno Risorgimento, questa pubblicazione se, da un lato, ottenne l'avallo del pontefice, dest\u00f2, dall'altro lato, molte perplessit\u00e0 nella gerarchia ecclesiastica, per via del parallelo tra lo stesso Pio IX e papa Alessandro III.\nIl patriottismo.\nLa \"Storia\" leghista s'inseriva nel quadro dell'attivit\u00e0 illuminata dei benedettini di Montecassino. A tal riguardo Ernest Renan, che aveva viaggiato in Italia tra il 1849 e il 1850, afferm\u00f2 che, nel declino morale e sociale caratterizzante il Regno di Napoli, la predetta abbazia emergeva, al contrario, come la culla di un nuovo ed originale movimento intellettuale, sospinto proprio da Tosti, che pure non era riuscito a incontrare. In quest'opera il padre benedettino, secondo il filosofo francese, spiegava che il fatto che l'Italia fosse cattolica avrebbe dovuto significare anche che i cattolici, mostrando amore per la patria, dovevano volere per essa libert\u00e0 e democrazia, e quindi essere patriottici. Dello stesso avviso Benedetto Croce che, esaminando la medesima \"Storia\", che era aperta dalla celebrazione delle citt\u00e0 italiane, affermava che il Tosti del 1848 \u00absentiva risorto nel suo petto l'animo di un ardente seguace di papa Gregorio VII o di Alessandro III, rinnovato insieme e temprato agli ideali della nazionalit\u00e0 italiani e della civilt\u00e0 del secolo decimonono\u00bb. Del resto, basta leggere l'emblematica dedica a Pio IX di questa \"Storia\" per comprendere appieno lo spirito e la carica ideale che animavano il Tosti patriota risorgimentale: \u00abCon questo volume nelle mani affacciatevi, Padre Beatissimo, dalla mistica rocca della Chiesa: contemplate l'avvenire, interrogate il passato, palpate i nostri petti, e addimandate al palpito de' nostri cuori se siamo figli di quei Lombardi, che, ammogliato il Romano Pontefice alla libert\u00e0 della patria, seppero con immacolato sangue difenderlo\u00bb.\nDopo il 1848.\nQuesti concetti, come rilevava Renan, si sarebbero fatti pi\u00f9 vivi nell'opuscolo \"Il veggente del secolo XIX\", che usc\u00ec per i tipi dell'abbazia di Montecassino nel 1860. Nel frattempo, per\u00f2, la vita del padre benedettino era cambiata. Infatti, essendosi nel 1848 adoperato per ottenere dal pontefice la rinuncia al potere temporale e per evitare che la citt\u00e0 eterna fosse preda dei francesi, era stato costretto a salvarsi dalle ritorsioni borboniche, riparandosi prima a Roma e poi in Toscana, per far ritorno a Cassino soltanto nel 1850. Da allora Tosti era tornato ai suoi studi, scrivendo nell'ordine, fra le altre, le storie di Pietro Abelardo nel 1851, del concilio di Costanza nel 1853, dello scisma greco nel 1856 e di Matilde di Canossa nel 1859, cos\u00ec come i prolegomeni alla \"Storia universale della Chiesa\" (1861) e il polemico \"S. Benedetto al parlamento nazionale\", che usc\u00ec in coincidenza con l'Unit\u00e0.\nSe nel 1870-71, durante la guerra franco-prussiana, era annoverato, come attesta Federico Chabod, fra gli intellettuali che cercarono di spronare il governo verso un armamento italiano, il ruolo del padre benedettino emerse con maggior spinta alla fine degli anni Ottanta del XIX secolo. Padre Tosti si adoper\u00f2, infatti, per formalizzare la distensione nei rapporti fra lo Stato italiano e il papato, anche attraverso un opuscolo di 23 pagine, pubblicato nel 1887, dall'inequivocabile titolo: \"La conciliazione\". Il suo contenuto, come emerge dai carteggi con Gabrio Casati, era gi\u00e0 \"in nuce\" negli anni dell'unificazione nazionale. Sta di fatto che l'opuscolo e l'opera di intermediazione di Tosti fra Crispi e Leone XIII, approvati inizialmente da quest'ultimo, furono invece sconfessati.\nTosti ebbe un ruolo importante anche quale sovrintendente generale per i monumenti sacri d'Italia: infatti, dopo essersi per battuto per l'apertura del Museo campano, e averlo inaugurato, riusc\u00ec a far riunire il 30 dicembre 1879, e per la prima volta, i membri di diversi consessi del napoletano, fra i quali anche Bartolommeo Capasso, al fine di discutere dello stato dei monumenti, farne un elenco e verificare quali di essi dovevano essere sottoposti a restauro. Fece parte della commissione d'esame della Scuola vaticana di paleografia diplomatica e archivistica.\nTutte le opere del padre benedettino furono ristampate, in 19 volumi, tra il 1886 e il 1899."}
{"id": "2018812", "revid": "129019", "url": "https://it.wikipedia.org/wiki?curid=2018812", "title": "GIZC", "text": ""}
{"id": "2018818", "revid": "124741973", "url": "https://it.wikipedia.org/wiki?curid=2018818", "title": "Ciamuria", "text": "Ciamuria (in albanese: \"\u00c7am\u00ebria\", ) \u00e8 il nome utilizzato per lo pi\u00f9 dagli albanesi che vivono la regione costiera dell'Epiro, oggi tra l'Albania meridionale e prevalentemente nell'attuale Grecia settentrionale.\nIl territorio, nell'antichit\u00e0 abitato da illiri, \u00e8 caratterizzato dalla presenza della popolazione albanese, che se pur autoctona e in maggioranza \u00e8 passata ad esser minoranza con l'annessione del 1913 alla Grecia moderna dopo le Guerre balcaniche. Immediatamente dopo questa data, dal 7 marzo 1913 fino all'agosto 1949, con la scusante d'esser stati \"collaboratori degli italiani fascisti\", lo Stato greco ha attuato sistematicamente un genocidio fisico e culturale di tutta la popolazione locale, dai bambini alle donne e agli anziani, una vera e propria pulizia etnica. Molti albanesi dovettero abbandonare esuli verso il confine albanese la propria casa. Esiste a Saranda e in particolar modo a Tirana, dove vive in una zona in particolare, una forte comunit\u00e0 di albanesi esuli dalla Ciamuria che ricordano ancora i gravissimi e tristi fatti accaduti. Nel settembre 1945 il Congresso della minoranza albanese della Grecia adott\u00f2 una risoluzione che invi\u00f2 alla Conferenza dei Ministri degli Esteri degli Stati alleati. Ancora oggi questo capitolo, seppur sconosciuto ai pi\u00f9 della opinione pubblica, \u00e8 aperto e nascosto dalla Grecia, la quale mantiene ufficialmente lo stato di belligeranza con l'Albania.\nDominato nei secoli da vari imperi e diverse popolazioni, Ciamuria era il termine di uso comune tra gli albanesi durante il dominio ottomano.\nIl termine \u00e8 stato utilizzato anche dai greci fino alla met\u00e0 del XX secolo e si trova spesso nella letteratura greca. Oggi \u00e8 obsoleto in greco, sopravvivendo soprattutto in canzoni popolari greche, ed \u00e8 utilizzato soprattutto dagli albanesi in quanto \u00e8 associato con la minoranza albanese ciamuriote. La maggior parte della Ciamuria \u00e8 divisa oggi tra l'estremit\u00e0 meridionale dell'Albania (distretto di Sarand\u00eb), le prefetture greche di Thesprotia e Preveza, e alcuni villaggi nella parte occidentale della prefettura di Ioannina. Il termine \u00e8 in disuso a causa in parte alla sua connotazione irredentista albanese e poich\u00e9 i toponimi Epiro e il greco \"Thesprotia\" sono ben radicati.\nL'etimologia \u00e8 incerta. Deriva probabilmente dal nome del fiume in albanese \"\u00c7am\" (ovvero \"Kalamas\") e soprannominato dopo il 1913 in greco \"Thiamis\".\nGeografia.\nLa regione \u00e8 prevalentemente montuosa, con valli e colline concentrate nella parte meridionale, mentre i terreni agricoli sono nella parte settentrionale.\nCi sono cinque fiumi della regione: Pavllo (\"Pavll\u00eb\") nel nord (l'unico in Albania), Acheronte (\"Gliqi\" o \"Frar\"), Louros (\"Llur\"), Arachthos (\"Llum i Nart\u00ebs\") e Thiamis (\"\u00c7am\").\nDemografia.\nSin dal Medioevo, la popolazione della Ciamuria era etnicamente mista e complessa, con il sovrapporsi delle identit\u00e0 albanese e greca, oltre che di diversi altri gruppi minoritari.\nLe informazioni sulla composizione etnica della regione nel corso dei secoli sono quasi completamente assenti, con la forte probabilit\u00e0 che non si adattasse ai \"modelli nazionali\" standard, come voluto dai movimenti rivoluzionari nazionalisti del XIX secolo.\nNei censimenti greci, i musulmani della regione venivano contati come albanesi. Secondo il censimento greco del 1913, 25\u00a0000 musulmani albanofoni vivevano all'epoca nella regione di Ciamuria che era albanese come lingua madre, su una popolazione totale di circa 60.000, mentre nel 1923 c'erano 20.319 ciamurioti musulmani. Nel censimento greco del 1928, c'erano 17.008 musulmani albanofoni.\nL'unico censimento ad aver contato la popolazione ortodossa di etnia albanese della regione \u00e8 stato il censimento italiano fascista del 1941. Tale censimento rilevava che nella regione vivevano 54.000 albanesi, di cui 26.000 ortodossi e 28.000 musulmani, e 20.000 greci. Dopo la guerra, secondo i censimenti greci che includevano i gruppi etnico-linguistici, i ciamurioti musulmani erano 113 nel 1947 e 127 nel 1951.\nCon l'eccezione della parte di Ciamuria che giace in Albania, l'area che comprende la Ciamuria \u00e8 oggi abitata soprattutto da greci a causa della repressione ed espulsione dei ciamurioti dopo la seconda guerra mondiale e la conseguente assimilazione dei ciamurioti rimanenti. Il numero esatto di persone di etnia albanese ancora residenti nella regione della Ciamuria \u00e8 incerta, dal momento che il governo greco non include categorie etniche e linguistiche in nessun censimento. Secondo l'autore filoalbanese Miranda Vickers, i ciamurioti ortodossi oggi sono circa 40.000. La lingua albanese \u00e8 ancora parlata da una minoranza di abitanti di Igoumenitsa. Secondo Ethnologue, la lingua albanese \u00e8 parlata come lingua madre da circa 10.000 albanesi dell'Epiro e nel villaggio di Lechovo, a Florina. Secondo un sondaggio condotto nel 1994, la lingua albanese nella regione sta sparendo velocemente, perch\u00e9 non riceve alcun tipo di incoraggiamento (la Grecia non ha firmato n\u00e9 ratificato la Carta europea delle lingue regionali o minoritarie; lo stesso non ha fatto l'Albania).\nNegli anni novanta i discendenti dei ciamurioti espulsi hanno rivendicato diritti sul possesso dei beni lasciati in Grecia e hanno manifestato la volont\u00e0 di tornare nei territori d'origine. Il 10 gennaio 1991 venne fondata la \"National Political Association \"\u00c7am\u00ebria\"\" (in albanese: \"Shoq\u00ebria Politike Atdhetare \"\u00c7am\u00ebria\"\"), un'associazione che auspica il ritorno dei ciamurioti in Grecia e che rivendica il risarcimento dei beni lasciati nella regione. Tutte le rivendicazioni avanzate dai ciamurioti sono state respinte dal governo greco poich\u00e9 accusati di aver collaborato con gli occupanti nazifascisti durante la seconda guerra mondiale.\nStoria.\nMedioevo.\nNel Medioevo la regione era sotto la giurisdizione dell'Impero Romano e poi bizantino. Nel 1205 Michele Comneno Doukas, cugino degli imperatori bizantini Isacco II e Alessio III, fonda il Despotato d'Epiro, che governa la regione fino al XV secolo. \"Vagenetia\", come l'intero Epiro veniva chiamato, divenne ben presto rifugio per molti profughi greci da Costantinopoli, Tessaglia, e Peloponneso, fuggitivi dall'Impero Latino seguito alla quarta crociata.\nIl pi\u00f9 antico riferimento agli albanesi in Epiro proviene da un documento veneziano del 1210, in cui si afferma che \u201cil continente di fronte all'isola di Corf\u00f9 \u00e8 abitato da albanesi\u201d.\nDurante questo periodo sono documentate le prime migrazioni di albanesi e aromuni nella regione Nel 1340, approfittando della Guerra civile bizantina (1341-1347) il re medievale serbo Stefano Uro\u0161 IV Du\u0161an conquista l'Epiro e lo incorpora nel suo Impero serbo. Durante questo periodo, due Stati albanesi si formano nella regione. Nell'estate del 1358, Niceforo II Orsini, l'ultimo despota dell'Epiro della dinastia Orsini, fu sconfitto in battaglia contro i capi albanesi. A seguito dell'approvazione dello zar serbo, questi capi istituirono due nuovi stati nella regione, il Despotato di Arta e Principato di Argirocastro. Dissenso interno e conflitti successivi con i loro vicini, tra cui il crescente potere del turchi ottomani, port\u00f2 alla caduta di questi principati albanesi nelle mani della famiglia Tocco, conti di Cefalonia. I Tocco a loro volta, a poco a poco li persero a favore degli Ottomani, che conquistarono Ioannina nel 1430, Arta nel 1449, Angelocastro nel 1460, e infine Vonitsa nel 1479.\nDominio ottomano.\nDurante il dominio ottomano, la regione fu sotto il vilayet (poi pascialato) di Ioannina. Durante questo periodo, la regione era conosciuta come distretto di Ciamuria (scritto anche \"Chameria\", \"Tsamouria\", \"Tzamouria\").\nNel XVIII secolo, con la diminuzione del potere degli Ottomani, la regione pass\u00f2 sotto lo Stato semi-indipendente di Ali Pasci\u00e0 di Tepelena, un condottiero albanese che divenne il governatore provinciale di Ioannina nel 1788. Ali Pasci\u00e0 avvi\u00f2 campagne per sottomettere la confederazione dei coloni Souli, incontrando una feroce resistenza dei guerrieri Soulioti. Dopo numerosi tentativi falliti per sconfiggere i Soulioti, le sue truppe riuscirono a conquistare la zona nel 1803.\nDopo la caduta del pascialato, la regione rimase sotto il controllo dell'Impero ottomano, mentre la Grecia e l'Albania dichiararono che il loro obiettivo era quello di includere nei loro stati tutta la regione dell'Epiro, compresi Thesprotia o Ciamuria.\nInfine, a seguito delle Guerre balcaniche, l'Epiro fu diviso nel 1913, nel trattato di Londra, e la regione pass\u00f2 sotto il controllo del Regno di Grecia, mentre solo una piccola parte viene integrato nel nuovo Stato indipendente di Albania.\nDalla conferenza di Londra all'annessione della Grecia.\nNel Trattato di Londra del 1913 gli ambasciatori delle sei grandi potenze (Gran Bretagna, Francia, Germania, Italia, Austria-Ungheria e Russia) non riuscirono a mettersi d'accordo se l'Epiro dovesse appartenere per intero all'Albania o alla Grecia, e in caso di spartizione, sulla posizione della frontiera. Fu istituita quindi una Commissione Internazionale per la demarcazione dei confini che nell'autunno del 1913 cominci\u00f2 a lavorare sul terreno per questa separazione.\nIl lavoro della Commissione si concluse nel dicembre 1913, con il Protocollo di Firenze, nel quale la Ciamuria con la sua maggioranza albanese venne ceduta alla Grecia, mentre una minoranza greca rimase entro le frontiere dell'Albania.\nIn Ciamuria venne instaurata l'amministrazione greca e gradualmente diventava palese che gli albanesi ortodossi dovevano essere assimilati, mentre gli Albanesi musulmani allontanati. Negli anni a venire, sia durante la Prima Guerra che immediatamente dopo, sui ciamurioti musulmani fu esercitata una pressione per spingerli a lasciare il paese. Bande paramilitari, attaccavano i paesi albanesi terrorizzando la popolazione; centinaia di uomini venivano deportati nelle isole dell'Egeo.\nGrandi propriet\u00e0 terriere furono espropriate durante la riforma agraria dietro un minimo risarcimento, quando veniva concesso, e gli ex-proprietari, famiglie agiate musulmane albanesi, non avevano spesso altra scelta tranne quella di emigrare.\nPrimo dopoguerra.\nLa prima guerra mondiale fu seguita della Guerra greco-turca (1919-1922) del 1919-1922. Conseguenza di questo conflitto fu lo scambio reciproco delle popolazioni, secondo il Trattato di Losanna del 30 gennaio 1923. I cristiani ortodossi dell'Anatolia (circa 1,25 milioni) dovevano essere espulsi e reinsediati in Grecia, mentre i musulmani che vivevano in Grecia (circa mezzo milione) in Turchia. Furono esentati dallo scambio i Greci di Costantinopoli e i Turchi della Tracia occidentale. Gli Albanesi musulmani della Ciamuria non vennero menzionati nel Trattato, tuttavia l'ansia mont\u00f2 nella regione; essi furono inizialmente inseriti nello scambio e dopo le pressioni da varie parti il governo greco presieduto da Theodoros Pangalos dichiar\u00f2 l'esenzione degli Albanesi musulmani dallo scambio di popolazione.\nI 5000 ciamurioti deportati inizialmente poterono rientrare. Una commissione mista della Lega delle Nazioni, senza nessun rappresentante albanese, fu inviata nella regione per definire l'origine etnica della popolazione. Altri furono semplicemente spediti verso l'Anatolia.\nLa pi\u00f9 grande diaspora ciamuriote al di fuori dell'Albania si trova oggi a Smirne, in Turchia, la cui popolazione fino al 1923 era composta, secondo varie stime, al 70-90% di greci. La situazione miglior\u00f2 negli anni '30, in particolare negli ultimi anni del governo di Eleutherios Venizelos (1864-1936), mentre peggior\u00f2 drasticamente nel 1936 con l'avvento della dittatura militare di Ioannis Metaxas (1871-1941).\nL'uso della lingua albanese in pubblico e in privato fu vietato, libri e giornali in albanese non vennero pi\u00f9 tollerati. L'insegnamento dell'albanese nelle scuole della Ciamuria era stato proibito gi\u00e0 nel 1913. Le prime scuole in albanese furono aperte solo nel 1941, dopo l'invasione e l'occupazione italiana della Grecia.\nLa seconda guerra mondiale.\nDopo l'invasione dell'Albania del 7 aprile 1939Mussolini rivolse lo sguardo verso la Grecia, alla quale dichiar\u00f2 guerra nell'ottobre 1940. Il luogotenente italiano in Albania, Francesco Jacomoni di San Savino, cominci\u00f2 a denunciare il maltrattamento della minoranza \u00e7am e a proclamare che sotto il dominio italiano la Ciamuria avrebbe potuto essere unita all'Albania. Il ministro degli esteri italiano, Conte Galeazzo Ciano, present\u00f2 la vicenda di Daut Hoxha, un ribelle ciamuriote, il cui corpo decapitato a quanto pare da agenti greci fu ritrovato alla frontiera albanese, come un \"casus belli\", per guadagnare il supporto dei nazionalisti albanesi e per convincere Mussolini della necessit\u00e0 di invadere la Grecia. La propaganda italiana dell'unificazione nazionale tuttavia non dest\u00f2 entusiasmo da entrambi i lati della frontiera; gli italiani dovettero anzi constatare, che, per la maggioranza della popolazione su entrambi i lati della frontiera meridionale albanese l'annessione dell'Epiro o della sola Ciamuria all'Albania non era l'opzione preferita.\nIn Ciamuria ora iniziano ad agire due principali gruppi politici: i moderati con Musa Demi e i suoi seguaci, e i radicali, cappeggiati da Mazar Dino. Quest'ultima fazione, sfruttando il malcontento della popolazione ciamuriote e il sostegno delle truppe italiane d'occupazione, si mostr\u00f2 pi\u00f9 dinamica e riusc\u00ec a organizzarsi ancor prima dell'inizio della resistenza antifascista greca. Questo vantaggio temporale ha determinato il corso degli eventi politico-militari e il sopravvento dei radicali sui ciamurioti moderati e sulle forze antifasciste che agivano nella regione. Subito dopo l'occupazione di Paramythia i radicali creano un consiglio provvisorio, il quale rivolge a Tirana la richiesta di annessione all'Albania. Il 17 giugno 1941 viene fondato anche il Partito Fascista Albanese della Tesprozia, che si estese in molte localit\u00e0 ciamuriote, per\u00f2 non dappertutto. Gli antifascisti ciamurioti si organizzarono soprattutto nel paese di Filiates. Queste voci moderate non riuscirono per\u00f2 a contrapporsi con efficacia alla propaganda esercitata dai Dino, anche per una ragione semplice: visto il trattamento subito negli ultimi 27 anni, i ciamurioti erano restii ad accettare un ritorno della situazione precedente. I rapporti tra i ciamurioti musulmani e i greci e gli albanofoni ortodossi, furono ulteriormente aggravati dalle dispute sulle terre. Con il cambiamento dell'amministrazione i \nI massacri di Dino.\nSeguirono, durante gli anni della Seconda Guerra Mondiale, massacri e crimini commessi soprattutto dalle truppe dei Dino sugli abitanti della regione, greci o albanofoni ortodossi, per\u00f2 pure sugli stessi ciamurioti musulmani, e anche episodi di collaborazionismo con gli italiani prima e i tedeschi dopo. Il Fronte Nazionale Ciamuriote (\"Balli Komb\u00ebtar \u00c7am\") fondato da Nuri Dino pot\u00e9 contare pienamente sull'appoggio tedesco, in quanto si impegn\u00f2 a combattere sia contro i partigiani greci che contro quelli albanesi. Particolarmente feroci sono stati gli episodi dei saccheggi e degli incendi, da parte dei collaborazionisti dei Dino, dei paesi nella piana di Fanari, dove risiedeva una maggioranza di albanofoni ortodossi (22 villaggi su 25), i quali si erano schierati con l'esercito antifascista (ELAS) greco, nonch\u00e9 gli atti di terrore, come la fucilazione di 49 esponenti greci di Paramythia nel settembre del 1943 ed altri omicidi attribuiti ai \u00e7am, il che contribu\u00ec ulteriormente a scavare un fossato ormai incolmabile tra gli albanofoni ortodossi e quelli musulmani.\nNella storiografia greca spesso tali massacri sono stati ascritti \"en bloc\" a tutti i ciamurioti, etichettando l'intera popolazione come collaborazionista, ignorando tutte le testimonianze sugli episodi di aiuto reciproco tra gli albanesi musulmani e la popolazione cristiana, albanofona e grecofona, nella tragica estate del 1943, quando la vallata di Fanari fu esposta al terrore della Prima Divisione Alpina tedesca Edelweiss Questa divisione, gi\u00e0 macchiatasi di numerosi crimini di guerra contro la popolazione civile in Polonia, Albania e Grecia, compreso l'eccidio di Cefalonia in cui rimasero uccisi 5.200 militari italiani, era stata inviata nella zona per tenere aperta la strada tra Prevesa e Igumenizza, interrotta dalle azioni dei partigiani dell'ELAS. In questo punto si dovrebbe raccontare qualcosa sulle azioni in Ciamuria di questa divisione. , inquadrandosi in reparti di insorti, nella Ciamuria albanese (Konispol, Markat) e in quella greca, nelle file dell'ELAS, l'Esercito Popolare Greco di Liberazione (\"Ellinik\u00f3s La\u00efk\u00f3s Apeleftherotik\u00f3s Strat\u00f3s\"), braccio militare del Fronte di Liberazione Nazionale (EAM) di sinistra). La scissione del fronte di resistenza in Grecia tra sinistra (EAM-ELAS) e monarchici di destra (EDES), che avrebbe portato alla Guerra Civile del 1946-1949, caus\u00f2 l'indebolimento della posizione dei ciamurioti, i quali vennero a trovarsi divisi tra due schieramenti perdenti: da una parte i radicali dei Dino, ormai collaborazionisti e criminali di guerra, e dall'altra i ciamurioti schieratisi con la sinistra dell'EAM-ELAS, che sarebbe uscita perdente dalla guerra civile.\nI massacri dell'EDES nel 1944-1945.\nDopo il ritiro tedesco dalla Grecia, tra l'estate e l'inizio dell'autunno 1944, l'Epiro viene occupato dalle truppe del generale Napoleon Zervas (1891-1957), un comandante locale dell'EDES nazionalista. Il 27 giugno 1944 le forze di Zervas entrano a Paramythia e, per vendicare i massacri del settembre 1943, uccidono circa 600 ciamurioti musulmani \u2013 uomini, donne, bambini e anziani\u00a0\u2013 in un clima di violenza, torturando e violentando molte delle vittime prima di ucciderle..\nUn altro battaglione dell'EDES uccide il giorno seguente 52 albanesi a Parga, il 23 settembre 1944 viene saccheggiato il paese di Spathar, nei pressi di Filat e vengono uccise 157 persone. In questo clima di violenza l'intera popolazione ciamuriote fu costretta a fuggire oltre confine in Albania per salvare la propria vita. Tra giugno 1944 e marzo 1945 le truppe di Zervas commettono massacri e stupri sulla popolazione ciamuriote, compiendo una vera e propria pulizia etnica nella regione. Secondo le stime dell'Associazione Ciamuria a Tirana circa 2.771 albanesi musulmani della Ciamuria furono uccisi nei massacri del 1944- 1945.\nIl secondo dopoguerra.\nI ciamurioti espulsi dalla Grecia furono accolti in Albania, a loro venne concesso lo \"status\" di rifugiati e quindi di soggiornare nel paese, dapprima vicino alla frontiera, in modo da facilitare un loro rientro in Ciamuria, e pi\u00f9 tardi anche nell'interno. Di essi si occup\u00f2 inizialmente l'UNRRA(\"United Nations Relief and Rehabilitation Administration\"), che ha operato in Albania dal settembre 1945 alla primavera del 1947. Essa offr\u00ec aiuto di emergenza ai profughi ciamurioti nei campi profughi a Valona, Fier, Durazzo, Kavaja, Delvina e Tirana, distribuendo tende, viveri e medicine. I rifugiati vennero messi inizialmente sotto la supervisione del Comitato Antifascista degli immigrati ciamurioti, creato nel 1944 come parte del Fronte Antifascista della Liberazione Nazionale, dominato dai comunisti. Il Comitato si adoper\u00f2 subito per un ritorno dei profughi nelle loro case. Molti di essi non volevano rimanere in Albania, anche per via degli sviluppi politici e dell'instaurazione di un regime stalinista. Il Comitato tenne due congressi, nel 1945 a Konispol, capoluogo ciamuriote in Albania, alla frontiera con la Grecia e l'altro a Valona, compil\u00f2 dei \"memorandum\" e cerc\u00f2 di internazionalizzare la questione ciamuriote.\nTale questione venne sollevata pure dall'Albania nei trattati di Parigi del 1947, per\u00f2 gli sforzi a questo proposito risultarono vani. Nella stessa conferenza il ministro degli esteri greco, Tsaldaris, accus\u00f2 l'Albania di essere un paese aggressore, al pari dell'Italia mussoliniana, della Germania e della Bulgaria e chiese l'annessione delle regioni di Argirocastro, Himara e Coriza a titolo di risarcimento di guerra.\nLa Gran Bretagna, interessata soprattutto al controllo del Mediterraneo e potenza protettrice di una Grecia monarchica anticomunista, sostenne le pretese greche, mentre l'integrit\u00e0 territoriale albanese fu difesa con decisione soprattutto dall'Unione Sovietica, Polonia e Jugoslavia. Nella Conferenza di Pace di Parigi l'Albania venne riconosciuta come vittima dell'aggressione nazifascista e partecipante nella grande guerra dei popoli europei contro il nazifascismo, le pretese annessionistiche greche furono respinte.\nLa questione della Ciamuria rimase per\u00f2 ignorata. I rifugiati ciamurioti dovettero soffrire a causa del clima incerto del periodo. In Grecia scoppiava la Guerra Civile tra i comunisti e i nazionalisti sostenuti da Gran Bretagna e Stati Uniti.\nMolti degli stessi ciamurioti erano alquanto restii all'idea di dover vivere sotto un regime stalinista, come quello che iniziava a profilarsi in Albania, dove comunque i ciamurioti di ritorno erano percepiti come estranei e politicamente non affidabili, per via della provenienza da un paese nemico.\nVerso l'inizio degli anni '50, a livello internazionale, la questione ciamuriote fu considerata chiusa. Ai rifugiati ciamurioti residenti in Albania fu conferita in modo obbligatorio la cittadinanza albanese, mentre altrettanto obbligatoriamente lo stato greco revoc\u00f2 loro in massa la cittadinanza greca, a causa del loro \u201ccollaborazionismo\u201d. Negli anni 1953-1954 il governo greco decret\u00f2 la confisca senza risarcimento dei beni dei ciamurioti, in quanto propriet\u00e0 abbandonate. Gi\u00e0 nel 1940 il governo greco aveva decretato lo stato di guerra contro Italia e Albania (all'epoca annessa all'Italia come parte del \u201cRegno d'Italia e d'Albania\u201d), mettendo sotto sequestro conservativo le propriet\u00e0 dei cittadini di questi paesi nel territorio greco. Lo stato di guerra non \u00e8 ancora stato sospeso.\nI ciamurioti oggi.\nAttualmente in Albania vive una comunit\u00e0 ciamuriote di almeno 250.000 persone. Essi sono rappresentati dall'Associazione Politica Nazionale Ciamuria (Shoq\u00ebria Politike Atdhetare \u00c7am\u00ebria) fondata il 10 gennaio 1991, subito dopo la caduta della dittatura. L'associazione promuove la causa dei ciamurioti, il diritto di tornare nelle terre d'origine e di rientrare in possesso delle propriet\u00e0 confiscate arbitrariamente. Come espressione politica degli interessi della comunit\u00e0 ciamuriote esiste sulla scena politica albanese il Partito per la Giustizia, l\u2019Integrazione e l\u2019Unit\u00e0 (\"Partia p\u00ebr Drejt\u00ebsi, Integrim dhe Unitet\" \u2013 PDIU) che attualmente detiene 5 seggi nel parlamento albanese, unicamerale con 140 deputati.\nEsiste altres\u00ec l'Istituto degli Studi sulla Ciamuria (\"Instituti gli Studimeve p\u00ebr \u00c7am\u00ebrin\u00eb\"), che sostiene e promuove la ricerca accademica sulla storia e la cultura dei ciamurioti.\nI ciamurioti continuano ad essere spesso considerati dalla Grecia collaborazionisti e criminali di guerra, ai quali \u00e8 vietato l'ingresso nel territorio dello Stato greco per motivi di ordine pubblico. Un derivato della questione ciamuriote \u00e8 l'esistenza, ancora oggi, di uno stato di guerra tra Grecia e Albania, proclamato all'indomani dell'invasione italiana in Grecia e mai ufficialmente revocato dal parlamento greco (non esiste nessuna situazione del genere tra Grecia e Italia). L'Albania \u00e8 stata infatti considerata paese aggressore: in effetti, il governo collaborazionista albanese, durante la Seconda Guerra Mondiale, dichiar\u00f2 guerra a tutti i paesi ai quali l'Italia fascista aveva dichiarato guerra; tuttavia il paese era stato, nel 1940, occupato militarmente e annesso al Regno d'Italia (Regno d'Italia e d'Albania): quindi, non essendo pi\u00f9 soggetto autonomo di diritto internazionale, la dichiarazione di guerra del governo di Tirana dovrebbe essere considerata nulla dal punto di vista giuridico e difatti nella Conferenza di Pace di Parigi nessun altro paese sollev\u00f2 obiezioni in proposito. I rapporti diplomatici tra Grecia e Albania sono ripresi solo all'inizio degli anni '70; negli anni '80, con il profilarsi del fallimento politico ed economico del regime albanese, ci fu un'apertura diplomatica di rilievo verso la Grecia, nell'ambito della quale il governo di Andreas Papandreou sospese per decreto lo stato di guerra tra i due paesi che comunque \u00e8 rimasto formalmente in vigore. Con le Elezioni parlamentari in Albania del 1996, gli albanesi, hanno visto la vittoria del Partito Democratico d'Albania di Aleksand\u00ebr Meksi, che \u00e8 stato confermato Primo Ministro. Dopo questa svolta fu firmato un Trattato di Amicizia e di Collaborazione tra la Grecia e l'Albania, il quale esclude ogni sorta di problema tra i firmatari.\nAnche se nel 2008, l'Albania \u00e8 diventata membro a pieno titolo della NATO, il decreto dello stato di guerra non \u00e8 stato revocato. Per farlo sarebbe necessaria una decisione del Parlamento greco, decisione che dagli anni '80 non viene mai messa all'ordine del giorno. Tale decreto \u00e8 l'ostacolo principale per la restituzione delle propriet\u00e0 ai legittimi proprietari ciamurioti o ai loro eredi e per il rientro nel paese d'origine di chi volesse scegliere tale opzione. I diplomatici greci ammettono il paradosso, giustificandolo per\u00f2 con ragioni economiche: una volta abrogata la legge di guerra dal parlamento decadrebbe l'ostacolo formale alle domande di risarcimento o restituzione dei beni immobili; risarcire i legittimi proprietari con gli interessi maturati nel frattempo \u00e8 un onere che eccede di gran lunga le disponibilit\u00e0 delle disastrate finanze greche. In pi\u00f9 si creerebbe un precedente per i Macedoni dell'Egeo, espulsi alla fine della Guerra Civile in Grecia, le cui richieste di risarcimento supererebbero di gran lunga le pretese della comunit\u00e0 ciamuriote. \nLa Grecia invita formalmente tutti i cittadini albanesi che hanno dispute di propriet\u00e0 con lo Stato greco a rivolgersi alla Corte europea dei diritti dell'uomo con sede a Strasburgo; tale Corte per\u00f2 non ha giurisdizione su casi antecedenti alla data della sua fondazione (1959), per cui allo stato attuale non \u00e8 possibile nessuna trattativa."}
{"id": "2018820", "revid": "124753006", "url": "https://it.wikipedia.org/wiki?curid=2018820", "title": "Guerra scozzese-norvegese", "text": " \nLa guerra scozzese-norvegese fu un conflitto intercorso tra i due paesi tra il 1262 ed il 1266. Alla base delle ostilit\u00e0 vi era una disputa sulla sovranit\u00e0 delle Ebridi. La pi\u00f9 importante battaglia della guerra fu la battaglia di Largs, il 2 ottobre 1263, dall'esito inconcludente.\nLa guerra si concluse con il trattato di Perth (1266), con il quale la Norvegia cedeva alla Scozia le Ebridi e l'Isola di Man."}
{"id": "2018823", "revid": "24443", "url": "https://it.wikipedia.org/wiki?curid=2018823", "title": "Alpi Graie occidentali", "text": ""}
{"id": "2018824", "revid": "201394", "url": "https://it.wikipedia.org/wiki?curid=2018824", "title": "Suicidal Tendencies (album)", "text": "Suicidal Tendencies \u00e8 il primo album dei Suicidal Tendencies, pubblicato nel 1983 per l'etichetta discografica Frontier Records.\nCuriosit\u00e0.\n\"I Shot The Devil\", inizialmente, si intitolava \"I Shot Reagan\", ma sotto ordine della FBI, il titolo \u00e8 stato cambiato."}
{"id": "2018831", "revid": "179980", "url": "https://it.wikipedia.org/wiki?curid=2018831", "title": "Boyac\u00e1 Chic\u00f3 FC", "text": ""}
{"id": "2018834", "revid": "179980", "url": "https://it.wikipedia.org/wiki?curid=2018834", "title": "Boyac\u00e1 Chic\u00f3 F.C.", "text": ""}
{"id": "2018837", "revid": "339392", "url": "https://it.wikipedia.org/wiki?curid=2018837", "title": "Strutture nido d'ape", "text": ""}
{"id": "2018843", "revid": "44939", "url": "https://it.wikipedia.org/wiki?curid=2018843", "title": "Trasferrina", "text": ""}
{"id": "2018844", "revid": "599013", "url": "https://it.wikipedia.org/wiki?curid=2018844", "title": "Levan K'obiashvili", "text": "Carriera.\nK'obiashvili inizi\u00f2 la sua carriera con l'Awasa Tbilisi, squadra della sua citt\u00e0 natale. Dopo aver continuato a giocare in patria con Metalurg Rustavi, Dinamo Tbilisi e in Russia, con Alania Vladikavkaz, nel 1998 si trasfer\u00ec in Germania al Friburgo, dove rimase fino al 2003, quando fu acquistato dallo .\nNella sessione invernale di calciomercato di gennaio 2010 \u00e8 passato all', con cui ha concluso la sua carriera nel 2014."}
{"id": "2018845", "revid": "729019", "url": "https://it.wikipedia.org/wiki?curid=2018845", "title": "Tranvia Brescia-Ostiano", "text": "La tranvia Brescia-Ostiano (tra il 1933 e il 1936, tranvia Brescia-Leno, dal 1936 tranvia Brescia-Poncarale) era una linea tranviaria extraurbana della rete provinciale bresciana che collegava il capoluogo della provincia di Brescia con la cittadina cremonese di Ostiano, passando per Poncarale, Leno e Pavone del Mella. Quest'ultimo abitato era inoltre collegato da una derivazione tranviaria con Gottolengo e Gambara.\nAd Ostiano era posta una stazione tranviaria autonoma rispetto a quella della linea per Cremona; i due impianti erano comunque collegati da un raccordo.\nStoria.\nL'intenzione di collegare il comune di Leno e il suo mandamento con la citt\u00e0 di Brescia tramite tranvia fu ostacolata alla fine dell'Ottocento dalla presenza delle vicine linee ferroviarie Brescia-Cremona e Brescia-Parma. Furono elaborati diversi progetti, invece, che puntavano a collegare Ostiano con Desenzano del Garda passando attraverso la parte orientale della Provincia di Brescia e quella occidentale di Mantova. Tali ipotesi furono peraltro osteggiate da entrambe le deputazioni che temevano di perdere i traffici commerciali di quelle zone.\nNel 1906 i comuni del mandamento di Leno presentarono un Memoriale richiedendo la costruzione di una tranvia Brescia-Ostiano.\nNell'aprile 1907, la Societ\u00e0 Nazionale Ferrovie e Tramvie, concessionaria della tranvia Cremona-Ostiano e della ferrovia per Edolo si propose per l'ottenimento della concessione della Brescia-Ostiano. Nello stesso periodo, la provincia apr\u00ec trattative con la Societ\u00e0 Elettrica Bresciana, in quel momento in procinto di rilevare le concessioni tranviarie provinciali dalla Compagnie Generale des Chemins de fer secondaires. La preferenza per la societ\u00e0 bresciana rispetto a quella romana furono subito evidenti: la convenzione del 29 luglio 1907 impegnava la societ\u00e0 elettrica a costruire la linea per la Bassa, ottenendone la concessione fino al 31 dicembre 1960.\nIl tracciato fu determinato nel tortuoso Brescia-Fornaci-Flero-Poncarale-Bagnolo Mella-Leno-Pavone Mella-Pralboino-Ostiano. A Pavone Mella ci sarebbe stata una deviazione verso Gottolengo e Gambara con possibile proseguimento verso Fiesse. In origine, la trazione doveva essere a vapore, ma con la nuova convenzione del 16 novembre 1912, la SEB si impegn\u00f2 ad adottare quella elettrica. Inoltre, la societ\u00e0 garant\u00ec almeno otto coppie di corse giornaliere lungo la linea. La provincia di Cremona rilasci\u00f2 la concessione per il tratto di sua competenza con la Convenzione dell'8 luglio 1911.\nI lavori furono completati nel 1914. Il 13 settembre fu aperto il tratto Brescia-Leno, mentre i restanti Leno-Ostiano e Pavone-Gambara furono aperti il 17 ottobre.\nLa guerra mondiale e l'aumento dei prezzi delle materie prime avvenuto al termine del conflitto, pose fine alle speranze di un prolungamento della linea per Fiesse e dell'apertura di un ramo che dalle Fornaci di Brescia collegasse Quinzano d'Oglio. Nel 1922 si verific\u00f2 il passaggio della concessione dalla SEB alla Tramvie Elettriche Bresciane.\nIl 1\u00ba giugno 1932 fu soppresso il servizio viaggiatori sulla diramazione Pavone-Gambara, mentre lo stesso giorno del 1933 fu il turno della Leno-Pavone-Ostiano. Su quest'ultima tratta il servizio merci, sia locale sia cumulativo con le Tramvie Provinciali Cremonesi (TPC) e con la Societ\u00e0 Italiana Ferrovie e Tramvie (SIFT), fu mantenuto fino al 1935. A partire dall'anno seguente il servizio tranviario fu limitato alla sola Brescia-Poncarale. Lo smantellamento dei binari sulle tratte dismesse avvenne invece nel corso del 1938.\nDurante la fase di disarmamo delle strutture tranviarie, le popolazioni di Pralboino e di Milzano richiesero il ripristino del tronco Pralboino-Ostiano e il conseguente esercizio da parte della TPC la quale svolgeva il servizio sulla Cremona-Ostiano a quel tempo. L'amministrazione provinciale di Brescia non diede il suo assenso.\nIl tram interurbano corse lungo la Brescia-Poncarale fino al dopoguerra: solo il 20 settembre 1948 fu sospeso l'esercizio.\nCaratteristiche.\nPer la linea fu adottato lo scartamento standard tranviario standard di . Furono inoltre impiegate rotaie Vignoles da 22\u00a0Kg/m nei tratti extraurbani e da 34\u00a0kg/m negli attraversamenti degli abitati. La massicciata occupava della carreggiata, mentre le sedi speciali ebbero una larghezza di .\nFin dall'apertura, la trazione della linea fu elettrica con tensione da in corrente continua.\nPercorso.\nLa linea tranviaria partiva dalla stazione del tram della SEB (poi TEB) che sorgeva nei pressi della stazione ferroviaria nell'area ora occupata dall'autostazione SIA e da condomini. Si dirigeva verso Porta San Nazzaro (ora Piazzale Repubblica) lasciando alla sua destra i binari della tranvia Brescia-Mantova-Ostiglia, gestita dalla SATLR e quelli della rete provinciale dirette a Idro, Sal\u00f2, Gardone Val Trompia, Gussago e Soncino. Entrando nel controstrada lungo il lato meridionale di piazzale Repubblica, si immetteva sulla strada per Quinzano (poi via Corsica e via Labirinto) che avrebbe percorso in tutta la sua lunghezza fino al sobborgo delle Fornaci, rimanendo sul lato sinistro della carreggiata.\nGiunta nei pressi dell'abitato della frazione, la tranvia si limitava ad affiancarsi ad esso, immettendosi lungo via Maria Malibran e percorrendo successivamente un lungo tratto in sede propria che l'avrebbe portata a Flero. In questo comune, la linea aveva la propria stazione nei pressi dello slargo fra via XV Aprile e via Vittorio Emanuele II. Dopo lo scalo flerese la linea si immetteva lungo via Castelle, percorrendola in sede promiscua per circa un chilometro, quindi riprendeva il percorso in sede propria in direzione di Poncarale. Anche nel caso di Poncarale, la tranvia evitava l'attraversamento del centro abitato, dato che la sede propria terminava presso l'incrocio fra le vie Roma e I Maggio, lontano dal municipio. Il percorso del tram continuava quindi in sede promiscua lungo la strada diretta a Borgo Poncarale attraversato il quale esso si reimmetteva in sede propria fino al sottopasso delle ferrovia Brescia-Cremona, dopodich\u00e9 iniziava il lungo percorso a sinistra della strada per Cremona in direzione di Bagnolo Mella.\nPrima di entrare in Bagnolo, la tranvia abbandonava la strada per Cremona, immettendosi lungo viale Italia; la stazione bagnolese era ubicata all'incrocio fra questa strada e quelle per Leno e per Ghedi, a qualche centinaio di metri da quella ferroviaria.\nA questo punto, la tranvia percorreva in sede promiscua la strada provinciale VIII Bagnolo-Seniga, attraversando l'abitato di Leno, la localit\u00e0 Tram, il cui nome proviene dalla fermata ubicata presso il crocevia per Castelletto di Leno, Pavone Mella e Pralboino. Nei pressi dello scalo pavonese la tranvia si separava in due percorsi: quello principale, diretto a Ostiano e alla tranvia Cremona-Ostiano, e quello destinato a Gambara. Quest'ultimo tronco s'immetteva nella SP 64 per Gottolengo. Anche in questo caso la linea non entrava nel centro abitato, ma utilizzava un tratto in sede propria nei pressi della quale sorgeva la stazione tranviaria, poi divenuta via stazione. Dopo aver oltrepassato Gottolengo, la tranvia percorreva in sede promiscua la strada per Gambara, dove si trovava la stazione terminale del ramo.\nIl tronco Pavone-Ostiano, invece, proseguiva lungo la strada provinciale VIII fino a Pralboino, il cui abitato era aggirato dal tracciato: la stazione si trovava in prossimit\u00e0 del ponte sul Mella per Milzano. La tranvia si immetteva quindi sulla strada provinciale 102 dirigendosi verso Ostiano, dove si trovava la stazione terminale della linea. Questa si trovava a circa 60 metri dal corrispondente scalo della tranvia per Cremona, alla quale era comunque raccordato, in una posizione che aveva permesso ai progettisti della SEB di evitare il centro abitato."}
{"id": "2018848", "revid": "120503408", "url": "https://it.wikipedia.org/wiki?curid=2018848", "title": "Bioriduttore", "text": "Con il termine bioriduttore si indica un organismo classificabile nel terzo dei livelli trofici nelle catene alimentari di detrito. In tale livello sono compresi organismi come funghi, muffe, batteri, lombrichi, insetti ed altri, che sono in grado di nutrirsi dei residui organici. Tali residui vengono da loro attaccati, decomposti e restituiti all'ambiente sotto forma di sostanze inorganiche utilizzabili dagli organismi autotrofi (le piante), che rappresentano il primo livello nelle catene alimentari di pascolo."}
{"id": "2018853", "revid": "287204", "url": "https://it.wikipedia.org/wiki?curid=2018853", "title": "Elena di Zara", "text": "Elena apparteneva alla famiglia zaratina dei Madi, patrizi filo-bizantini. Con la salita al trono del marito, governarono insieme il Regno di Croazia dal 946 al 969 e dopo la morte di Michele, Elena govern\u00f2 da sola come regina reggente per altri 7 anni, fino alla morte. Il loro regno fu un periodo caratterizzato da pace, ordine e crescita economica, forse l'epoca di maggiore splendore ed espansione del regno croato. La regina Elena fu onorata dai suoi sudditi e fu molto stimata per la sua benevolenza.\nElena fece costruire le chiese di Santo Stefano e Santa Maria dell'Isola a Salona, presso la foce del fiume Giadro. L'atrio della chiesa di Santa Maria divenne in seguito il Mausoleo dei re e delle regine di Croazia e si \u00e8 conservato fino ad oggi. Elena era anche conosciuta come \u00ab\"Madre del regno e protettrice degli orfani e delle vedove\"\u00bb.\nElla gioc\u00f2 un ruolo centrale nel promuovere la convivenza e nell'unificare le popolazioni latine (in particolare delle citt\u00e0 costiere) di Dalmazia e Croazia con gli slavi, preparando il sostrato politico su cui poi il figlio Stefano Dirzislavo ottenne la giurisdizione sul Thema di Dalmazia che era ancora sotto il controllo formale dell'impero bizantino.\nElena mor\u00ec nel 976 e fu sepolta vicino a suo marito nella chiesa di Santa Maria di Salona. Sul suo sarcofago \u00e8 stata rinvenuta una delle pi\u00f9 importanti iscrizioni della storia croata. L'epitaffio in latino fu scoperto da Don Frane Bulic alla fine del XIX secolo e riesce a schiarire alcuni punti sulla genealogia della monarchia croata. L'iscrizione \u00e8 stata trovata in frammenti ed in seguito ricostruita, e recita:"}
{"id": "2018856", "revid": "161374", "url": "https://it.wikipedia.org/wiki?curid=2018856", "title": "Levan Kobiashvili", "text": ""}
{"id": "2018858", "revid": "310175", "url": "https://it.wikipedia.org/wiki?curid=2018858", "title": "ECV II", "text": ""}
{"id": "2018862", "revid": "173469", "url": "https://it.wikipedia.org/wiki?curid=2018862", "title": "Enrichetta Maria di Francia", "text": ""}
{"id": "2018864", "revid": "278830", "url": "https://it.wikipedia.org/wiki?curid=2018864", "title": "Cecilia Capriotti", "text": "Biografia.\nCarriera.\nFa il suo debutto nel mondo dello spettacolo nel 2000, partecipando al concorso di bellezza Miss Italia, dove si classifica quarta. In tale occasione viene notata da Lele Mora, che la mette sotto contratto. Negli anni successivi lavora principalmente come fotomodella e indossatrice, e partecipa ai videoclip delle canzoni \"Mon amour\" di Gigi D'Alessio e \"Sotto i raggi del sole\" di Brusco.\nNella stagione 2004-2005 inizia a lavorare nella televisione italiana come valletta del talk sportivo di Rai 2 \"Dribbling\". Nella stagione 2005-2006 \u00e8 inviata fissa del rotocalco di Rai 1 \"La vita in diretta\", mentre in quella successiva affianca Gene Gnocchi nello show \"La grande notte\", in seconda serata su Rai 2. Nel 2008 fa il suo debutto come attrice al cinema, interpretando il ruolo di Eva nel film \"No problem\" di Vincenzo Salemme, recitando accanto a Salemme, Sergio Rubini, Giorgio Panariello e Aylin Prandi; nello stesso anno partecipa alla sitcom di Rai 2 \"Piloti\", e posa per la copertina di \"Max\".\nNel 2010 prende parte come concorrente, in coppia col ballerino Samuel Peron, alla sesta edizione del talent show \"Ballando con le stelle\", condotto da Milly Carlucci su Rai 1. Nella primavera del 2011 debutta al Salone Margherita recitando assieme a Pippo Franco ne \"Il marchese del Grillo\", e nell'autunno dello stesso anno posa per il calendario sexy della rivista \"For Men\". Durante l'anno seguente \u00e8 attiva soprattutto al cinema, con una breve apparizione in \"To Rome with Love\" di Woody Allen e con \"E io non pago - L'Italia dei furbetti\", per la regia di Alessandro Capone; in televisione \u00e8 poi tra le protagoniste femminili della sitcom \"S.P.A.\", in onda su Italia 2.\nAll'inizio del 2013 \u00e8 a teatro con la commedia \"Uomini sull'orlo di una crisi di nervi\" di Alessandro Capone. Nell'estate seguente \u00e8 tra i concorrenti del reality show \"Jump! Stasera mi tuffo\" di Canale 5. Per la stessa rete, nel 2014 \u00e8 nel cast della miniserie televisiva \"I segreti di Borgo Larici\", diretta nuovamente da Alessandro Capone. Sempre su Canale 5, negli anni seguenti, partecipa ad altri due reality show: nell'inverno 2018 \u00e8 tra i concorrenti della tredicesima edizione de \"L'isola dei famosi\" mentre nella stagione 2020-2021 \u00e8 tra i partecipanti alla quinta edizione del \"Grande Fratello VIP\". Durante la diretta del 18 gennaio 2021 viene eliminata dal gioco tramite il televoto.\nVita privata.\nNel 2007 il magistrato Henry John Woodcock la iscrive nel registro degli indagati nell'ambito dell'inchiesta giudiziaria \"Vallettopoli\", con l'accusa di presunta estorsione ai danni dell'ex calciatore Francesco Coco: nel 2008 \u00e8 stata scagionata da ogni accusa. Nel 2010 \u00e8 stata vittima di un tentativo di estorsione di denaro da parte di un \"press agent\" che le avrebbe richiesto del denaro per poter lavorare in televisione.\nNell'ottobre 2016, dalla relazione con l'imprenditore Gianluca Mobilia, ha una figlia."}
{"id": "2018867", "revid": "43530", "url": "https://it.wikipedia.org/wiki?curid=2018867", "title": "Zapatista", "text": ""}
{"id": "2018869", "revid": "152625", "url": "https://it.wikipedia.org/wiki?curid=2018869", "title": "Serata d'Onore", "text": ""}
{"id": "2018874", "revid": "775372", "url": "https://it.wikipedia.org/wiki?curid=2018874", "title": "Piazza della Repubblica (Mazara del Vallo)", "text": "Piazza della Repubblica \u00e8 la piazza pi\u00f9 importante della citt\u00e0 di Mazara del Vallo, in quanto racchiude alcuni dei punti di maggior interesse della citt\u00e0: la basilica cattedrale, il palazzo vescovile, il palazzo del Seminario e il Museo diocesano (ingresso da via dell'Orologio, 3).\nL'antico \"piano Maggiore\", venne architettonicamente definito tra il XVII e il XVIII secolo attraverso un intervento di costruzione e ristrutturazione degli edifici prospicienti che donano alla piazza un aspetto barocco.\nAl centro della piazza si trova la statua di San Vito, patrono della citt\u00e0, opera settecentesca di Ignazio Marabitti."}
{"id": "2018877", "revid": "163662", "url": "https://it.wikipedia.org/wiki?curid=2018877", "title": "Sebastiano Guzzi", "text": "Biografia.\nNato a Martirano il 20 gennaio 1890, Guzzi era figlio di un maestro di musica. Trascorse l'adolescenza a Nicastro, studiando sotto la guida del genitore quasi cieco, che lui stesso accompagnava quando doveva impartire lezioni fuori dalla propria abitazione.\nRimasto orfano in giovane et\u00e0, studi\u00f2 sotto la guida prima dell'allora direttore della Banda musicale di Nicastro, e poi del Capitano Giuseppe Casadonte, direttore della Banda militare del 48\u00b0 Reg.to Fanteria di Catanzaro.\nDietro consiglio e con l'aiuto del suo secondo maestro, di cui in seguito avrebbe sposato la nipote Rosa, sua giovane allieva di pianoforte, si trasfer\u00ec a Bologna, dove frequent\u00f2 il Conservatorio Musicale \u201cG. B. Martini\u201d.\nConsegu\u00ec il diploma in \u201cComposizione, strumentazione e direzione di Banda\u201d col massimo dei voti, nell'anno 1919.\nSebbene avrebbe potuto assumere, quale vincitore di concorso, la direzione della Banda municipale di Berlino, volle tornare ad operare a Nicastro, attirato da legami di natura affettiva e culturale. Si diede, per un breve periodo, alla direzione di complessi bandistici calabresi e pugliesi, offrendo la sua opera nella formazione di giovani.\nNell'attivit\u00e0 bandistica, riscosse consensi e riconoscimenti su scala nazionale: a Roma nel 1932, un primo premio e medaglia d'oro con la Banda di Maida; a Reggio Calabria nel 1933 un altro premio e medaglia d'oro con la Banda di Maida; a Messina nel 1936, ancora un primo premio e medaglia d'oro con la Banda di Gioiosa Jonica.\nGuzzi fu membro dell'Accademia mondiale artisti e Professionisti, nonch\u00e9 dell'Accademia Neocastrum, Presidente dell'A.N.B.I.M.A (Associazione Nazionale Bande Italiane Musicali Autonome), socio della Societ\u00e0 Autori ed Editori Siae, membro e presidente di numerose giurie di concorsi regionali e nazionali.\nMor\u00ec il 20 marzo 1968.\nFondazione S. Guzzi.\nNel 1983 si \u00e8 costituito il Comitato Pro Fondazione S. Guzzi, che fino al 1990 ha indetto annualmente su scala nazionale concorsi e borse di studio, al fine di promuovere la qualificazione e diffusione delle bande musicali, premiando giovani e qualificati direttori di banda. Dal 1985 il Comitato opera e collabora in seno all'A.M.A. Calabria, associazione che da diversi decenni, oltre a promuovere annualmente concorsi nazionali e premi internazionali in Italia e all'estero e stagioni concertistiche, si propone il fine del recupero e della valorizzazione dei musicisti calabresi.\nA Sebastiano Guzzi le Amministrazioni comunali di Lamezia Terme e di vari centri calabresi hanno intitolato strade cittadine.\nA lui \u00e8 intitolato anche l'attuale cittadino diretto da Tommaso Colloca, suo allievo.\nIl 29 dicembre 2003 nasce anche l'Istituto Musicale \u201cSebastiano Guzzi\u201d dell'A.M.A Calabria, un'istituzione didattica convenzionata con il Conservatorio Statale di Musica di Vibo Valentia.\nLa produzione musicale.\nGuzzi scrisse, tranne qualche eccezione, opere originali per banda. Credeva che le bande non fossero \u201cfiglie di un Dio minore\u201d e dovessero quindi avere un loro repertorio originale, come pu\u00f2 riscontrarsi nei numerosi articoli firmati per riviste specializzate nazionali, tra cui \u201cRisveglio Bandistico\u201d, alle quali egli affidava le sue riflessioni ed i risultati delle sue ricerche.\nNumerose composizioni sinfoniche originali per banda sono edite dalla Casa editrice Ortipe di Roma; altre, postume, sono edite dall'editrice \u201cLa Modernissima\u201d per iniziativa e cura dell'A.M.A. Calabria.\nTra le tante si segnalano:\nHa scritto inoltre trascrizioni per banda:\nMolte delle sue composizioni sono conservate nelle Biblioteche dei Conservatori di Musica Italiani."}
{"id": "2018878", "revid": "161273", "url": "https://it.wikipedia.org/wiki?curid=2018878", "title": "Superficie del disco", "text": ""}
{"id": "2018879", "revid": "161374", "url": "https://it.wikipedia.org/wiki?curid=2018879", "title": "Levan Kobiasvili", "text": ""}
{"id": "2018881", "revid": "729019", "url": "https://it.wikipedia.org/wiki?curid=2018881", "title": "Piede talo-valgo-pronato", "text": "Il piede talo-valgo-pronato \u00e8 una malformazione congenita in cui il piede \u00e8 deviato verso l'esterno e l'alto. \u00c8 uno dei tipi di piede torto congenito ed \u00e8 il contrario del piede equino-varo-supinato.\nEsami.\nAlla radiografia si mostra la deformit\u00e0, mentre potrebbe essere non osservata nel semplice esame obiettivo.\nTerapia.\nIl trattamento \u00e8 soltanto chirurgico ma si opera soltanto nei casi pi\u00f9 gravi."}
{"id": "2018882", "revid": "6923", "url": "https://it.wikipedia.org/wiki?curid=2018882", "title": "Strada di grande comunicazione", "text": ""}
{"id": "2018885", "revid": "1856513", "url": "https://it.wikipedia.org/wiki?curid=2018885", "title": "Avioane Craiova", "text": "Avioane Craiova S.A. \u00e8 una societ\u00e0 di costruzione aeronautica, costituita nel 1972 con sede a Gherce\u0219ti, vicino a Craiova in Romania. Nei suoi stabilimenti tra il 1975 e il 1992 sono stati in gran parte costruiti ed \u00e8 stata curata la manutenzione dei caccia IAR-93 dismessi poi nel 1998.\nNell'industria vengono anche realizzati dei componenti per il razzo Ariane 5, utilizzato nel programma dell'Agenzia Spaziale Europea.\nIl volume d'affari dell'azienda nel 1\u00ba semestre del 2007 \u00e8 stato di 7,85 milioni di Euro."}
{"id": "2018888", "revid": "1793900", "url": "https://it.wikipedia.org/wiki?curid=2018888", "title": "Bank of America Plaza (Atlanta)", "text": "Bank Of America Plaza \u00e8 un grattacielo di Atlanta, negli Stati Uniti. \nDi stile post - moderno, \u00e8 stato progettato dagli architetti Kevin Roche Dinkeloo &amp; Assocites LLC e costruito nel tempo record di 14 mesi."}
{"id": "2018893", "revid": "1566286", "url": "https://it.wikipedia.org/wiki?curid=2018893", "title": "Tatsuya Fujiwara", "text": "Biografia.\n\u00c8 noto per aver interpretato \"Shuya Nanahara\" nel film \"Battle Royale\" del 2000 e nel suo sequel \"\".\nHa recitato inoltre nei film live action \"Death Note - Il film\", \"Death Note - Il film - L'ultimo nome\" e \"L change the WorLd\", tratti dal manga e anime \"Death Note\", nei quali ha interpretato il protagonista Light Yagami. Ha lavorato anche con Takashi Miike per il film \"Sabu\". Inoltre \u00e8 Kaiji Ito, il protagonista del manga Kaiji, nei due film ispirati al manga \"Kaiji\" e \"Kaiji 2\".\n\u00c8 anche un attore teatrale, ha infatti lavorato anche per Yukio Ninagawa e ha preso parte ad alcune opere di Shakespeare come \"Amleto\" e \"Romeo e Giulietta\"."}
{"id": "2018909", "revid": "409613", "url": "https://it.wikipedia.org/wiki?curid=2018909", "title": "Corni d'oro di Gallehus", "text": "I corni d'oro di Gallehus (DR 12 \u2020U) sono due corni costruiti in oro, uno pi\u00f9 corto dell'altro, scoperti a Gallehus, a nord di T\u00f8nder nello Jutland meridionale, in Danimarca. Il pi\u00f9 lungo dei due venne ritrovato nel 1639, mentre il secondo nel 1734, a 15-20 metri dal luogo della prima scoperta. Si crede che i corni vadano datati al V secolo, e vi sono raffigurate figure mitologiche di origine incerta. Il pi\u00f9 piccolo dei due contiene un'iscrizione in proto-norreno, e per la precisione in fu\u00feark antico.\nI corni originali vennero rubati e fusi. Sono state prodotte alcune copie basate sulle illustrazioni degli originali, oggi in mostra presso il Museo Nazionale Danese di Copenaghen e presso il Museo Moesgaard (nei pressi di \u00c5rhus, Danimarca). Dopo la ricostruzione, le copie dei corni sono state rubate (e ritrovate) due volte.\nDescrizione.\nEntrambi i corni erano fatti in oro puro e costituiti da anelli, ognuno coperto da figure saldate sugli anelli, con molte figure piccole scolpite tra quelle grandi. Queste figure rappresentano eventi della mitologia germanica non riportati da nessun'altra parte. Le illustrazioni potrebbero anche derivare dalla mitologia celtica invece che da quella germanica: le illustrazioni raffigurano un uomo con corni ed un collare, molto simile nell'aspetto al dio celtico Cernunnos (soprattutto confrontandolo col Cernunnos ritratto sul calderone di Gundestrup, anch'esso trovato in Danimarca), oltre a numerosi altri elementi iconografici quali un caprone, serpenti, un cervo ed altri animali comunemente associati a Cernunnos.\nI corni dovevano essere stati un tempo della stessa lunghezza, ma un segmento della parte stretta del secondo (il pi\u00f9 corto), mancante al momento del ritrovamento (1734), era stato gi\u00e0 ritrovato durante un'aratura e recuperato prima del 1639. Anch'esso venne in seguito fuso e perduto. Il pi\u00f9 grande dei due (perfettamente intatto) era lungo 75,8\u00a0cm, misurato lungo il perimetro esterno; l'apertura era larga 10,4\u00a0cm, e l'intero corno pesava 3,2\u00a0kg.\nOrigine.\nSi ritiene che i corni siano stati forgiati dalle trib\u00f9 dello Jutland, per la precisione da Cimbri e Juti, ma esistono molte teorie riguardo alla storia precisa. Corni del genere venivano probabilmente usati per bevute rituali, e quindi in seguito sacrificati alla terra o sepolti come tesoro, ma questa ipotesi non \u00e8 sicura. Simili corni in legno, vetro, osso o bronzo sono stati ritrovati nella stessa zona, alcuni usati come segnalatori acustici, altri come coppe per bere.\nScoperta.\nPrimo corno.\nIl pi\u00f9 lungo dei corni venne scoperto il 20 luglio 1639 da una contadina di nome Kirsten Svendsdatter, nel villaggio di Gallehus, vicino a M\u00f8gelt\u00f8nder (Danimarca) dove ne vide una parte emergere dal terreno. La ragazza scrisse una lettera a re Cristiano IV di Danimarca che lo recuper\u00f2 consegnandolo al principe danese (anch'esso chiamato Cristiano), che lo rimise a nuovo. L'antiquario danese Olaus Wormius (1588 - 1654) scrisse un trattato intitolato \"De aureo cornu\" nel 1641, ed il primo disegno del corno si trova su quest'opera. Nel 1678 venne descritto anche sulla comunicazione scientifica \"Journal de Savants\".\nSecondo corno.\nCirca un secolo dopo, il 21 aprile 1734, l'altro (pi\u00f9 corto e danneggiato) corno venne ritrovato da Erich Lassen non lontano dal primo. Lo diede a Schackenborg che a sua volta lo consegn\u00f2 a re Cristiano VI di Danimarca ricevendo in cambio 200 Rigsdaler. A questo punto i due corni vennero conservati presso il \"Det kongelige Kunstkammer\" (Camera Reale d'Arte) a Christiansborg, l'odierno Rigsarkivet (archivio nazionale). Il secondo corno venne descritto in un trattato dall'archivista Richard Joachim Paulli nel corso dello stesso anno.\nIscrizione.\nIl secondo corno riporta la seguente iscrizione in Fu\u00feark antico:\nLa traslitterazione in caratteri latini \u00e8:\nLa traduzione in italiano \u00e8:\nQuesta iscrizione \u00e8 una delle prime in Fu\u00feark antico senza nessuna caratteristica dialettale, \u00e8 un verso di tipo allitterativo.\nPresenta inoltre la tipica struttura sintattica S O V con verbo alla fine.\nFurto e distruzione.\nCorni originali.\nIl 4 maggio 1802 i corni vennero rubati da un orefice ed orologiaio di nome Niels Heidenreich, che entr\u00f2 nel magazzino che ospitava i corni con una chiave forgiata da lui stesso. Heidenreich port\u00f2 i corni a casa propria fondendoli per riciclare l'oro. Il furto venne scoperto il giorno successivo, e venne pubblicata su tutti i giornali la notizia di una taglia di 1000 rigsdaler.\nIl Gran Maestro della gilda degli orefici, Andreas Holm, sospett\u00f2 che Heidenreich fosse coinvolto, dato che aveva tentato di vendere ad Holm \"pagode\" (monete indiane con raffigurate divinit\u00e0), forgiate con pessimo oro misto a ottone. Holm ed i suoi colleghi tennero d'occhio Heidenreich vedendolo gettare in un fossato le monete. Venne arrestato il 27 aprile 1803, e confess\u00f2 il 30 aprile. Il 10 giugno Heidenreich venne condannato al carcere, e fu rilasciato solo nel 1840. Mor\u00ec quattro anni dopo. I suoi compratori restituirono l'oro riciclato che venne trasformato in monete, e non usato per la riproduzione delle copie dei corni.\nAlcuni corni in intonaco vennero creati per un cardinale di Roma, ma vennero persi in un naufragio al largo delle coste corse. Alcune copie approssimative vennero create a partire dagli schizzi. I corni conservati al museo danese sono invece copie recenti, costruite solo nel 1980.\nCopie.\nNel 1993 le copie dei corni vennero rubate dal museo Moesgaard, e ritrovate poco dopo abbandonate in una foresta nei pressi di Hasselager. Queste copie erano fatte in ottone dorato.\nIl 17 settembre 2007 altre copie in argento dorato vennero rubate dal museo di Kongernes Jelling alle 4:30 del mattino, ma vennero recuperate due giorni dopo.\nInterpretazione.\nWilly Hartner, professore di Storia della Scienza, \u00e8 uno dei molti scienziati che hanno interpretato le figure e le iscrizioni sui corni. Hartner afferm\u00f2 che i corni furono costruiti a causa dell'eclissi solare del 413. I corni erano oggetti magici destinati ad evitare l'imminente fine del mondo."}
{"id": "2018915", "revid": "984922", "url": "https://it.wikipedia.org/wiki?curid=2018915", "title": "Gentoox", "text": "Gentoox \u00e8 un sistema operativo basato su Gentoo Linux, creato appositamente per la console Xbox da Thomas Pedley. \nCaratteristiche.\nPer far girare Gentoox \u00e8 necessario un modchip o una modifica software, in quanto non \u00e8 un software Microsoft autorizzato.\nVersioni.\nGentoox \u00e8 disponibile in tre versioni:"}
{"id": "2018919", "revid": "181699", "url": "https://it.wikipedia.org/wiki?curid=2018919", "title": "Porga di Croazia", "text": "Egli sarebbe il sovrano che per primo si convert\u00ec al cristianesimo e che diffuse la nuova religione nel popolo croato.\nCostantino scrive che dal momento che i croati sono liberi e indipendenti, hanno chiesto il santo battesimo del Vescovo di Roma, sotto il re Porino. Ricorda poi che il territorio croato era diviso in undici territori, detti \"Xupanie\": Hlebiana (\u03ae \u03a7\u03bb\u03b5\u03b2\u03af\u03b1\u03bd\u03b1, oggi Livno in Erzegovina), Tzenzena (\u03ae \u03a4\u03b6\u03ad\u03bd\u03b6\u03b7\u03bd\u03b1), Emota (\u03c4\u03b1 \"\u0397\u03bc\u03bf\u03c4\u03b1), Pleba (\u03ae \u03a0\u03bb\u03ad\u03b2\u03b1, anche \"Plieva\", in Bosnia), Pesenta (\u03ae \u03a0\u03b5\u03c3\u03ad\u03bd\u03c4\u03b1, alta valle del fiume Una), Parathalassia (\u03ae \u03a0\u03b1\u03c1\u03b1\u03b8\u03b1\u03bb\u03b1\u03c3\u03c3\u03af\u03b1, cio\u00e8 \"Lungomare\", nella zona di Segna), Brebere (\u03ae \u0392\u03c1\u03b5\u03b2\u03ad\u03c1\u03b7, o in latino \"Varvaria\", attorno a Scardona), Nona (\u03ae \u039d\u03cc\u03bd\u03b1), Tnena/Tenin (\u03ae \u03a4\u03bd\u03ae\u03bd\u03b1), Sidraga (\u03ae \u03a3\u03af\u03b4\u03c1\u03b1\u03b3\u03b1, tra Zaravecchia e Scardona), Nina (\u03ae \u039d\u03af\u03bd\u03b1), e fra i loro capi (\"ban\") c'erano Kribasan, Litzan e Goutzeska. Poi dice che sotto l'autorit\u00e0 di Porga erano i territori compresi fra i fiumi Zermagna e Cetina e nell'entroterra le zone della Corbavia e della Licca e della regione storica della Gacka.\nIl duca \u00e8 anche chiamato Porga."}
{"id": "2018920", "revid": "124123", "url": "https://it.wikipedia.org/wiki?curid=2018920", "title": "Juan Barranco Gallardo", "text": "Biografia.\nDal 1986, a seguito alla morte in carica di Enrique Tierno Galvan, di cui era vicesindaco, fu sindaco di Madrid a guida socialista.\nNel 1987 Barranco vinse le elezioni amministrative venendo riconfermato come sindaco dal popolo, ma nel giugno del 1989 fu licenziato in seguito al ribaltone politico conseguente all'approvazione di una sfiducia costruttiva da parte del consiglio comunale."}
{"id": "2018923", "revid": "767487", "url": "https://it.wikipedia.org/wiki?curid=2018923", "title": "L'ombra di Washington", "text": "L'ombra di Washington (\"Janice Meredith\") \u00e8 un film muto del 1924 diretto da E. Mason Hopper. Nel Regno Unito, \u00e8 conosciuto con il titolo \"The Beautiful Rebel\".\nTrama.\nNel 1774, gli inglesi e i coloni americani arrivano ai ferri corti, iniziando la Guerra di Indipendenza. Janice \u00e8 la figlia di un ricco piantatore proprietario della tenuta di Greenwald, sostenitore dei lealisti. La ragazza, in viaggio a Boston, ospite di una famiglia legata ai ribelli, sente per caso che gli inglesi marceranno il giorno dopo contro gli americani e rivela la cosa al suo ospite. Paul Revere salta a cavallo e inizia la sua cavalcata notturna diffondendo l'allarme nelle campagne. Janice si innamora di Charles, un ex-schiavo del padre, un nobile inglese che ha sposato la causa americana. Il giovane viene catturato dalle truppe reali, ma la ragazza lo aiuta a scappare. Quando, per la fuga, viene incolpata una cameriera di Greenwald, Janice si accusa e per questo viene arrestata e portata a Trenton, dove si trovano i reggimenti dell'Assia.\nNel frattempo, Washington e le sue truppe attraversano il fiume Delaware gelato, arrivando alle spalle degli inglesi che non si aspettano l'attacco da quella direzione. Charles viene mandato in avanscoperta per scoprire la disposizione delle truppe inglesi ma viene nuovamente catturato. Janice riesce a mettere le mani sopra le carte che documentano i dati delle truppe e riesce a fuggire avventurosamente, mettendosi in contatto con Washington. I ribelli attaccano e riescono a salvare Charles dalla fucilazione.\nProduzione.\nIl film fu prodotto dalla Cosmopolitan Productions di William Randolph Hearst per la Metro-Goldwyn Pictures Corporation. Venne girato negli Hearst International Studios di New York, a Lake Placid e a Plattsburgh.\nDistribuzione.\nDistribuito dalla Metro-Goldwyn Pictures Corporation, usc\u00ec nelle sale cinematografiche statunitensi l'8 dicembre 1924."}
{"id": "2018928", "revid": "81195", "url": "https://it.wikipedia.org/wiki?curid=2018928", "title": "Campionato europeo B di rugby a 13", "text": "Il Campionato europeo B di rugby a 13 \u00e8 un torneo europeo di rugby a 13 organizzato dalla Rugby League European Federation nel 2006 con lo scopo di promuovere questo sport in Europa Centrale ed Orientale. \nInizialmente denominato \"Central Europe Development Tri-Nations\", dal 2007 e fino all'edizione 2012-13 era chiamato European Shield. Questa competizione rappresenta la seconda divisione della Coppa d'Europa di rugby a 13, con un sistema di promozione e retrocessione introdotto a partire dal 2020. Esiste anche una terza divisione costituita dal \"Campionato europeo C\" (in precedenza noto come \"European Bowl\").\nEdizioni disputate.\n2006.\nNell'edizione inaugurale, denominata in origine Central Europe Development Tri-Nations e tenutasi nel 2006, hanno partecipato le Nazionali di Austria, Germania ed Estonia. Il trofeo fu vinto dalla Germania.\n2007.\nIn questa edizione hanno preso parte la Germania, la Repubblica Ceca e la Serbia, quest'ultima vincitrice finale del torneo. Germania e Repubblica Ceca, avendo giocato solo poche partite prima dell'European Shield, erano partite svantaggiate rispetto alla Serbia, la quale aveva a disposizione giocatori impegnati nella Serbian League, il campionato serbo di rugby league.\n2008.\nAll'inizio del 2008 fu annunciato che l'Italia avrebbe sostituito la Serbia nell'European Shield. La Nazionale serba, infatti, fu promossa ad un livello superiore con Russia e Libano, dopo aver vinto con facilit\u00e0 l'edizione precedente e mostrato buoni risultati negli incontri di qualificazione alla Coppa del Mondo. L'Italia, vincitrice dell'edizione 2008 dell'European Shield, \u00e8 una delle nuove nazioni europee ad aver adottato il rugby league; l'unico torneo nazionale \u00e8 rappresentato dall'Italian League, organizzato dalla Federazione Italiana Rugby League.\n2009.\nL'edizione del 2009 ha visto gli stessi partecipanti del 2008. L'Italia \u00e8 stata la prima squadra a vincere per due volte consecutive il trofeo.\n2010.\nNel 2010 il formato della competizione ha previsto sei squadre divise in due differenti gruppi da tre, un \"gruppo orientale\" e un \"gruppo occidentale\". Il gruppo orientale \u00e8 stato vinto dalla Russia, mentre nel gruppo occidentale si \u00e8 affermata la Serbia.\n2011.\nNel 2011 la competizione \u00e8 tornata al formato del girone unico di tre squadre, con la maggior parte delle precedenti partecipanti impegnate nelle qualificazioni per la Coppa del Mondo 2013. Il torneo ha visto la partecipazione di due nuove squadre, Malta e Norvegia.\n2012/13.\nIn questa nuova edizione Russia e Serbia (nel 2010 vincitori rispettivamente del gruppo orientale e di quello occidentale), Germania (campione uscente) e Italia (qualificata alla Coppa del Mondo 2013) si sono affrontate reciprocamente in gare di andata e ritorno.\n2014/15.\nL'ottava edizione dell'European Shield ha visto l'Ucraina rimpiazzare la Germania, unendosi a Russia, Serbia e Italia. Il torneo \u00e8 servito anche per determinare tre squadre (le prime tre classificate) che prenderanno parte alla fase finale di qualificazione per le nazionali europee alla Coppa del Mondo 2017.\n2018.\nQuesta edizione, disputata nell'ottobre 2018, \u00e8 servita come seconda fase di qualificazione alla Coppa del Mondo 2021 per il continente europeo. Le prime due classificate, su un totale di tre squadre partecipanti, hanno guadagnato l'accesso ai \"play off\" europei. La Russia, vincitrice del torneo per la terza volta, ha ceduto il suo posto alla Serbia."}
{"id": "2018929", "revid": "1305772", "url": "https://it.wikipedia.org/wiki?curid=2018929", "title": "EC 1.15", "text": "La EC 1.15 \u00e8 una sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano superossido come accettore di elettroni.\nSotto-sottoclassi.\nEsiste un'unica sotto-sottoclasse, la EC 1.15.1."}
{"id": "2018930", "revid": "113757", "url": "https://it.wikipedia.org/wiki?curid=2018930", "title": "International Bureau of Peace", "text": ""}
{"id": "2018933", "revid": "767487", "url": "https://it.wikipedia.org/wiki?curid=2018933", "title": "Cimitero di Piacenza", "text": "Il cimitero di Piacenza si trova in via Caorsana, all'interno della zona industriale.\nI progetti.\nIl cimitero di Piacenza, nel corso degli anni ha subito parecchie modifiche strutturali, rendendolo, oggi, un organismo costruttivo complesso.\nI primi progetti.\nL'architetto Lotario Tomba cur\u00f2 la realizzazione del primo progetto, fra il 1819 e il 1821, costruendo il primo nucleo del camposanto, dalla forma quadrangolare, chiudendosi in un emiciclo.\nNel 1873, dietro l'emiciclo si costru\u00ec un secondo campo quadrangolare, mentre nel 1906 si procedette all'annessione di un terzo campo quadrangolare, posto alla sinistra del primo nucleo.\nI progetti del novecento.\nNel 1921 si costru\u00ec la quarta area a destra del primo nucleo, dopo il secondo dopoguerra si aggiunsero altri 2 campi, seguiti dalla repimetrazione generale e dalla costruzione di nuclei fabbricati.\nL'ultimo progetto.\nNel 2007 fu realizzato il settimo reparto, dalla superficie totale di 15000 m\u00b2, eliminando le barriere architettoniche.\nOggi il complesso occupa una superficie di 110000 m\u00b2."}
{"id": "2018936", "revid": "1305772", "url": "https://it.wikipedia.org/wiki?curid=2018936", "title": "EC 1.15.1", "text": "La EC 1.15.1 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano superossido come accettore di elettroni."}
{"id": "2018937", "revid": "1478699", "url": "https://it.wikipedia.org/wiki?curid=2018937", "title": "Son montuno", "text": "Il son montuno \u00e8 un genere musicale cubano. \nStoria.\nIl musicista Arsenio Rodr\u00edguez lo svilupp\u00f2 nella seconda met\u00e0 degli anni trenta a partire dal son cubano, introducendo una sorta di dialoghi tra solista e coro detti \"montuno\", da cui la musica prende il nome. Ispirandosi al guaguanc\u00f3, accentu\u00f2 inoltre l'uso della tromba e della chitarra a tre corde e caratterizz\u00f2 la base ritmica introducendo nuovi strumenti come la conga e la campana.\nIn seguito Benny Mor\u00e9, uno dei principali interpreti del genere, apport\u00f2 nuovi contributi grazie alle influenze tratte dal bolero e dalla guaracha."}
{"id": "2018939", "revid": "1573940", "url": "https://it.wikipedia.org/wiki?curid=2018939", "title": "Chiesa di Santa Maria degli Angeli (Monza)", "text": "La chiesa di Santa Maria degli Angeli si trova a Monza, alla confluenza di via Zucchi in piazza Grandi.\nStoria.\nLa chiesa fu edificata agli inizi del Seicento in forme barocche per volere del nobile Bartolomeo Zucchi. La decisione di edificare la chiesa fu presa nel 1608 quando Bartolome Zucchi decise di prendere i voti.\nLo Zucchi fece erigere la chiesa vicino alla casa paterna, dove San Carlo Borromeo, l'11 agosto 1578 aveva guarito una nobildonna monzese. La chiesa fu affidata ai padri Gesuiti (congregazione presso la quale aveva studiato) e arricchita da pregevoli manufatti. Alla sua morte, avvenuta il 25 agosto 1630 a causa dell'epidemia di peste, Bartolomeo Zucchi lasci\u00f2 tutte le sue sostanze ai padri gesuiti e chiese di essere tumulato nella chiesa che aveva fatto costruire.\nAlla fine del XIX secolo l'edificio fu demolito per consentire l'allargamento della strada e fu poi ricostruito in forme neogotiche secondo il progetto dell'architetto Spirito Maria Chiappetta.\nSul piazzale antistante \u00e8 collocata la statua di San Carlo Borromeo, copia in bronzo della precedente statua in arenaria ammalorata dalla lunga esposizione alle intemperie."}
{"id": "2018943", "revid": "339392", "url": "https://it.wikipedia.org/wiki?curid=2018943", "title": "Monumentale Cimitero Austroungarico", "text": ""}
{"id": "2018947", "revid": "767487", "url": "https://it.wikipedia.org/wiki?curid=2018947", "title": "Bowie at the Beeb", "text": "Bowie at the Beeb (sottotitolato The Best of the BBC sessions 68-72) \u00e8 una antologia del cantante britannico David Bowie pubblicata nel 2000 e che contiene una selezione delle registrazioni effettuate presso gli studi della emittente radiofonica BBC tra il 1968 e il 1972.\nOltre a una versione standard in due CD, dell'album \u00e8 stata realizzata una edizione limitata che contiene un disco aggiuntivo con la registrazione di una esibizione di Bowie al BBC Radio Theatre, presso la sede londinese dell'emittente, tenutasi il 27 giugno 2000.\nNel titolo dell'album si fa riferimento al nomignolo \"Beeb\" con cui \u00e8 conosciuta la BBC presso il pubblico britannico."}
{"id": "2018951", "revid": "767487", "url": "https://it.wikipedia.org/wiki?curid=2018951", "title": "Quando i mondi si scontrano", "text": "Quando i mondi si scontrano (\"When Worlds Collide\") \u00e8 un film di fantascienza catastrofico-apocalittico del 1951, diretto da Rudolph Mat\u00e9. La sceneggiatura \u00e8 basata sul romanzo omonimo del 1933, scritto da Philip G. Wylie ed Edwin Balmer.\nTrama.\nIl pilota David Randall viene pagato dal dottor Cole Hendron per consegnargli delle foto dell'astronomo Emery Bronson, scattate da un osservatorio in Sudafrica.\nHendron, assistito dalla consulenza di sua figlia Joyce, scopre che una stella rossa chiamata \"Bellus\" sta per entrare nell'orbita terrestre e ci\u00f2 causer\u00e0 la scomparsa del genere umano oltre che la distruzione del pianeta. L'unica speranza, resa nota da Hendron e Joyce, \u00e8 la scoperta di un pianeta, Zyra, di dimensioni eguali a quelle della Terra e la cui apparente forma sembrerebbe poter supportare la vita.\nDurante un consiglio di sicurezza indetto dall'ONU, Hendron avverte i capi di stato che la fine del mondo avverr\u00e0 probabilmente dopo un periodo di otto mesi, e l'unico modo per scampare al disastro e costruire delle astronavi da far partire alla volta di Zyra.\nDeriso dalla comunit\u00e0 scientifica per le sue teorie non confermate da altri astronomi, Hendron si vede rifiutato il progetto. A questo punto entra in gioco il ricco magnate Sidney Stanton, il quale offre al dottore il proprio patrimonio in supporto alla sua causa, a patto che egli sia il primo uomo a salire sulla nave spaziale.\nNel frattempo, Joyce inizia a provare attrazione per Randall, e parlandone al padre trova il suo consenso, la cosa per\u00f2 non va a genio al suo fidanzato, il medico Tony Drake.\nPassano pochi mesi, e la teoria catastrofica di Hendron viene confermata da tutti coloro che tempo prima l'hanno deriso, i capi di stato si riuniscono nuovamente in consiglio e decidono che ogni nazione dovr\u00e0 finanziare una propria astronave nel minor tempo possibile.\nAnche il pianeta Zyra inizia ad avvicinarsi all'orbita terrestre, e la sua attrazione gravitazionale provoca maremoti e altri disastri naturali, e Drake e Randall decidono di partire con altri uomini per offrire aiuti umanitari ai paesi colpiti.\nIl giorno del giudizio, alle persone viene imposto di giocare ad una sorta di lotteria, dalla quale verr\u00e0 poi deciso chi salir\u00e0 sull'astronave, che intanto viene caricata di viveri, microfilm, attrezzi per animali, giornali e libri.\nHendron decide che Stanton, Joyce, Drake, il pilota George Fry e Randall saranno i primi a salire sulla nave spaziale, quest'ultimo per\u00f2 rifiuta l'\"onore\" in quanto non crede di avere utilit\u00e0 a bordo, ma alla fine accetta il posto per amore di Joyce.\nIntanto vengono pubblicati i risultati della lotteria, e Stanton che vede nella massa da salvare un pericolo per s\u00e9 stesso ha preso come precauzione una scorta di armi. E cos\u00ec, mentre la gente corre esasperata verso la salvezza, Sidney ingaggia molti agenti in tenuta antisommossa per bloccarli.\nDurante il caos creato dalla situazione, Stanton rimane indietro a causa della sua sedia a rotelle spinta dalla folla, e vede impallidito tutta la marmaglia che sale sull'astronave.\nAll'ultimo momento, quando l'astronave parte alla volta di Zyra, Hendron rimane a terra aiutando Stanton a rimettersi in sesto, per essere subito dopo disintegrati dall'impatto con Bellus.\nIn preda alle lacrime, Joyce capir\u00e0 solo dopo che suo padre si \u00e8 sacrificato volutamente, perch\u00e9 il suo peso avrebbe superato la soglia di sopportazione della nave, e il carburante si sarebbe esaurito prima dell'arrivo sul nuovo pianeta.\nIl film si conclude con Randall e Joyce seguiti da molta gente, che si tengono per mano durante l'esplorazione di Zyra.\nAccoglienza.\nAlla 24\u00aa edizione della cerimonia di premiazione degli Oscar tenutasi a Los Angeles il 20 marzo 1952, il tecnico Gordon Jennings si aggiudic\u00f2 un Oscar per i migliori effetti speciali per la sequenza in cui New York fu sommersa dalle acque, scena estremamente costosa e di difficile realizzazione all'epoca; mentre i direttori della fotografia John F. Seitz e W. Howard Greene ottennero una nomina per la migliore fotografia a colori, poi andato al musical \"Un americano a Parigi\".\nInfluenza culturale.\nLa trama molto ad effetto fu d'ispirazione per \"Deep Impact\", film catastrofico del 1998 diretto da Mimi Leder, la cui storia ricorda per certi aspetti il classico di Mat\u00e9.\nSeguito cancellato.\nIl produttore George Pal prese in considerazione l'idea di continuare la storia adattando \"After Worlds Collide\", secondo ed ultimo romanzo di Wylie e Balmer basato sulla storia della Terra durante e dopo l'impatto di un gigantesco meteorite.\nL'ottima accoglienza agli Oscar convinse Pal a cominciare la pre-produzione, ma il produttore dovette temporaneamente bloccarla per dedicarsi ad un promettente progetto, \"La conquista dello spazio\".\nIl film usc\u00ec nel 1955 e fu interamente finanziato dal P\u00e0l, ma presto si rivel\u00f2 un fallimento, e il produttore per mancanza di fondi dovette annullare l'atteso seguito."}
{"id": "2018956", "revid": "1305772", "url": "https://it.wikipedia.org/wiki?curid=2018956", "title": "EC 1.16", "text": "La EC 1.16 \u00e8 una sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che ossidano ioni metallici.\nSotto-sottoclassi.\nEsistono tre ulteriori sotto-sottoclassi:"}
{"id": "2018959", "revid": "599013", "url": "https://it.wikipedia.org/wiki?curid=2018959", "title": "Robert de Pinho de Souza", "text": "Carriera.\nClub.\nInizia a diciotto anni nel Coritiba, dove gioca una stagione segnando 2 volte in 14 partite. Trasferitosi al Botafogo Futebol Clube di Ribeir\u00e3o Preto, non debutta mai e si trasferisce in Europa, al Servette, nel campionato di calcio svizzero. Dopo 19 partite e 8 reti, torna in Brasile, al S\u00e3o Caetano. Con la maglia blu della squadra dello stato di San Paolo gioca per 12 volte, segnando tre reti.\nNel 2003 si trasferisce in Giappone, al Kawasaki Frontale; dopo 6 reti in 16 gare, torna in Europa, stavolta in Russia, allo . Gioca solo 8 partite in Russian Premier League, segnando una rete. Nel 2004 si trasferisce in Messico, al Atlas, dove esordisce il 17 gennaio 2004 in Atlas-Puebla 1-1; durante la sua prima stagione in Primera Divisi\u00f3n messicana segna 15 reti in 19 partite . Nelle stagioni successive gioca 19 partite (di cui 17 nell'Apertura 2004 e 2 nell'Clausura 2005; nel gennaio del 2005 viene prelevato dal .\nAlla sua terza esperienza nel calcio europeo, Robert gioca poche partite in Eredivisie, 15, segnando solo due volte. Durante la UEFA Champions League 2005-2006 gioca contro l'Olympique Lione e il . Nel gennaio 2006 si trasferisce al Betis Siviglia, dove gioca 15 partite durante la prima stagione segnando sette volte. Nella seconda stagione nella Primera Divisi\u00f3n spagnola, segna 9 volte in 29 partite. Il 22 agosto 2007 torna nuovamente in Messico, stavolta con la maglia del Monterrey.\nAcquistato dai \"Rayados\" per sostenere in attacco Humberto Suazo, chiude la stagione di Clausura 2008 con 14 presenze e nessuna rete segnata. Il club decide di mandarlo quindi in prestito al Tecos de la UAG, con la maglia del quale segna proprio una doppietta al Monterrey.\nNazionale.\nHa giocato per il e per la nazionale di calcio brasiliana under-23 con cui ha giocato 4 partite e segnato due reti."}
{"id": "2018970", "revid": "339392", "url": "https://it.wikipedia.org/wiki?curid=2018970", "title": "Mogeltonder", "text": ""}
{"id": "2018971", "revid": "205250", "url": "https://it.wikipedia.org/wiki?curid=2018971", "title": "Andrea Gattinoni", "text": "Biografia.\nNel 1997 si \u00e8 diplomato presso la Scuola d'arte drammatica Paolo Grassi di Milano. Attore, regista e autore, lavora con il Piccolo Teatro di Milano, con Teatridithalia e con Cooperativa Laboratorio Teatro Settimo.\n\u00c8 tra i protagonisti di \"Si pu\u00f2 fare\" di Giulio Manfredonia, film corale sull'apertura dei manicomi dopo la legge Basaglia, presentato in anteprima al Festival Internazionale del Film di Roma 2008. L'intero cast del film si \u00e8 aggiudicato la Menzione Speciale del Premio Libera Associazione Rappresentanza di Artisti (L.A.R.A.), premio assegnato al miglior interprete italiano tra i film in concorso in tutte le sezioni del Festival Internazionale del Film di Roma. Sempre al cast va il Ciak d'oro 2009. Al film \u00e8 stato assegnato il premio \"David Giovani\" in occasione dei \"David di Donatello\" 2009.\nNel 2009 \u00e8 tra gli interpreti principali del film tv di Canale 5, \"Fratelli Detective\", regia di Giulio Manfredonia."}
{"id": "2018974", "revid": "30297", "url": "https://it.wikipedia.org/wiki?curid=2018974", "title": "Florence Basket Firenze", "text": ""}
{"id": "2018977", "revid": "131145", "url": "https://it.wikipedia.org/wiki?curid=2018977", "title": "Toyota aigo", "text": ""}
{"id": "2018990", "revid": "712828", "url": "https://it.wikipedia.org/wiki?curid=2018990", "title": "Ciurma di Gold Roger", "text": ""}
{"id": "2018991", "revid": "111612450", "url": "https://it.wikipedia.org/wiki?curid=2018991", "title": "Manifesto futurista della Ceramica e Aereoceramica", "text": "Il Manifesto futurista della Ceramica e Aereoceramica fu pubblicato il 7 settembre 1938 (Anno XVI dell'E.F.) sulla Gazzetta del Popolo, a firma di Filippo Tommaso Marinetti, fondatore del movimento futurista e di Tullio d'Albisola, ceramista futurista gi\u00e0 noto come tale dal 1925.\nLa pubblicazione del manifesto faceva seguito a dibattiti sull'avvenire dell'arte tenutisi poco tempo prima, sia in occasione della mostra di aereopittura ospitata da La Gazzetta, sia alla Biennale di Venezia.\nIl manifesto.\nDopo una premessa sui significativi riconoscimenti ottenuti dall'avanguardia italiana in patria e all'estero, il manifesto invita a \"rallegrarsi\" esaminando \"lo sviluppo novatore della ceramica\", che nel lessico del movimento prende il nome di \"aereoceramica\", a maggior lustro del primato italiano nel settore: i futuristi infatti \"\"valutano la risplendente maiolica classica italiana primato mondiale indiscusso\". L'interessamento del movimento a questa forma espressiva si concretizzava nel manifesto \"non per imitare ma per dimenticare e superare e rovesciare idee e tecniche di ogni segreto ceramico\" secondo il modo di sperimentazione di Tullio d'Albisola, che \"porta nella ceramica l'estetica della macchina coi suoi ritmi dominanti\"\". Oppure secondo la \"scuola\" di Altare. Il manifesto ricorda inoltre Fillia, dal quale nel 1932 \"forme sferiche e cubiche furono poste in alto sostenute da basi snelle e dinamiche combinando costruttivit\u00e0 plastica con forme librate rotativamente ottenendo l'originalissima nuovissima ceramica prodigio\".\nSu queste basi i futuristi reclamavano per la ceramica:\nCi\u00f2 avrebbe dovuto tradursi nella produzione di opere che applicassero attraverso la \"ceramica tattile\" la via del tattilismo indicata da Marinetti con \"Benedetta\".\nSi proponeva poi la trasposizione in ceramica di \"simultaneit\u00e0 ceramiche di stati d'animo contrastanti o armonizzanti\", per mezzo di \"linee-forza toni privi di verismo forme e colori non narrativi n\u00e9 descrittivi ma suggestivi\".\nFra ci\u00f2 che i futuristi intendevano poi \"fare\", c'erano anche \"\"strade e piazze d'oroceramico - terrazze e fontane di indacoceramico\" e, come evoluzione pratica di questo punto, \"cieli di ceramica irrigati d'acque fresche e grondanti profumi fiori e sole da vendere o regalare alle funebri gelate fangose citt\u00e0 nordiche\". Il manifesto portava a questo riguardo l'esempio del \u00ab\"cielo tipo CAPRI\"\u00bb, un prodotto definito potenzialmente adatto ad Ostenda, nonch\u00e9 un \u00ab\"mare tipo PORTOFINO\"\u00bb ipotizzato ideale per Calais e Folkstone.\nIl manifesto si chiude con citazioni di Boccioni e di Mussolini.\nLa ceramica futurista.\nLe possibilit\u00e0 espressive del materiale ceramico, usato tal quale o come tessera musiva, furono individuate come adatte alla poetica del movimento futurista da ben prima della redazione del manifesto.\nAmpiamente celebrata nel manifesto, la localit\u00e0 ligure di Albissola (\"Albisola gioielleria imperiale\") costitu\u00ec effettivamente il centro principale di ceramica futurista. Qui aveva sede la Manifattura Mazzotti in cui era cresciuto artisticamente Tullio d'Albisola insieme con suo fratello Torido d'Albisola, i quali altri non erano che i figli del Mazzotti stesso e che misero l'officina a disposizione degli altri artisti aderenti al Movimento per la realizzazione delle loro opere. Vi passarono fra gli altri Bruno Munari, Lucio Fontana, Fancello, Strada, Nicolaj Dijulgheroff; la Manifattura oggi ospita un museo in cui sono raccolte alcune di queste creazioni. Al di l\u00e0 della \nnotoriet\u00e0 raggiunta dai fratelli Mazzotti, Albisola era gi\u00e0 uno dei centri pi\u00f9 importanti per le lavorazioni ceramiche, caratterizzandosi per un fiorente artigianato nello stile detto \"Antico Savona\"\nOltre ad Albisola, l'intervento futurista sulla ceramica si svilupp\u00f2 anche ad Altare, altro sito del Savonese noto per una tradizione artigiana di arte vetraria risalente al XII secolo, in cui operarono fra gli altri Enrico Bordoni, Oreste Saroldi e Isidoro Bormioli."}
{"id": "2018994", "revid": "110157", "url": "https://it.wikipedia.org/wiki?curid=2018994", "title": "Aftershock (personaggio)", "text": "Aftershock, il cui vero nome \u00e8 Allison Dillon, \u00e8 un personaggio dei fumetti, creato da Sean McKeever (testi) e Casey Jones (disegni), pubblicato dalla Marvel Comics. \u00c8 apparso per la prima volta in \"Spider-Girl\" (vol. 1) n. 51 (novembre 2002).\nFa parte della realt\u00e0 alternativa di Terra-982, le cui storie sono ambientate nel futuro, raccolte sotto l'etichetta editoriale MC 2. \u00c8 la figlia di Max Dillon, alias Electro uno dei principali nemici dell'Uomo Ragno.\nBiografia del personaggio.\nA un certo punto della sua vita, Max Dillon si innamor\u00f2 di una donna di nome Marilyn, che non spos\u00f2 mai ma dalla quale ebbe una figlia. La loro figlia, Allison, eredit\u00f2 i poteri elettrici del padre, ma possedendo una polarit\u00e0 di campi elettrici inversa a quella del padre lei e Dillon non possono toccarsi senza rischiare di bruciarsi. Electro ritorn\u00f2 alla sua carriera criminale e fu mandato in prigione, mentre Marilyn mor\u00ec di cancro. Allison fin\u00ec in un orfanotrofio dove fu affidata a una famiglia dopo l'altra, ma presto progett\u00f2 un costume simile a quello del padre e decise di usare i suoi poteri per fini criminali proprio come fece Dillon. Prov\u00f2 a rapinare una gioielleria in un centro commerciale, ma fu fermata da Spider-Girl. Successivamente usando il nome in condice di \"Aftershock\", Allison tent\u00f2 di rubare qualche automobile, ma fu nuovamente fermata da Spider-Girl. Electro scopr\u00ec che sua figlia aveva intrapreso la carriera criminale e contatto il suo vecchio nemico Uomo Ragno, e assieme a lui e a sua figlia affrontarono Aftershock. Infine Electro convinse sua figlia a ritornare con lui, e che insieme avrebbero trovato una soluzione all'incapacit\u00e0 di avere un contatto fisico. Lei accett\u00f2 la richiesta del padre, lasciando la carriera criminale.\nPoteri e abilit\u00e0.\nAftershock possiede la capacit\u00e0 di manipolare l'elettricit\u00e0 con una variet\u00e0 di effetti. Pu\u00f2 lanciare dei piccoli fulmini verso i suoi avversari, circondarsi con un campo protettivo di energia o folgorare una persona con un semplice tocco. Pu\u00f2 inoltre assorbire elettricit\u00e0 da varie fonti per incrementare i suoi poteri e volare grazie ad uno scudo elettromagnetico."}
{"id": "2018996", "revid": "2086778", "url": "https://it.wikipedia.org/wiki?curid=2018996", "title": "Villa La Duchesca", "text": "Villa La Duchesca fu una villa rinascimentale di Napoli che si ergeva nelle immediate vicinanze di Castel Capuano in una zona di Napoli che ancora conserva il nome \"Duchesca\".\nL'edificio, realizzato sul finire del XV secolo, fu progettato da Giuliano da Maiano, per Alfonso II, allora ancora Duca di Calabria, e fu celebre soprattutto per lo splendore dei suoi giardini.\nLa villa si trovava nell'area di Castel Capuano, con cui era in collegamento grazie a viali interni ai giardini, in parte preesistenti alla villa stessa e strutturati in varie zone, con forme geometriche, fontane e anche con terrazzamenti.\nIl nome \"Duchesca\" risulta generalmente riferito alla figura dalla duchessa Ippolita Maria Sforza, moglie di Alfonso, morta per\u00f2 prima della realizzazione del corpo di fabbrica principale, edificato da Giuliano da Maiano secondo un modello ligneo portato con s\u00e9 da Firenze nel 1487.\nIl giardino pare, comunque, che contenesse vari edifici, anche pi\u00f9 antichi, costituendo un complesso con logge e padiglioni destinato a essere una gradevole residenza per la corte, complementare alla residenza ufficiale di Castel Capuano. La villa fu costruita quasi in concomitanza a quella di Poggioreale anch'essa scomparsa. Entrambe furono importanti elementi di riqualificazione urbana per le aree circostanti, con bonifiche, impianti viari, e opere pubbliche.\nLe decorazioni delle logge della Duchesca furono create da Giacomo Parmense, Luigi della Bella e Calvano di Padova.\nNonostante non risulti documentata, la sistemazione dei giardini \u00e8 attribuita a Pacello da Mercogliano, il maestro giardiniere di Alfonso II e poi di Carlo VIII in Francia.\nLe vicende storico-politiche della dinastia aragonese causarono il sostanziale abbandono della villa pochi anni dopo la sua realizzazione: ci\u00f2 ebbe come conseguenza la progressiva edificazione privata che rapidamente inghiott\u00ec completamente il vasto giardino. Gi\u00e0 nella seconda met\u00e0 del XVI secolo il complesso era in avanzato stato di degrado.\nSeppur danneggiata, la struttura edilizia sopravvisse fino alla seconda met\u00e0 del XVIII secolo, progressivamente spogliata dei suoi materiali da costruzione, e scomparve senza lasciare n\u00e9 traccia materiale n\u00e9 testimonianze iconografiche."}
{"id": "2018998", "revid": "122246", "url": "https://it.wikipedia.org/wiki?curid=2018998", "title": "Nazionale di pallavolo maschile del Giappone", "text": "La nazionale di pallavolo maschile del Giappone \u00e8 una squadra asiatica e oceaniana composta dai migliori giocatori di pallavolo del Giappone ed \u00e8 posta sotto l'egida della Federazione pallavolistica del Giappone.\nRosa.\nSegue la rosa dei giocatori convocati per i Giochi della XXXII Olimpiade."}
{"id": "2019006", "revid": "339392", "url": "https://it.wikipedia.org/wiki?curid=2019006", "title": "Comprensorio dell'Alta Valsugana", "text": ""}
{"id": "2019007", "revid": "56818", "url": "https://it.wikipedia.org/wiki?curid=2019007", "title": "Flussi oceanici", "text": ""}
{"id": "2019013", "revid": "1305772", "url": "https://it.wikipedia.org/wiki?curid=2019013", "title": "Curse of Enchantia", "text": "Curse of Enchantia \u00e8 una avventura grafica a sfondo fantasy del 1992, dotata di interfaccia punta-e-clicca. Fu uno tra i primi videogiochi a essere disponibile in CD-ROM.\nIl protagonista, un giovane ragazzo di nome Brad, viene trasportato nel mondo magico di Enchantia. Un pianeta governato da una malvagia strega intenzionata ad ottenere l'eterna giovinezza tramite un potente incantesimo, per il quale, \u00e8 necessario un giovane umano proveniente da un'epoca ed una dimensione diversa, per la precisione, la Terra del XX secolo. Il gioco inizia con il ragazzo incatenato in prigione. Brad dovr\u00e0, con l\u2019aiuto del giocatore, trovare un metodo per sconfigge la malvagia regina e ritornare a casa sano e salvo."}
{"id": "2019016", "revid": "125488522", "url": "https://it.wikipedia.org/wiki?curid=2019016", "title": "Sport in Campania", "text": "Elenco delle voci di wikipedia relative alle societ\u00e0, associazioni, manifestazioni e strutture riguardanti lo sport nella Regione Campania:\nPrincipali societ\u00e0 sportive.\nPallavolo.\nPallavolo maschile.\n\u2022Folgore Massa - Serie A3"}
{"id": "2019028", "revid": "75421", "url": "https://it.wikipedia.org/wiki?curid=2019028", "title": "The Leaving Song Pt. 2", "text": ""}
{"id": "2019036", "revid": "251304", "url": "https://it.wikipedia.org/wiki?curid=2019036", "title": "Gran Premio d'Austria 2001", "text": "Il Gran Premio d'Austria 2001 \u00e8 stato un Gran Premio di Formula 1 disputato il 13 maggio 2001 sul circuito A1-Ring di Zeltweg. La gara fu vinta da David Coulthard su McLaren, davanti a Michael Schumacher e Rubens Barrichello su Ferrari.\nVigilia.\nAspetti sportivi.\nIl direttore tecnico della Minardi, Gustav Brunner, lasci\u00f2 la scuderia italiana nella settimana precedente il Gran Premio. Il tecnico fu ingaggiato dalla Toyota, che lo nomin\u00f2 direttore tecnico del proprio team di Formula 1, il cui debutto sarebbe avvenuto nella stagione successiva.\nAspetti tecnici.\nLa Williams fu costretta a modificare il diffusore delle proprie monoposto, ritenuto irregolare dalla FIA in seguito alle proteste dei team rivali nel precedente Gran Premio di Spagna. La scuderia inglese, che non aveva adottato il controllo di trazione per problemi di affidabilit\u00e0 nel Gran Premio precedente, lo introdusse in questa occasione. La Ferrari port\u00f2 in pista diversi affinamenti aerodinamici, oltre a due nuovi alettoni posteriori, uno con due e uno con tre profili: in gara fu utilizzato il primo modello. La Honda forn\u00ec a Jordan e BAR una nuova versione del proprio propulsore, che non fu utilizzata in gara dal solo Panis.\nProve libere.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove libere di sabato mattina i risultati furono i seguenti:\nQualifiche.\nResoconto.\nMichael Schumacher ottenne la quinta pole position su sei gare, battendo di poco pi\u00f9 di un decimo Montoya, alla guida di una Williams piuttosto competitiva sul breve e veloce tracciato austriaco. In terza posizione si piazz\u00f2 Ralf Schumacher, davanti a Barrichello, Trulli e Heidfeld. Coulthard e H\u00e4kkinen, non soddisfatti dell'assetto delle loro McLaren, fecero segnare solo il settimo e l'ottavo tempo, precedendo R\u00e4ikk\u00f6nen e Panis. In fondo alla griglia Alonso riusc\u00ec per la terza volta consecutiva a piazzarsi in diciottesima posizione, ancora una volta davanti ad entrambe le Benetton.\nWarm-up.\nRisultati.\nI tempi migliori fatti segnare nel warm-up di domenica mattina furono i seguenti:\nGara.\nResoconto.\nAlla partenza rimasero ferme sullo schieramento ben quattro vetture: le due Jordan di Trulli e Frentzen, la McLaren di H\u00e4kkinen e la Sauber di Heidfeld. Trulli e Heidfeld ripartirono dalla corsia dei box, sebbene piuttosto attardati, ma il pilota italiano usc\u00ec dalla pit lane con il semaforo rosso e fu squalificato. Frentzen e H\u00e4kkinen, traditi rispettivamente dal cambio e dalla frizione, furono invece costretti immediatamente al ritiro.\nIn testa alla corsa sia Montoya che Ralf Schumacher sopravanzarono Michael Schumacher, prendendo il comando davanti al pilota tedesco della Ferrari e a Barrichello, Coulthard, Irvine e Verstappen. Quest'ultimo, favorito dalla minore quantit\u00e0 di benzina a bordo rispetto ai rivali, sopravanz\u00f2 Irvine e Coulthard, inserendosi alle spalle delle Ferrari. Al decimo giro Ralf Schumacher si ritir\u00f2 per problemi ai freni. Il fratello cominci\u00f2 ad avvicinarsi a Montoya, in crisi per via dell'accentuata usura degli pneumatici: al sedicesimo passaggio Schumacher tent\u00f2 di sopravanzare il rivale, ma Montoya ritard\u00f2 eccessivamente la frenata ed entrambi finirono nella via di fuga, rientrando in pista in sesta e settima posizione. Al comando della gara pass\u00f2 quindi Barrichello, seguito da Verstappen, Coulthard, R\u00e4ikk\u00f6nen e Panis.\nAl 23\u00ba giro il pilota olandese della Arrows, partito con una strategia a due soste, si ferm\u00f2 ai box, dando via libera a Coulthard. Alle spalle dello scozzese Schumacher sopravanz\u00f2 sia Panis che R\u00e4ikk\u00f6nen, portandosi in terza posizione. Il pilota francese fu superato anche da Montoya, che per\u00f2 si ritir\u00f2 al 41\u00ba giro per un problema all'impianto idraulico. Nel frattempo cominciarono le soste ai box: Schumacher effettu\u00f2 il suo unico rifornimento al 46\u00ba passaggio, imitato da R\u00e4ikk\u00f6nen e, nella tornata seguente, da Barrichello. Coulthard rimase in pista per altri tre giri, durante i quali fece segnare il giro pi\u00f9 veloce. Il pilota scozzese riforn\u00ec alla cinquantesima tornata, tornando in gara in prima posizione. Nel finale della corsa Schumacher si avvicin\u00f2 a Barrichello, al quale fu pi\u00f9 volte richiesto via radio di far passare il compagno di squadra: il pilota brasiliano esegu\u00ec polemicamente l'ordine all'ultima curva, tagliando il traguardo in terza posizione. R\u00e4ikk\u00f6nen conquist\u00f2 il quarto posto davanti a Panis e Verstappen.\nPolemiche dopo la gara.\nDopo l'ordine di squadra ricevuto a poche tornate dal termine, Rubens Barrichello si espresse in modo piuttosto polemico nei confronti della sua squadra. Una situazione simile e decisamente pi\u00f9 grave l'anno seguente, sempre sull'A1-Ring, avrebbe poi portato alla proibizione degli ordini di scuderia.\nDopo la gara la BAR protest\u00f2 a lungo per un presunto doppiaggio effettuato da Kimi R\u00e4ikk\u00f6nen su Luciano Burti in regime di bandiere gialle: i commissari di gara, per\u00f2, assolsero il pilota finlandese.\nFonti.\nTutti i dati statistici provengono da Autosprint n.20/2001"}
{"id": "2019040", "revid": "228587", "url": "https://it.wikipedia.org/wiki?curid=2019040", "title": "Aylin Prandi", "text": "Carriera.\nAylin Prandi, di nazionalit\u00e0 francese, dopo aver lavorato nella televisione e nel cinema francese, si fa conoscere al pubblico italiano con il film \"No problem\", uscito nelle sale nell'ottobre del 2008, diretto e interpretato da Vincenzo Salemme e che vede la partecipazione di Giorgio Panariello, Sergio Rubini e Iaia Forte. Nel 2011 debutta come cantante realizzando un album di cover italiane, \"24.000 baci\"."}
{"id": "2019041", "revid": "2091899", "url": "https://it.wikipedia.org/wiki?curid=2019041", "title": "Rest pause", "text": "Il Rest pause, chiamato da alcuni ricercatori anche come Cluster, o High-intensity Interval Resistance Training (HIRT), \u00e8 una tecnica speciale applicata nell'allenamento coi pesi (\"resistance training\"), specie nel \"body building\" e nel \"fitness\".\nDefinizione.\nIl \"rest pause\" \u00e8 una tecnica cosiddetta ad alta intensit\u00e0 (HITM, \"High Intensity Training Method\") che consiste nell'eseguire pi\u00f9 ripetizioni di quanto non permette il raggiungimento del cedimento muscolare. Una volta giunti all'incapacit\u00e0, viene riposto l'attrezzo terminando la serie e l'attivit\u00e0 muscolare per 10-25 secondi. Trascorso questo breve periodo di tempo si torna ad eseguire l'esercizio con lo stesso carico per portare a termine ancora il massimo delle ripetizioni possibili raggiungendo il cedimento. Questa operazione, che pu\u00f2 essere eseguita per due o tre volte, conta come una serie. Questo permette che, durante una serie, le ripetizioni totali portate a termine siano maggiori di quelle imposte dal carico. Supponendo ad esempio che si svolga un esercizio ad un'intensit\u00e0 dell'85% di 1RM, che in termini di ripetizioni massime equivalgono indicativamente a circa 6 RM, una volta raggiunto il cedimento alla 6\u00aa ripetizione si interrompe l'attivit\u00e0 per alcuni secondi (al massimo 25 circa), per poi tornare a svolgere ulteriori ripetizioni possibili. Ipotizzando di riuscire a terminare 2 ulteriori ripetizioni, ci\u00f2 si traduce in 8 ripetizioni totali nella serie intervallata in \"Rest pause\", ovvero pi\u00f9 di quelle che sarebbero state permesse da quel carico (85% 1RM) durante una serie ininterrotta.\nEsiste anche la variante del \"Rest pause scalato\", la quale consiste in una riduzione del carico dopo la prima pausa tra le ripetizioni, in maniera da mantenere invariato, o comunque maggiore, il numero di ripetizioni a cedimento possibili, rivelandosi simile alla tecnica \"Mantieni ripetizioni\" (MR). Questa variante, proprio grazie alla successiva riduzione dei carichi, riesce ad influire sul prolungamento delle ripetizioni e del \"Time Under Tension\", inducendo possibili maggiori risposte ormonali e metaboliche.\nIl \"Rest pause\" viene in genere indicato per essere applicato su esercizi con carichi elevati, e quindi serie ad alta intensit\u00e0, per poter porre un particolare accento sullo sviluppo della forza oltre che sull'ipertrofia. Spesso infatti si suggerisce di portare a termine anche 2 o 3 ripetizioni nella prima fase della serie (quella che precede il primo breve intervallo), cio\u00e8 un \"range\" di ripetizioni e di intensit\u00e0 adatto per sviluppare la forza massimale. Rispetto ad altre tecniche speciali utilizzate nei programmi di allenamento coi pesi mirate all'aumento dell'ipertrofia, il \"Rest pause\" sembra particolarmente adatto a sviluppare la forza massima, in quanto l'utilizzo di carichi pesanti (sempre se previsti nell'esercizio) implica un maggior reclutamento neuromuscolare, in particolare a carico delle fibre di tipo IIx (o IIb), il quale massimo reclutamento avviene ad intensit\u00e0 minime dell'80% di 1RM (circa 8 RM). Il \"Rest pause\" per\u00f2 si rivela come una tecnica molto versatile, infatti pu\u00f2 essere impostata in svariate maniere variando l'intensit\u00e0 e il carico delle prime ripetizioni, oppure sulla durata dei brevi tempi di recupero. In questo modo \u00e8 possibile incidere in maniera pi\u00f9 o meno marcata sulla deplezione e reintegro dei fosfati, sulla produzione di lattato, o sul danno muscolare. Se si lavora con basse ripetizioni, ad esempio, pu\u00f2 avere molti punti in comune con un protocollo di forza pura. Nel caso in cui le ripetizioni massime previste siano maggiori, la tecnica assume caratteristiche pi\u00f9 affini ai protocolli tradizionali di ipertrofia, in quanto ci\u00f2 impone un maggiore TUT, maggiore produzione di lattato, e maggiori incrementi del GH.\nIl principio del \"Rest pause\" si basa sul fatto che dal 50 al 70% dei \"fosfati muscolari\" - ovvero adenosina trifosfato (ATP) e creatinfosfato (CP) - utilizzati durante l'esercizio, sarebbero reintegrati nei muscoli entro 20-30 secondi dal termine dell'attivit\u00e0 muscolare. Superata questa tempistica, \u00e8 possibile continuare la serie precedente eseguendo qualche ripetizione aggiuntiva con lo stesso peso. Il metodo pu\u00f2 essere bene applicato su esercizi adatti per l'alta intensit\u00e0, come le \"distensioni su panca\". In generale si sconsiglia di applicare il \"Rest pause\" troppo frequentemente per prevenire infortuni e i sintomi del sovrallenamento. Per questo motivo la tecnica andrebbe utilizzata solo in una serie dell'allenamento e non pi\u00f9 di una volta a settimana.\nFisiologia: i tempi di recupero e il ripristino dei fosfati.\nPoco dopo lo sforzo intenso, seguono diversi minuti in cui il ritmo respiratorio subisce un significativo aumento. L'ossigeno (O) viene assunto in maggiore quantit\u00e0 e viene impiegato tramite via aerobica per produrre maggiori quantit\u00e0 di adenosina trifosfato (ATP). Una parte di questo ATP viene immediatamente scisso in adenosina difosfato (ADP) e fosfato (P), e l'energia liberata \u00e8 impiegata per ricombinare il gruppo fosfato con la creatina a riformare la fosfocreatina (PC). Parte dell'eccesso di ATP viene semplicemente accumulato nei muscoli. Questo accumulo di scorte di fosfati (ATP e CP) avviene in diversi minuti. Questa parte del EPOC viene considerata la porzione alattacida del debito di ossigeno. L'emitivita della porzione alattacida del debito di ossigeno \u00e8 stata stimata essere approssimativamente tra i 20 secondi e 36 e 48 secondi. Emivita significa che all'interno di questo periodo di tempo il 50% o met\u00e0 del debito alattacido \u00e8 ripagata. Quindi tra i 20 e i 48 secondi, il 50% dei fosfati muscolari (ATP e CP) sono ridepositati; da 40 a 96 secondi ne viene ricostituito il 75%; tra 60 e 144 secondi viene ricostituito l'87%. Perci\u00f2 approssimativamente tra 3 e 4 minuti la maggior parte dell'ATP e CP intramuscolare depletato viene ricostituito. Se, come avviene durante l'applicazione della tecnica del \"Rest pause\", l'attivit\u00e0 muscolare riprende durante la porzione alattacida del debito di ossigeno, la ricostituzione intramuscolare di ATP e CP verr\u00e0 completata in pi\u00f9 tempo. Questo perch\u00e9 parte dell'ATP generata tramite fonti aerobiche deve essere impiegata per fornire energia per permettere di svolgere nuovamente l'attivit\u00e0 muscolare. La tecnica del \"Rest pause\" in definitiva si pone come obiettivo quello di permettere un breve riposo al termine di una serie ad alta intensit\u00e0 in cui i substrati energetici principalmente impiegati sono i fosfati muscolari (sistema anaerobico alattacido), giusto il tempo necessario (15-25 secondi) per poter permettere che una parte dei fosfati stessi siano ricostituiti entro questi tempi precisi. In realt\u00e0 10-25 secondi potrebbero permettere un recupero dei fosfati mediamente inferiori al 50%, cos\u00ec da impedire di poter riacquisire la forza necessaria per terminare lo stesso numero di ripetizioni della serie precedente. Non a caso i tempi di recupero previsti tra le serie ad alta intensit\u00e0 si aggirano come minimo attorno ai 3 minuti per fare in modo che la forza non subisca un decremento con l'andamento delle serie, ed \u00e8 chiaro che pochi secondi, o comunque meno di 3 minuti di recupero, non possano in alcun modo garantire che la forza venga mantenuta nelle successive ripetizioni che verranno portate a termine. Si tratta di un metodo concepito per essere applicato soprattutto nell'esercizio ad alta e media intensit\u00e0, in cui il sistema energetico preponderante \u00e8 quello alattacido, in modo da poter stressare il muscolo oltre il limite imposto dall'esaurimento transitorio dei fosfati, e quindi superare l'ostacolo del cedimento muscolare.\nLa ricerca.\nHaff et al. (2003) studiarono gli effetti del \"Rest pause\" (che nello studio venne chiamato \"Cluster\") su pesisti olimpici e altri soggetti praticanti atletica leggera. Compararono la tecnica con il metodo tradizionale, rilevando che il \"Cluster\" (impostato con 30 secondi di pausa tra le serie) portava ad un maggiore sviluppo della forza esplosiva durante una serie da 5 ripetizioni.\nPaoli et al. (2004) esaminarono gli effetti del \"Rest pause\" comparandolo con la tecnica dello \"Stretch contrastato\" e con l'allenamento coi pesi tradizionale. 12 atleti sono stati divisi in 3 gruppi da 4. I 3 gruppi testavano 3 metodologie di allenamento diverse.\nI valori di grasso corporeo e di massa muscolare dei soggetti erano sovrapponibili alla partenza. Questi eseguivano da 2 a 3 sessioni di allenamento settimanali. Le schede di allenamento dei tre gruppi si differenziavano per la presenza di un esercizio eseguito con una delle tre metodiche ad ogni sessione, mentre gli altri esercizi venivano eseguiti da tutti i 3 gruppi con la tecnica del \"Mantieni Peso\" (MP). Dopo 7 settimane, il gruppo che applicava la tecnica dello \"Stretch Contrastato\" (SC) mostr\u00f2 un maggiore incremento della massa muscolare significativo rispetto al gruppo AT e RP, mentre la percentuale di grasso non ha mostrato variazioni significative tra i 3 gruppi. Il gruppo RP dimostr\u00f2 un significativo calo della percentuale di grasso rispetto agli altri 2 gruppi, e un maggiore incremento della massa muscolare rispetto al gruppo AT. I risultati dimostratono che la tecnica del \"Rest pause\" riesce a stimolare una maggiore crescita muscolare e una maggiore riduzione del grasso corporeo rispetto al metodo tradizionale.\nIglesias et al. (2010) compararono la tecnica del \"Rest-pause\" (anche in questo caso denominata \"Cluster\") e la serie tradizionale. Il vero obiettivo era quello di individuare le correlazioni tra l'intensit\u00e0 relativa come % di 1-\"Repetition Maximum\" e il numero massimo di ripetizioni (RM), vista la deduzione che esercizi diversi potessero permettere un diverso numero di ripetizioni massime a parit\u00e0 di percentuale di carico. Tredici soggetti maschi vennero presi come oggetto del test, a cui vennero prescritte 3 diverse modalit\u00e0 di \"Resistance training\" sugli esercizi del \"curl\" per bicipiti e le \"distensioni su panca piana\", rispettivamente con, una ripetizione massimale al 100% 1-RM, il \"Rest-pause\" (Cluster, con 30 secondi di pausa tra le ripetizioni) al 90% 1-RM, e una normale serie a cedimento al 70% 1-RM. Il numero di ripetizioni massime a parit\u00e0 di intensit\u00e0 durante la serie normale al 70% 1-RM e nella serie con \"Rest-pause\" al 90% 1-RM era pi\u00f9 bassa nel \"curl\" rispetto alla \"panca piana\". I ricercatori consigliarono la valutazione delle ripetizioni massime (RM) piuttosto che della % di 1-RM per monitorare l'allenamento. Ci\u00f2 che interessa riguardo al \"Rest-pause\", era che i ricercatori consigliarono la sua applicazione negli esercizi per la parte superiore del corpo per stabilire il dato delle ripetizioni massime con un determinato carico (RM), ma anche per un allenamento per la parte superiore mirato allo sviluppo della resistenza (endurance) muscolare con carichi ad alta intensit\u00e0 (90% 1-RM), poich\u00e9 \u00e8 sembrato un approccio efficace da applicare nelle sessioni di allenamento con volumi maggiori. Questo potrebbe essere un approccio interessante per gli sport come il wrestling o il sollevamento pesi.\nPaoli et al. (2010) esaminarono nuovamente gli effetti del \"Rest pause\" sul dimagrimento. Questa volta la tecnica venne introdotta all'interno di un protocollo \"Aerobic circuit training\" ad alta intensit\u00e0, e ne vennero comparati gli effetti con un protocollo \"Aerobic Circuit training\" a bassa intensit\u00e0 e un allenamento di endurance. I ricercatori conclusero che il \"Circuit training\" aerobico ad alta intensit\u00e0 era pi\u00f9 efficace del solo esercizio di endurance e del \"Aerobic Circuit training\" a bassa intensit\u00e0 nel migliorare la composizione corporea e quindi il dimagrimento. Inoltre venne rilevato un aumento della forza significativamente maggiore rispetto al tradizionale \"Circuit training\". I ricercatori riconobbero le cause di questa reazione in un maggiore aumento del EPOC (dispendio energetico nel post-allenamento), e ad un maggiore aumento dei livelli di GH (ormone lipolitico), era dovuta allo stimolo di tipo maggiormente lattacido glicolitico. In questo caso per\u00f2 \u00e8 stato difficile stabilire il contributo del \"Rest-pause\" sui risultati favorevoli nel protocollo ad alta intensit\u00e0, perch\u00e9 non era l'unica variabile, e perch\u00e9 il protocollo stesso non faceva riferimento al \"Resistance training\" tradizionale ma a un protocollo misto aerobico/anaerobico.\nIn un'ulteriore ricerca di Paoli et al. (2011) venne confrontato il \"Rest pause\" con il \"sistema piramidale\". Venne osservato che in realt\u00e0 vi \u00e8 una maggiore componente lattacida in quest'ultima tecnica rispetto al \"Rest pause\", mentre quest'ultimo mostrava maggiori indici di danno muscolare (CK ematica). Effettivamente il lattato incrementa in proporzione ad una maggiore durata della serie (\"Time Under Tension\"), e a minori tempi di recupero, e il \"Sistema piramidale\" per caratteristica impone un \"Time Under Tension\" tendenzialmente maggiore rispetto al \"Rest pause\", soprattutto se quest'ultimo viene svolto ad alta intensit\u00e0 e senza scalare il carico. Gli studiosi conclusero che le cause dell'aumento del metabolismo erano dovute ad un aumento della sintesi proteica e ai meccanismi di riparazione del danno muscolare, piuttosto che alla componente lattacida e ormonale.\nLa stessa \u00e9quipe di Paoli (2012) compararono gli effetti del allenamento in \"Rest pause\" e del normale \"Resistance trining\" sull'incremento del dispendio energetico a riposo (REE) e il tasso respiratorio (RR) nelle 22 ore post-esercizio. Diciassette maschi allenati praticarono in due occasioni differenti l'allenamento in \"Rest pause\" o l'allenamento tradizionale. Il \"Rest-pause\" era impostato con 6 ripetizioni, 6 secondi di pausa, 2/3 ripetizioni, 20 secondi di pausa, 2/3 ripetizioni, e tempi di recupero di 2' 30\", praticato su 3 esercizi per un totale di 7 serie. L'allenamento tradizionale consisteva in 8 esercizi da 4 serie da 8-12 ripetizioni con 1/2 minuti di pausa per un totale di 32 serie. L'allenamento in \"Rest-pause\" mostr\u00f2 un maggiore e significativo incremento del dispendio energetico a riposo a 22 ore post-esercizio. I ricercatori conclusero che le sessioni pi\u00f9 brevi in \"Rest-pause\" possono aumentare il dispendio energetico a riposo dopo l'esercizio a un grado maggiore rispetto al normale \"Resistance training\" ad alto volume, e pu\u00f2 ridurre il tasso respiratorio migliorando di conseguenza l'ossidazione di grasso.\nConclusioni.\nLe ricerche sul \"rest-pause\" suggeriscono che possa risultare un metodo efficace per sviluppare una maggiore forza esplosiva, una maggiore endurance muscolare, una maggiore ipertrofia muscolare, un maggiore dispendio energetico post-allenamento (EPOC), un maggiore dimagrimento, e un elevato danno muscolare rispetto ai metodi tradizionali o ad altre tecniche speciali. Il \"rest pause\" tenderebbe a stimolare una minore elevazione dei livelli di lattato, e quindi di GH (secreto in proporzione ai livelli di lattato) a parit\u00e0 di \"Time Under Tension\", se paragonato con una serie continuata, ad esempio di \"endurance muscolare\" a bassa intensit\u00e0, a causa della pausa consistente tra le ripetizioni, che al contrario non \u00e8 prevista in una serie tradizionale. L'interruzione che intercorre tra il primo e il secondo gruppo di ripetizioni durante la serie in \"rest-pause\" infatti interrompe la predominanza del metabolismo anaerobico a favore di quello aerobico, incidendo su una riduzione, o una mancata elevazione, dei livelli di lattato. Non a caso alcune ricerche segnalano che un maggiore \"stress metabolico\", in cui sono coinvolte molecole come lattato, GH, e catecolammine, sia maggiore con pause pi\u00f9 brevi tra le serie. Anche se queste evidenze non analizzavano il \"rest-pause\", lasciano intendere che delle pause tra una serie portino ad uno stress metabolico relativamente inferiore in proporzione alla loro durata. Naturalmente, nel caso il \"rest-pause\" venga praticato con carichi ad alta intensit\u00e0 e quindi basse ripetizioni, la risposta del lattato sarebbe in ogni casi irrilevante a causa del TUT molto breve e della prevalenza del metabolismo anaerobico alattacido (ATP-CP) a scapito di quello lattacido. Il \"rest-pause\" per\u00f2 potrebbe essere introdotto anche in una serie o a moderata (65-75% 1-RM) o a bassa intensit\u00e0 (&lt;65% 1-RM), col fine di migliorare la capacit\u00e0 di endurance muscolare, nonch\u00e9 aumentare i livelli di lattato e la tolleranza lattacida rispetto ad una serie tradizionale."}
{"id": "2019047", "revid": "1305772", "url": "https://it.wikipedia.org/wiki?curid=2019047", "title": "Crambe", "text": ""}
{"id": "2019050", "revid": "188323", "url": "https://it.wikipedia.org/wiki?curid=2019050", "title": "Raffreddamento aria-olio", "text": ""}
{"id": "2019051", "revid": "188323", "url": "https://it.wikipedia.org/wiki?curid=2019051", "title": "Raffreddamento misto aria olio", "text": ""}
{"id": "2019052", "revid": "188323", "url": "https://it.wikipedia.org/wiki?curid=2019052", "title": "Raffreddamento misto aria/olio", "text": ""}
{"id": "2019054", "revid": "536103", "url": "https://it.wikipedia.org/wiki?curid=2019054", "title": "The Approaching Curve", "text": "The Approaching Curve \u00e8 il quinto singolo tratto dall'album The Sufferer &amp; the Witness della band melodic hardcore Rise Against.\nLa canzone non ha mai raggiunto buone posizioni in classifiche, ma viene trasmessa frequentemente comunque alla radio. L'influenza della radio di Los Angeles KRQQ mandava in onda la canzone mentre i Rise Against stavano registrando il loro nuovo album Appeal to Reason.\nQuesta canzone \u00e8 diversa dalle altre della band perch\u00e9 alcuni versi vengono parlati all'opposto del cantato, bench\u00e9 entrambi ci siano durante la canzone."}
{"id": "2019055", "revid": "188323", "url": "https://it.wikipedia.org/wiki?curid=2019055", "title": "Raffreddamento misto aria-olio", "text": ""}
{"id": "2019056", "revid": "19437893", "url": "https://it.wikipedia.org/wiki?curid=2019056", "title": "Deutsche Lufthansa", "text": ""}
{"id": "2019057", "revid": "158913", "url": "https://it.wikipedia.org/wiki?curid=2019057", "title": "Zilla", "text": ""}
{"id": "2019061", "revid": "188323", "url": "https://it.wikipedia.org/wiki?curid=2019061", "title": "Raffreddamento ad olio", "text": ""}
{"id": "2019062", "revid": "1337338", "url": "https://it.wikipedia.org/wiki?curid=2019062", "title": "Orefice", "text": ""}
{"id": "2019063", "revid": "125840311", "url": "https://it.wikipedia.org/wiki?curid=2019063", "title": "Carmelo Costanzo", "text": "Biografia.\nIl 2 giugno del 1969 fu nominato a Roma Cavaliere dell'Ordine al Merito del Lavoro dal Presidente della Repubblica Giuseppe Saragat.\nMor\u00ec in una clinica privata all'et\u00e0 di 66 anni, a seguito di un infarto al miocardio che lo colse durante la notte tra il 9 e il 10 aprile. I funerali si svolsero il giorno seguente al Santuario della Madonna del Carmine, di cui Costanzo era devoto.\nAttivit\u00e0 imprenditoriale.\nLa \"Fratelli Costanzo S.p.A.\".\nRitornato dalla Seconda guerra mondiale, insieme al fratello Pasquale, detto Gino, eredit\u00f2 dal padre l'impresa fondata nel 1877 dal nonno, la \"Fratelli Costanzo\". La sua attivit\u00e0 si concentrava nell'edilizia, nell'industria e nell'agricoltura.\nL'impresa edile, con uno stabilimento a Misterbianco, produceva prefabbricati pesanti in calcestruzzo per uso autostradale, ferroviario, marittimo e civile, nonch\u00e9 interi edifici industriali, commerciali e per uso civile, impianti di potabilizzazione, sistemazione agraria e forestale, opere speciali in cemento armato e villaggi turistici, quali La Perla Jonica. \nTra le numerose opere pubbliche realizzate dal Gruppo, il Ponte Costanzo, con i suoi 168 m d'altezza \u00e8 stato per diversi anni il ponte pi\u00f9 alto d'Europa.\nNel giro di pochi anni, grazie alla gestione di Carmelo e Gino Costanzo (a cui si affiancarono anche i figli), l'azienda divent\u00f2 un vero e proprio gruppo, diversificando le attivit\u00e0, aprendo cantieri in Venezuela, acquist\u00f2 centinaia di ettari di terreno, alberghi, partecipazioni editoriali (nel \"Giornale di Sicilia\") e nella grande distribuzione, migliaia di appartamenti, una ventina di societ\u00e0 edili.\nPartecipazioni ad opere pubbliche.\nDurante gli ultimi dieci anni della sua vita, l'impresa attravers\u00f2 un periodo segnato da molte vicende negative. Dalle polemiche riguardo al Palazzo dei Congressi di Palermo alle dichiarazione di Antonino Calderone, il gruppo, impegnato in un mercato assai difficile come quello delle opere pubbliche, pag\u00f2 fortemente questa crisi.\nValgono per tutti come esempio, i casi dello Stadio Giuseppe Meazza (detto di \"San Siro\") di Milano, gara che vide l'assegnazione dell'opera ad un'altra impresa, malgrado, secondo le dichiarazioni dello stesso Costanzo, l'impresa da lui guidata avesse presentato un'offerta inferiore. Infine, il caso dell'ospedale Garibaldi, della met\u00e0 degli anni novanta, quando Carmelo Costanzo era gi\u00e0 defunto, riguardante tangenti pagate a politici per provocare la sottrazione dell'appalto all'azienda vincitrice (la Fratelli Costanzo). La sentenza della prima sezione penale del Tribunale di Catania, pur escludendo il concorso esterno in associazione mafiosa per gli imputati (tra cui Pino Firrarello di Forza Italia, accusato di corruzione e turbativa d'asta e Nuccio Cusumano dell'Udeur, accusato di turbativa d'asta) ha emesso undici condanne e otto assoluzioni. Nella requisitoria, il pm Francesco Puleio ha parlato di \u00ab\"Atti irregolari e illegali che hanno danneggiato irrimediabilmente la Fratelli Costanzo, con gravi ricadute occupazionali in citt\u00e0, e che hanno arrecato un gravissimo danno economico e sociale a Catania che per avere un ospedale ha speso il doppio del previsto e il nosocomio \u00e8 stato inaugurato con sette anni di ritardo\"\u00bb.\nCostanzo costru\u00ec l'Aeroporto di Trapani-Birgi e, in societ\u00e0 con Graci e Rendo, quello di Pantelleria.\nAltre attivit\u00e0.\nDeteneva un buon pacchetto di azioni in una delle pi\u00f9 diffuse emittenti televisive private dell'epoca e fu presidente e maggiore azionista della Banca Popolare.\nCostanzo imprenditore.\nDavide Banfo de \"La Repubblica\" lo ha descritto come un imprenditore \u00ab\"vecchio stampo\"\u00bb, sempre presente nella sua azienda. Il suo rapporto con gli impiegati era molto stretto, basato sulla fiducia. Alla notizia della sua morte, Antonio Mauri, presidente dell'Associazione industriali di Catania, ed Enzo Bianco, sindaco, rilasciarono queste dichiarazioni:\nLa descrizione di Fava.\nSecondo il giornalista e scrittore Giuseppe Fava, Costanzo era uno dei \"cavalieri dell'apocalisse mafiosa\". In un articolo del gennaio 1983 sulla rivista \"I Siciliani\" lo descrive come un uomo prepotente, \u00abmassiccio e sprezzante\u00bb, \u00abl'unico catanese che abbia osato pretendere ed ottenere un gigantesco appalto a Palermo\u00bb. Nella ricostruzione di Fava, i quattro cavalieri avevano pattuito con i vertici di Cosa Nostra una sorta di pace interessata: i cantieri edili proseguivano la loro attivit\u00e0 senza timore di ritorsioni (dietro pagamento di \"pizzo\"), mentre la mafia si concentrava sul traffico di droga. Esattamente dello stesso avviso era Carlo Alberto dalla Chiesa, il quale, in merito al nuovo policentrismo mafioso rispetto al vecchio stile dei tempi di Liggio, afferm\u00f2 - in un'intervista (l'ultima della sua vita) - che rilasci\u00f2 a Giorgio Bocca: \u00abCon il consenso della Mafia palermitana, le quattro maggiori imprese edili catanesi oggi lavorano a Palermo\u00bb.\nIl 5 gennaio 1984, un anno dopo la pubblicazione dell'articolo, e dopo vari tentativi dei Cavalieri del Lavoro Graci e Rendo di acquistare la rivista, nonch\u00e9 una parallela ma indipendente proposta di Salvo And\u00f2 (che invit\u00f2 Fava a dedicarsi ad un'emittente televisiva), Giuseppe Fava venne ucciso da dei membri del clan mafioso dei Santapaola.\nI rapporti con Minore.\nLo stesso Costanzo ammise di avere intrattenuto rapporti con il mafioso Tot\u00f2 Minore, boss di Trapani, che secondo alcuni lo aiut\u00f2 nella costruzione di un quartiere di case popolari e, dicono, port\u00f2 a termine delle intimidazioni per l'acquisto di almeno un terreno.\nIl Palazzo dei Congressi.\nNel 1981 la gara d'appalto del Palazzo dei Congressi di Palermo vide in lizza quattro noti imprenditori: Cassina, Tosi (palermitani), Salamone (agrigentino) e il catanese Costanzo. Vinse quest'ultimo, presentando un'offerta svantaggiosa sotto certi aspetti e vantaggiosa per altri, come i costi dei materiali, che Costanzo stesso avrebbe fornito grazie ai lavori che l'impresa svolgeva nella sede di Misterbianco. Tosi ricorse al TAR e se ne parl\u00f2 anche all'Assemblea Regionale Siciliana: tutto sembrava a posto.\nRocco Chinnici e Paolo Borsellino si interessano al caso, ritenuto poco chiaro, ipotizzando che proprio per l'opposizione alla vincita di Costanzo fosse stato ucciso Pio La Torre e mandano la Guardia di Finanza ad arrestare Costanzo, che scelse la latitanza, rifacendosi vivo solo qualche settimana dopo in una clinica, poco prima di essere assolto.\nUna breve tregua fino al dossier del questore Rossi, che riguardava oltre a Costanzo anche i cavalieri Graci e Rendo, che si concluse con un'altra archiviazione, per mancanza di prove come nel precedente caso.\nIl processo per associazione mafiosa.\nFinito nel 1988 tra gli inquisiti in seguito alle dichiarazioni di Antonino Calderone a Giovanni Falcone (che fu travolto da uno scandalo: il consigliere Antonino Meli lo accus\u00f2 di aver favorito Costanzo per la loro amicizia e ne chiuse il pool antimafia), nel 1991 \u00e8 stato prosciolto con Gaetano Graci dall'accusa di associazione mafiosa, la conclusione del giudice: \"Sono stati costretti ad accettare la protezione delle cosche\" trovatisi quindi ad agire in stato di necessit\u00e0. Malgrado si fossero evidenziate delle strette relazioni con Angelo Siino, Stefano Bontate, Nitto Santapaola e il suo clan, il pool non riusc\u00ec a far condannare Costanzo.\nNumerose informazioni relative alle attivit\u00e0 illecite di Costanzo, principalmente legate ai metodi con cui i Costanzo \"ringraziavano\" i boss Giuseppe ed Antonino Calderone per la protezione garantita vennero rivelate da quest'ultimo quando Costanzo era ormai stato prosciolto e sarebbe morto pochi mesi dopo; in particolare vi sono ampi fascicoli relativi ai rapporti che il fratello di Carmelo, Pasquale (detto Gino), intratteneva con Giuseppe Calderone, della tenuta di caccia in pieno Parco dell'Etna che i Calderone misero a disposizione degli uomini d'onore e delle riunioni tra boss mafiosi che si tenevano all'interno degli uffici della \"Fratelli Costanzo\", la notte, alle quali parteciparono anche personalit\u00e0 del calibro di Santapaola.\nUlteriori rapporti Costanzo intratteneva anche con il boss di Riesi, Giuseppe Di Cristina.\nRiguardo all'omicidio di Sicali, compiuto dalla mafia, i giudici assolsero tutti gli imputati protagonisti della vicenda, compreso il mafioso Nitto Santapaola e l'altro cavaliere Gaetano Graci per insufficienza di prove. Nelle dichiarazioni del pentito Salvatore Castelli, risulta che dopo il processo Santapaola festeggi\u00f2 l'assoluzione nella tenuta di Misterbianco di Graci e che alle celebrazioni era presente anche Costanzo.\nQueste affermazioni, una volta acquisite dalla magistratura, risultarono comunque vane ed insufficienti ai fini di una condanna. Nel 1991, infatti, il giudice istruttore Luigi Russo, assolse i cavalieri, con la motivazione che essi sarebbero stati costretti a subire la \"protezione\" del clan Santapaola per necessit\u00e0. Nel 1994, in seguito ad un'inchiesta della DIA da cui emersero ulteriori prove di interazioni ed intensi rapporti tra i cavalieri e Cosa Nostra, il giudice Giuseppe Gennaro impugner\u00e0 la sentenza, ma gli imputati saranno prosciolti ancora una volta."}
{"id": "2019064", "revid": "125576", "url": "https://it.wikipedia.org/wiki?curid=2019064", "title": "Kvant 2", "text": ""}
{"id": "2019065", "revid": "125935", "url": "https://it.wikipedia.org/wiki?curid=2019065", "title": "Stazione di Biella San Paolo", "text": "La stazione di Biella San Paolo \u00e8 la principale stazione ferroviaria di Biella, capolinea delle linee per Novara e Santhi\u00e0.\nStoria.\nLa Stazione venne attivata il 18 maggio 1939, in occasione dell'inaugurazione della ferrovia Biella-Novara dal cui convoglio inaugurale scese il capo del Governo Benito Mussolini con un nutrito seguito di autorit\u00e0, diventando tuttavia operativa solo dal 20 luglio 1940 a causa della necessit\u00e0 di completare alcuni impianti e dell'assenza del materiale rotabile. L'impianto originariamente era una stazione di testa, in cui terminava tale linea.\nNel 1958 venne realizzato il collegamento con la Biella-Santhi\u00e0, che fino ad allora si attestava al proprio capolinea di Biella Piazza Vittorio Veneto. Da allora l'impianto divenne una stazione passante, che oltre a svolgere il ruolo di capolinea, costituisce anche un punto di scambio fra le due linee.\nIl 21 gennaio 1961, in anticipo rispetto alla naturale scadenza della concessione alla Societ\u00e0 Ferrovia Biella Novara (SFBN) che aveva fino ad allora esercito la linea, la stessa venne incorporata nella rete statale e l'esercizio degli impianti fu assunto dalle Ferrovie dello Stato.\nDal 2000 la gestione dell'intera linea, e con essa quella della stazione, pass\u00f2 in carico a Rete Ferroviaria Italiana la quale ai fini commerciali classifica l'impianto nella categoria \"Silver\".\nFra il 2008 e il 2010 nella stazione sono stati effettuati lavori di ammodernamento, quali l'installazione di Apparati Centrali Elettrici a pulsanti d'Itinerario, l'allungamento dei marciapiedi con la costruzione di pensiline e la realizzazione del sottopasso ferroviario di 40 metri con gli ascensori. Anche il Magazzino Merci venne ristrutturato per ospitare l'Ufficio Movimento della stazione. Contestualmente furono smantellati il binario 5 e gli ex binari merci.\nStrutture e impianti.\nLa stazione \u00e8 dotata di cinque binari passanti, utilizzati come punto di sosta o scambio delle linee Santhi\u00e0-Biella e Biella-Novara, serviti dai marciapiedi provvisti di pensiline e collegati tramite sottopasso pedonale, dotato di ascensori per disabili. Sono presenti anche dei binari tronchi per lo scalo e manovre.\nIl fabbricato viaggiatori, in stile Razionalista, \u00e8 a 2 piani, di cui il primo a terra accessibile al pubblico. Ospita il Dirigente Movimento e i servizi ai viaggiatori quali: bar, biglietteria a sportello, sala d'attesa e l'ufficio Poste Italiane.\nFino ai primi anni duemila, la stazione era dotata di 5 binari per i viaggiatori, pi\u00f9 altrettanti per il servizio merci a servizio dell'allora fiorente industria laniera.\nDal lato sud est del piazzale era presente una rimessa dotata di piattaforma per la giratura delle locomotive a vapore con relativo rifornitore di acqua. Inoltre nel piazzale era installato anche una pompa per il rifornimento di gasolio per le automotrici e le locomotive diesel. Tali impianti furono demoliti per ospitare la nuova sede dell'ATAP.\nI Segnali di partenza erano del tipo luminoso comandati da un banco ADM tipo SASIB presente nel Fabbricato Viaggiatori.\nMovimento.\nLa stazione \u00e8 servita da treni regionali di Trenitalia nell'ambito del contratto di servizio stipulato con la Regione Piemonte.\nIn passato la stazione risultava capolinea di alcune relazioni dirette:\nServizi.\nLa stazione, classificata da RFI nella categoria \"Silver\" e i cui servizi commerciali sono gestiti da Centostazioni, dispone di:\nInterscambi.\nPresso la stazione hanno transito/origine autocorse urbane e suburbane dell'ATAP."}
{"id": "2019066", "revid": "709565", "url": "https://it.wikipedia.org/wiki?curid=2019066", "title": "Agamotto", "text": "Agamotto \u00e8 un personaggio dei fumetti, creato da Stan Lee (testi) e Steve Ditko (disegni), pubblicato dalla Marvel Comics. La sua prima apparizione \u00e8 in \"Strange Tales\" (vol. 1) n. 115 (dicembre 1963).\n\u00c8 la fonte dell'Occhio di Agamotto, un oggetto usato abitualmente dal Dottor Strange.\nBiografia del personaggio.\nAssieme a Oshtur e Hoggoth, Agamotto \u00e8 uno dei tre Vishanti eterni e una delle pi\u00f9 potenti entit\u00e0 nell'Universo Marvel. I Vishanti concedono conoscenza e potere e sono i principali contatti del Supremo della terra. Poco si sa di Agamotto e dei suoi compagni Vishanti, sicuramente esisteva ancora prima che la terra fosse creata e che nella sua dimensione ha potere a sufficienza da poter tener testa a Eternit\u00e0 in persona. Per alcuni Agamotto fu il primo Supremo della terra, questo potrebbe significare che Agamotto difese il pianeta dalle forze del male ancora prima della comparsa del primo e vero Supremo. Agamotto scelse di donare molti artefatti di grande potere ai Supremi della terra, cos\u00ec da mantenere un forte legame con quella realt\u00e0. Tra questi oggetti ci sono almeno due versioni dell'Occhio di Agamotto, la Sfera di Agamotto e il Libro dei Vishanti.\nAgamotto stesso si \u00e8 soprannominato \"colui che vede tutto\" e ha apparentemente speso la sua esistenza osservando gli eventi del Multiverso dalla dimensione dove risiede. Anche se potrebbe dimostrare dell'apatia nei confronti di uno o pi\u00f9 universi se questi dovessero essere distrutti, questo comportamento potrebbe essere in realt\u00e0 una finzione per motivare o insegnare qualcosa di nuovo ai Supremi, anche se gli altri Vishanti non sarebbero d'accordo. Infatti i Vishanti si sentono responsabili della sicurezza di ogni universo.\nAgamotto non ha una propria forma corporea, e pu\u00f2 prendere qualsiasi forma. Spesso apparendo sulla terra assume la forma di una testa di felino, spesso quella di un leone o di una tigre. Quando il Dottor Strange ha visitato la dimensione di Agamotto, questi gli \u00e8 apparso come un gigantesco bruco. Agamotto spieg\u00f2 a Strange che ha utilizzato quest'immagine perch\u00e9 estrapolata dall'immagine del cervello del mago che aveva letto Alice nel paese delle meraviglie. Quando appare sotto questa forma Agamotto \u00e8 spesso informale e loquace, mentre quando \u00e8 assieme agli altri Vishanti ha un atteggiamento molto serio.\nPoteri e abilit\u00e0.\nAgamotto ha abilit\u00e0 estremamente potenti, e si sospetta che sia pi\u00f9 potente di Oshtur e Hoggoth anche quando le loro forze sono combinate insieme. Oltre a possedere poteri onniscienti, Agamotto \u00e8 specializzato in poteri che aiutano a trovare informazioni. Inoltre i sensi e la mente di Agamotto sono molto pi\u00f9 complessi di quelli di un semplice essere umano, tali da permettergli di osservare e comprendere diversi eventi che si svolgono contemporaneamente."}
{"id": "2019070", "revid": "33689", "url": "https://it.wikipedia.org/wiki?curid=2019070", "title": "BBC Master", "text": "Il BBC Master o Acorn Master \u00e8 un microcomputer prodotto dalla Acorn Computers nel 1986, successore del BBC Micro Model B. Rispetto al predecessore, il sistema monta pi\u00f9 memoria RAM (128 kB come standard, espandibile fino a 512) e un'evoluzione del processore MOS Technology 6502. Bench\u00e9 fosse mantenuta una certa retrocompatibilit\u00e0 con i modelli precedenti, molti programmi (in particolare videogiochi) ebbero problemi a funzionare correttamente: molti programmatori cos\u00ec si specializzarono a distribuire versioni corrette dei programmi, adattati al nuovo hardware, aggiungendo allo stesso tempo nuove caratteristiche permesse dalla maggiore quantit\u00e0 di memoria.\nModelli.\nMaster 128.\nLa versione standard, dove 128 indica la presenza di 128 kb di RAM (e di ROM).\nMaster Turbo.\nVersione dotata di un secondo processore, un 65C102 a 4\u00a0MHz (comunque acquistabile a parte, e inseribile in un 128 \"liscio\".\nMaster AIV.\nEssenzialmente un \"Master Turbo\" dotato di una interfaccia SCSI e un controller per un lettore di laserdisc (non incluso). Faceva parte del progetto multimediale BBC Domesday Project.\nMaster ET.\nL'ET (acronimo di Econet Terminal) \u00e8 un terminale utilizzabile in una rete di computer Econet. Dotato delle sole uscita video e di un'interfaccia per il collegamento di rete, \u00e8 tecnicamente un \"Master 128\" privo dell'interfaccia cassette.\nMaster 512.\nVersione dotata di un secondo processore (un Intel 80186 a 10\u00a0MHz) e 512 kb di memoria RAM. Queste caratteristiche rendono possibile l'utilizzo del sistema operativo DOS Plus e dell'interfaccia grafica GEM.\nMaster Compact.\nVersione dotata di un lettore di floppy disk da 3\u00bd\u201d, posto in una unit\u00e0 separata dalla tastiera e dall'unit\u00e0 centrale, ma soprattutto privo dei lettori di cassette e cartucce oltre che della porta RS-232. Nonostante fosse un sistema tutto sommato potente, le mancanze citate e l'arrivo sul mercato di altri concorrenti relegarono il \"Master Compact\" fra gli insuccessi dell'azienda, quando gli altri modelli godettero di buona popolarit\u00e0 fino all'inizio degli anni '90.\nQuesta versione fu prodotta nel 1986, quando le azioni di maggioranza della Acorn vennero acquistate dalla Olivetti; questo port\u00f2 alla commercializzazione del sistema anche in Italia, con il nome di Olivetti Prodest PC 128 S: le uniche differenze sono il colore del case e la OS da 64k che all'accensione appare con le diciture Olivetti MOS e ADFS."}
{"id": "2019071", "revid": "17204", "url": "https://it.wikipedia.org/wiki?curid=2019071", "title": "Prodest PC128s", "text": ""}
{"id": "2019074", "revid": "125193509", "url": "https://it.wikipedia.org/wiki?curid=2019074", "title": "Sport in Puglia", "text": "Lo sport in Puglia si \u00e8 sviluppato ad un certo livello solo dal secondo dopoguerra in poi.\nPrincipali impianti sportivi.\nStadi.\nCon una capacit\u00e0 di 58.270 posti a sedere, lo Stadio San Nicola \u00e8 il maggiore impianto sportivo della regione ed \u00e8 situato al quartiere Carbonara. Di propriet\u00e0 del Comune di Bari, \u00e8 dedicato al patrono della citt\u00e0 e viene utilizzato soprattutto per le partite di calcio casalinghe dell'A.S. Bari; occasionalmente \u00e8 impiegato per concerti di musica leggera e altri eventi.\nFu costruito in occasione del mondiali di calcio del 1990 su progetto dell'architetto genovese Renzo Piano, Ciascuno dei 26 petali dell'anello superiore pu\u00f2 essere agevolmente separato allo scopo di isolare i settori destinati al pubblico ospite. La pista di atletica, non prevista nel progetto iniziale, \u00e8 stata impiegata solo nel 1997 in occasione dei Giochi del Mediterraneo. Nel 1991 vi fu ospitata la finale della Coppa dei Campioni.\nLo Stadio Via del mare \u00e8 il maggiore impianto sportivo del Salento e ospita le partite casalinghe dell'Unione Sportiva Lecce. Ha una capacit\u00e0 di 40.670 posti a sedere e prende il nome dalla via in cui \u00e8 situato. Fu inaugurato l'11 settembre 1966 in occasione di un'amichevole tra Lecce e e completamente rimodernato nel 1985.\nVelodromi.\nLo stadio velodromo Lello Simeone \u00e8 l'unico impianto sportivo velodromo della Puglia ed \u00e8 situato a Barletta in pieno centro cittadino.\nPrincipali societ\u00e0 sportive.\nCalcio a 5.\nCalcio a 5 maschile.\nSOCIETA' NEI CAMPIONATI NAZIONALI\nPallacanestro.\nPallacanestro Femminile:\nPallacanestro in carrozzina:\nPallavolo.\nPallavolo Maschile:\nPallavolo Femminile:\nPallamano.\nPallamano Maschile:\nPallamano Femminile:\nPallanuoto.\nPallanuoto Maschile:\nPallanuoto Femminile:\nRugby.\nIl rugby in Puglia \u00e8 approdato alla fine degli anni '30: le notizie sono sparse ma \u00e8 certo che il primo incontro si disput\u00f2 a Taranto. A partire dagli anni '60 si moltiplicarono le societ\u00e0 rugbistiche, Lecce (\"Fiamma Lecce\" e \"Consolini\") e Bari fecero da capofila seguite da Taranto (si ricordano \"Fiamma Taranto\", \"Atamar\", Amatori Taranto e FC Taranto). Negli anni successivi si segnalano le esperienze di Monopoli (\"RFC Monopoli\"), Corato (\"Fiamma Corato\") e il resto del nord-barese, Foggia e Santeramo in Colle insieme ad altre realt\u00e0 della Murgia.\n in Puglia si \u00e8 registrato un notevole salto di qualit\u00e0, in quanto il 21 giugno 2009 la Polisportiva Trepuzzi Rugby \u00e8 entrata nella storia centrando la promozione in serie B. Nel 2013, dopo un inarrestabile campionato di serie C pugliese, concluso a punteggio pieno, la Sport &amp; Solidariet\u00e0 Campi Salentina Rugby ha partecipato ai play-off per la promozione in serie B. Nel giugno 2013 la doppia vittoria in finale contro il Padua Ragusa decreta la promozione dei salentini. La compagine salentina ha partecipato a due edizioni del campionato di Serie B con il nome di ASD Svicat Rugby.\nL'Arena della Vittoria \u00e8 dal 2010 casa del Tigri Rugby Bari e di numerosi tornei rugbistici regionali. Nel 2018 ha ospitato per la prima volta un incontro della nazionale di rugby, pi\u00f9 precisamente la Nazionale italiana Under-20 nell'ultima partita del Sei Nazioni Under-20 contro la Scozia, davanti a 5000 spettatori gli azzurri si sono imposti per 45-31.\nSul territorio sono inoltre presenti le seguenti societ\u00e0:,"}
{"id": "2019077", "revid": "110157", "url": "https://it.wikipedia.org/wiki?curid=2019077", "title": "X3D Fritz", "text": "X3D Fritz \u00e8 una versione del motore scacchistico Fritz che gioc\u00f2 nel Novembre del 2003 un match di quattro partite contro il Grande maestro Garry Kasparov. Il match fin\u00ec in parit\u00e0 per 2-2: Fritz vinse la seconda partita, Kasparov la terza, mentre la prima e la quarta si conclusero con una patta.\nCondizioni di gioco.\nFritz girava su un multiprocessore con quattro CPU Intel Pentium 4 Xeon a 2,8\u00a0GHz.\nIl match \u00e8 stato unico nel suo genere in quanto Kasparov trasmetteva al computer le mosse. Solitamente nei match uomo-computer il giocatore umano giocava su una normale scacchiera. Un intermediario trasmetteva al computer le mosse e riportava sulla scacchiera le risposte della macchina. In quel caso Kasparov indossava invece un paio di speciali occhiali che proiettavano davanti a lui una visione tridimensionale della scacchiera. Le mosse venivano semplicemente pronunciate a voce e riconosciute dal computer, che rispondeva direttamente sulla scacchiera virtuale.\nLa cadenza di gioco per ogni partita era la seguente:\nIl match si tenne al New York Athletic Club, negli Stati Uniti. Kasparov ricevette 150 000$ per aver giocato pi\u00f9 un extra di 25 000$ per il risultato pari (che sarebbe stato di 50 000$ in caso di vittoria).\nPartite.\nPartita 1: 11 novembre 2003, Kasparov\u2013Fritz \u00bd\u2013\u00bd.\nApertura: Gambetto di donna rifiutato semi-Slava: variante StoltzECO: D45\nLa prima partita, dove Kasparov giocava con il bianco, \u00e8 finita patta, dopo il sacrificio di un pedone effettuato dal campione russo per ottenere una migliore posizione. Kasparov ha ottenuto una torre per un alfiere e un pedone, ma non \u00e8 riuscito a convertire il vantaggio in una vittoria. Fritz ha aperto le linee, attaccando il re di Kasparov e ottenendo la patta per scacco perpetuo.\nPartita 2: 13 novembre 2003, Fritz\u2013Kasparov 1\u20130.\nApertura: Partita spagnola: difesa berlineseECO: C65\nLa seconda partita, dove Fritz ha il Bianco, si apre con la Ruy Lopez. Kasparov gioca la difesa berlinese (3...Cf6), con la quale Vladimir Kramnik aveva gi\u00e0 ottenuto la patta contro Deep Fritz nel match Brains in Bahrain del 2002, e che lo stesso Kramnik aveva impiegato con successo proprio contro Kasparov nel loro incontro per il titolo mondiale del 2000. Fritz evita comunque le semplificazioni della linea principale (4.0-0 Cxe4 5.d4 Cd6 6.Axc6 dxc6 7.dxe5 Cf5 8.Dxd8+ Rxd8), tenendo invece i pezzi sulla scacchiera con 4.d3. Kasparov sembra avere ancora buone possibilit\u00e0 fino alla trentaduesima mossa, quando commette un errore grossolano che gli costa la sconfitta.\nPartita 3: 16 novembre 2003, 2003, Kasparov\u2013Fritz 1\u20130.\nApertura: Gambetto di donna rifiutato semi-Slava: Merano accelerata (variante Alekhine)ECO: D45\nAnche la terza partita si apre con la semislava, ma Fritz si allontana presto dalla linea della partita 1 con 6.c5, che conduce ad una sorta di posizione chiusa, che si ritiene sia generalmente giocata male dai computer. La partita \u00e8 simile ad una fra Samuel Reshevsky e Paul Keres nel loro Campionato mondiale del 1948, fino a quando Kasparov, alla mossa 12, varia (il Nero ha vinto infine quella la partita, mentre il Bianco sembrava essere in vantaggio dopo l'apertura). Kasparov ottiene un pedone di vantaggio, portando il gioco verso una posizione chiusa che sembra non venire bene capita da Fritz, il quale muove i pezzi avanti e indietro apparentemente senza un piano. Kasparov spinge il suo pedone in pi\u00f9 (colonna a) e irrompe sull'ala di Donna. Il computer non mostra assolutamente controgioco e Kasparov accenna a forzare la promozione del pedone in b, cos\u00ec gli operatori di Fritz si arrendono alla mossa 45, riportando il match in parit\u00e0 per 1,5-1,5.\nPartita 4: 18 novembre 2003, Fritz\u2013Kasparov \u00bd\u2013\u00bd.\nApertura: Gambetto di donna accettato: classica, 6...a6ECO: D27\nFritz, nuovamente con i pezzi bianchi, si distacca subito dalla partita 2 con 1.d4. Si continua con il gambetto di donna accettato, e per un certo tempo Kasparov segue la linea di una partita di gioco rapido che aveva vinto contro Kramnik nel 2001. Mentre in quella partita aveva cambiato la donna per torre, alfiere e pedone, (con 13...Cxd5 14.Tad1 Cxf4 15.Txd8 Txd8), qui gioca in maniera pi\u00f9 conservativa, scambiando rapidamente i pezzi ed arrivando presto alla patta. Il match si conclude cos\u00ec alla pari, per 2-2."}
{"id": "2019079", "revid": "1272592", "url": "https://it.wikipedia.org/wiki?curid=2019079", "title": "Peppe", "text": "Origine e diffusione.\nSi tratta di una delle numerose forme ipocoristiche del nome Giuseppe. All'origine, il nome era tipicamente napoletano.\nOnomastico.\nL'onomastico si festeggia lo stesso giorno del nome Giuseppe, cio\u00e8 generalmente il 19 marzo in memoria di san Giuseppe, padre putativo di Ges\u00f9."}
{"id": "2019081", "revid": "36426", "url": "https://it.wikipedia.org/wiki?curid=2019081", "title": "Politeama universale", "text": "Il Politeama Universale era un teatro di Arezzo che si trova in via Lorentino d'Arezzo 4.\nStoria.\nNel maggio del 1874, con la rappresentazione della commedia di Paolo Ferrari \"Cause ed effetti\", venne inaugurata ad Arezzo l'Arena Nazionale, un teatro estivo popolare sorto per iniziativa di alcuni privati. Dopo vari passaggi di propriet\u00e0, nel 1933 i proprietari Romanelli e Mazzi modificarono completamente la struttura in legno della prima arena dandogli la forma di vero e proprio teatro, che cos\u00ec \u00e8 giunto fino ai nostri giorni.\nNel 1947 il locale, che era stato danneggiato dalla Seconda guerra mondiale, venne restaurato (rifacimento del soffitto e adeguamento generale). Del 1999 \u00e8 il restauro su progetto di Marcello Mazzi che ha portato alla redazione attuale. Anche se recentemente il locale ha avuto una destinazione prevalentemente a cinema, in passato ha ospitato spettacoli lirici, di avanspettacolo e di danza e costituisce una struttura di discrete dimensioni e potenzialit\u00e0 nell'ambito della vita culturale della citt\u00e0.\nIl Teatro Politeama \u00e8 destinato a cedere il posto a una galleria commerciale."}
{"id": "2019084", "revid": "339392", "url": "https://it.wikipedia.org/wiki?curid=2019084", "title": "John Lewis Hall", "text": ""}
{"id": "2019085", "revid": "339392", "url": "https://it.wikipedia.org/wiki?curid=2019085", "title": "Jan Hall", "text": ""}
{"id": "2019087", "revid": "51323", "url": "https://it.wikipedia.org/wiki?curid=2019087", "title": "Roy J. Glauber", "text": ""}
{"id": "2019089", "revid": "486946", "url": "https://it.wikipedia.org/wiki?curid=2019089", "title": "Modrus-Fiume", "text": ""}
{"id": "2019090", "revid": "188323", "url": "https://it.wikipedia.org/wiki?curid=2019090", "title": "Raffreddamento ad aria e olio", "text": ""}
{"id": "2019093", "revid": "158286", "url": "https://it.wikipedia.org/wiki?curid=2019093", "title": "Arena nazionale", "text": ""}
{"id": "2019095", "revid": "640277", "url": "https://it.wikipedia.org/wiki?curid=2019095", "title": "Small Astronomy Satellite 2", "text": "Lo Small Astronomy Satellite 2 (SAS 2), ovvero \"piccolo satellite per l'astronomia-2\", a volte citato anche come SAS-B o Explorer 48, \u00e8 stato un satellite artificiale messo in orbita dalla NASA nell'ambito del Programma Explorer. Fu il primo dedicato allo studio delle sorgenti spaziali di raggi gamma.\nLanciato il 15 novembre 1972, posizionato su una LEO caratterizzata da un apogeo di 632\u00a0km e da un perigeo di 443, entr\u00f2 in servizio il 19 seguente. A causa di un problema all'impianto di alimentazione termin\u00f2 la sua vita utile l'8 giugno 1973.\nLo SAS 2 era equipaggiato con una camera a scintillazione, allineata con l'asse di rotazione del satellite, dotata di una superficie collettrice di 540\u00a0cm2 che permetteva l'individuazione di raggi gamma con un valore energetico compreso tra 20\u00a0MeV e 1\u00a0GeV con una capacit\u00e0 di risoluzione di 3 gradi.\nPrincipali risultati scientifici.\nPur dotato di una risoluzione non elevata, SAS 2 permise di ottenere la prima cartografia del cielo nella frequenza dei raggi gamma. Aiut\u00f2 ad individuare la presenza di sorgenti gamma sebbene la loro esatta localizzazione era resa difficile dalla bassa risoluzione. I casi di sorgenti energetiche gi\u00e0 note in altre frequenze, come la pulsar del Granchio (PSR B0531+21) o la pulsar delle Vele (PSR B0833-45), furono facilmente correlate con le sorgenti individuate da SAS 2, mentre nel caso di Geminga (PSR J0633+1746), invisibile nelle altre lunghezza d'onda, la sorgente non pot\u00e9 essere correlata a nulla di noto e la sua reale natura fu chiarita solamente nel 1991 poich\u00e9 inizialmente si ipotizz\u00f2 l'esistenza di una estesa regione diffusiva."}
{"id": "2019100", "revid": "51323", "url": "https://it.wikipedia.org/wiki?curid=2019100", "title": "Christian B. Anfinsen", "text": ""}
{"id": "2019101", "revid": "486946", "url": "https://it.wikipedia.org/wiki?curid=2019101", "title": "Reyer Femminile Venezia", "text": ""}
{"id": "2019104", "revid": "307923", "url": "https://it.wikipedia.org/wiki?curid=2019104", "title": "Guaracha", "text": "La guaracha \u00e8 un genere musicale e un ballo originario di Cuba, ha un tempo veloce ed \u00e8 cantato. Questa parola ha assunto questo significato alla fine del XVIII secolo e l'inizio del XIX. Le \"guarachas\" erano rappresentate e suonate nei teatri musicali e nei saloon frequentati dai ceti bassi. Divenne una parte integrante del teatro comico \"Bufo\" nella met\u00e0 del XIX secolo. Durante la fine del XIX secolo e l'inizio del XX le guarachas erano le forme musicali preferite nei bordelli della capitale. La guaracha sopravvive oggi nel repertorio di alcuni trova, dei conjuntos e nelle big band di stile cubano.\nStoria.\nEbbe origine nell'ambito del teatro musicale (Bufo) e nei bordelli dell'Avana attorno alla met\u00e0 del XIX secolo. I testi erano caratterizzati da un vasto utilizzo di espressioni gergali e si incentravano su eventi e personaggi legati all'attualit\u00e0. Ritmicamente la guaracha comprende una serie di metri musicali, come 6/8 con 2/4.\nVerso la met\u00e0 del XX secolo lo stile della guaracha venne mutuato da alcuni cantanti e gruppi. I contenuti satirici dei versi erano inoltre adatti al son, e molte band inserirono nel proprio repertorio entrambi i generi. \nOggi sembra non esistere pi\u00f9 come genere musicale autonomo essendo stata ricompresa nel vasto novero espressivo della salsa. Ai migliori interpreti di musica cubana, cantanti capaci di destreggiarsi molto rapidamente con le liriche come Celia Cruz, Benny Mor\u00e9 e Orlando Guerra, viene per\u00f2 ancora attribuito il titolo di \"guarachero\". \nLa parola \"guaracha\".\nSebbene la parola abbia origini spagnole, il suo uso in questo contesto \u00e8 puramente cubano. Questi sono brani tratti dalle fonti, in ordine di data:\nQueste citazioni si riferiscono tutte alla musica; ma altre dello stesso tipo non sono altrettanto chiare. Il significato di \"guaracha\" talvolta \u00e8 esteso e significa, in genere, divertirsi.\nGuaracha come ballo.\nCi sono poche testimonianze che ci indicano come era il ballo legato alla guaracha. Alcune incisioni del XIX secolo suggeriscono che si trattasse di un ballo di coppia, \"non\" con una sequenza di passi vincolati come la contradanza. Il prototipo di ballo a coppie indipendenti \u00e8 il valzer. La danza creola a coppie indipendenti, ballata a Cuba della quale abbiamo conoscenza certa \u00e8 il danz\u00f3n. Se la guaracha \u00e8 un ballo precedente sarebbe interessante poterlo studiare dal punto di vista della storia della danza\nGuarachas nel teatro \"bufo\".\nDurante il XIX secolo, il teatro \"bufo\", con la sua forte comicit\u00e0, i suoi personaggi creoli e le sue ghuarachas, giocava un ruolo importante nell'emancipazione degli schiavi e nell'indipendenza di Cuba. Hanno svolto una parte importante, da una parte criticando le autorit\u00e0 e ridicolizzando figure pubbliche, dall'altra supportando i rivoluzionari. La satira e la comicit\u00e0 sono armi forti per soggiogare le persone.\nNel 1869 nel \"Teatro Villanueva\" a L'Avana era in scena un bufo anti-spagnolo, quando alcuni soldati spagnoli attaccarono il teatro, uccidendo una decina di patroni. Si stava combattendo la Guerra dei dieci anni, da quando, l'anno precedente, Carlos Manuel de C\u00e9spedes aveva liberato i suoi schiavi e aveva dichiarato l'indipendenza di Cuba.\nGli animi si riempirono di sentimenti di indipendenza, il governo coloniale e i ricchi mercanti spagnoli reagirono. Non era la prima volta (e non fu l'ultima) che politica e musica si intrecciavano. Le rappresentazioni \"bufo\" furono chiuse per alcuni anni in seguito a questo fatto.\nNei bufo l'inizio della guaracha dipendeva dall'autore: i guaracheros entravano indossando camicie colorate, pantaloni bianchi e stivali, con un fazzoletto in testa, le donne indossavano camicie bianche. In generale la guaracha si sviluppava in un dialogo tra il tiple, il tenore e il coro. Il periodo di maggior fama di questo genere fu l'inizio del XX secolo nel teatro \"Alhambra\" a L'Avana, dove si susseguirono compositori come Jorge Anckermann, Jos\u00e9 Mar\u00edn Varona e Manuel Mauri che scrisse canzoni per il noto cantante Adolfo Colombo. Molti trova scrissero guarachas: Pepe S\u00e1nchez, Sindo Garay, Manuel Corona, e, pi\u00f9 tardi, \u00d1ico Saquito.\nCanzoni.\nL'uso delle canzoni nel teatro musicale \u00e8 comune, ma il loro uso nella musica da ballo popolare non era cos\u00ec comune tra il XVIII e il XIX secolo. Solo l'habanera aveva le canzoni, e la guaracha \u00e8 antecedente all'habanera di un paio di decenni. Perci\u00f2 la guaracha \u00e8 la prima danza creola cubana che include un cantante.\nIl \"Diario de la Marina\" del 1868 dice: \"La troupe di bufo ha uno squisito e vasto repertorio di guarachas, con il quale rallegra il pubblico, meglio delle cenzoni italiane.\" I testi sono pieni di modi di dire, di eventi e persone presenti nelle notizie. Ritmicamente, la guaracha presenta una serie di combinazioni come i 6/8 con 2/4.\nAlejo Carpentier cita alcuni versi di guaracha per illustrarne lo stile:\nGuaracha nel XX secolo.\nDurante la met\u00e0 del XX secolo, questo stile fu riproposto dai conjuntos e dalle big bads come musica in controtempo. Molti musicisti trova, come Manuel Corona (che lavorava in un bordello a L'Avana), compose e cant\u00f2 guarachas per mediare tra bolero e canci\u00f3n. \u00d1ico Saquito fu un importante cantante e compositore di guarachas. Il contenuto satirico delle canzoni si combinava bene anche con il ritmo del son, cos\u00ec molti gruppi cominciarono a suonare entrambi i generi. Oggi non esiste pi\u00f9 la forma specifica della guaracha, che viene assorbita dal vasto movimento della salsa.\nGuaracha a Puerto Rico.\nDurante il XIX secolo, i gruppi musicali arrivarono a Puerto Rico da Cuba, portando con loro gli stili cubani, come il son e la guaracha. Successivamente, la guaracha svilupp\u00f2 uno stile tutto suo a Puerto Rico e divenne parte dei costumi portoricani.\nQuesto stile di salsa fu caratterizzata da Cortijo y su Combo, Ismael Rivera e Myrta Silva, una cantante de La Sonora Matancera meglio nota come \"La Reina de la Guaracha\". Le canzoni sono cantate da un solista o da un duo, accompagnate dal coro. La parte strumentale comprende il g\u00fciro e la chitarra e il cuatro portoricano, insieme ad altri strumenti simili a quelli che troviamo in un conjunto cubano."}
{"id": "2019113", "revid": "1305772", "url": "https://it.wikipedia.org/wiki?curid=2019113", "title": "Teatrino di via della Bicchieraia", "text": "Il Teatro Comunale Pietro Aretino \u00e8 un teatro di Arezzo progettato (nella sua versione pi\u00f9 recente) da Alessandro Mendini. Nasce dalle ceneri dello storico \"Teatro Comunale della Bicchieraia\".\nStoria.\nUbicato nel centro storico di Arezzo, in prossimit\u00e0 del Duomo e del Palazzo comunale, il teatro sorge all'interno dell'ex convento dei Servi di Maria annesso alla chiesa di San Pier Piccolo. L'antico convento, per molti secoli centro attivo della vita religiosa e culturale aretina, dopo l'Unit\u00e0 d'Italia venne incamerato nel Demanio dello Stato con nuove destinazioni: a edificio scolastico (secondo piano) e a teatro (nell'ex refettorio dei frati posto al primo piano vennero ricavati la sala e il palcoscenico).\nIl teatro fu utilizzato per spettacoli e concerti promossi dalla Societ\u00e0 Filarmonica Drammatica di Arezzo e per le assemblee del Comizio Agrario Provinciale. Durante il ventennio fra le due guerre mondiali \u00e8 stato utilizzato prevalentemente per spettacoli parrocchiali. Passato in propriet\u00e0 al Comune, \u00e8 stato utilizzato dall'Associazione Amici della Musica oltre che per manifestazioni nazionali di poesia e per ospitare compagnie vernacolari e sperimentali operanti nell'ambito delle attivit\u00e0 filodrammatiche delle scuole. Nel 1991 fu chiuso per motivi di agibilit\u00e0, dal 1999 la sua immagine interna \u00e8 caratterizzata da Eaooue, la grande pittura di Roberto Remi (1360 x 730\u00a0cm.) che ne ricopre il cielo. Questa, opera totale di Voce (parola) ed Immagine (pittura), contiene la scrittura 'eaooue' segnata in differenti caratteri e la firma a lapis 'Re Mi'.\nIl Teatro Comunale della Bicchieraia (oggi Teatro Comunale Pietro Aretino), ristrutturato su progetto dell'architetto Alessandro Mendini, grazie al recupero degli ambienti dell'ex convento, quali il chiostro ed il giardino, \u00e8 oggi un centro attrezzato e polivalente per la formazione, produzione, documentazione e realizzazione di spettacoli teatrali."}
{"id": "2019117", "revid": "404449", "url": "https://it.wikipedia.org/wiki?curid=2019117", "title": "Giacomo De Palma", "text": "\u00c8 stato deputato all'Assemblea Costituente, e deputato alla Camera nella I legislatura."}
{"id": "2019119", "revid": "129019", "url": "https://it.wikipedia.org/wiki?curid=2019119", "title": "Faro de Maspalomas", "text": ""}
{"id": "2019122", "revid": "123834", "url": "https://it.wikipedia.org/wiki?curid=2019122", "title": "DeVotchka", "text": ""}
{"id": "2019127", "revid": "1573940", "url": "https://it.wikipedia.org/wiki?curid=2019127", "title": "Crambe crambe", "text": "La spugna dello spondilo (\"Crambe crambe\" ) \u00e8 una spugna della famiglia delle Crambeide, endemica del mar Mediterraneo.\nDeve il suo nome comune al fatto che spesso utilizza come substrato la conchiglia del mollusco bivalve \"Spondylus gaederopus\".\nDescrizione.\nForma colonie incrostanti o mammellonate, con osculi rilevati e canali ben in vista, di colore dall'arancione al rosso e di consistenza molle, che possono raggiungere 10-20 cm2 di superficie.\nNella forma incrostante pu\u00f2 essere confusa con \"Spirastrella cunctatrix\".\nL'endoscheletro \u00e8 formato da spicole con morfologia tipo stilo (un'estremit\u00e0 appuntita e una tronca) o tipo strongilo (ambedue le estremit\u00e0 tronche).\nDistribuzione e habitat.\nComune nel mar Mediterraneo, predilige i fondali rocciosi poco illuminati, fino a circa 35 metri di profondit\u00e0. Talora si fissa sui rizomi di \"Posidonia oceanica\" e sulle conchiglie di molluschi bivalvi come \"Arca noae\" e \"Spondilus gaederopus\".\nRiproduzione.\nSpecie vivipara, si riproduce fra l'estate e l'autunno emettendo larve che hanno una breve fase pelagica per poi fissarsi al substrato."}
{"id": "2019131", "revid": "1318658", "url": "https://it.wikipedia.org/wiki?curid=2019131", "title": "Sus bucculentus", "text": "Il cinghiale dalle verruche indocinese (Sus bucculentus), noto anche come cinghiale dalle verruche del Vietnam o cinghiale di Heude, era una specie di ungulato a dita pari della famiglia dei Suidi dichiarato estinto nel 2016. Viveva in Laos e Vietnam. \nScoperta e possibile rivisitazione tassonomica.\nQuesta specie di suino selvatico \u00e8 stata descritta nel 1892, ma non si \u00e8 verificato nessun avvistamento fino al ritrovamento di un cranio in Laos nel 1997. L'identificazione di questo cranio come appartenente a \"Sus bucculentus\" \u00e8 basata su informazioni morfologiche e sulla sequenza del gene che codifica l'RNA mitocondriale ribosomiale 12S (12S-rRNA), mostrando una divergenza del 7% dal cinghiale \"Sus scrofa\". Essendo questo gene relativamente conservato all'interno della specie \"S. scrofa\", questa divergenza era la prova della definizione di \"S. bucculentus\" come specie distinta. \nNel 2006, per\u00f2, una nuova analisi ha rilevato come in realt\u00e0 il gene 12S-rRNA estratto da un campione di tessuto essiccato attribuito a \"S. bucculentus\" e confrontato con tre campioni di \"S. scrofa\" provenienti da siti archeologici sulle isole del Pacifico ha mostrato una differenza di sequenza solamente dello 0,6%, collocando il campione all'interno del clade di \"S. scrofa\", mettendo in discussione lo stato di specie di \"S. bucculentus\". "}
{"id": "2019133", "revid": "767487", "url": "https://it.wikipedia.org/wiki?curid=2019133", "title": "Catena Annamita", "text": "La Catena Annamita \u00e8 una catena montuosa dell'Indocina orientale che si estende approssimativamente per 1100\u00a0km attraverso Laos, Vietnam e una piccola area della Cambogia nord-orientale. \u00c8 nota in vietnamita come \"D\u00e3y Tr\u01b0\u1eddng S\u01a1n\", in lao come \"Phou Luang\" e in francese come \"Cha\u00eene Annamitique\". Questa catena montuosa viene indicata anche con i nomi di Catena Annamese, Monti Annamesi, Cordigliera Annamese, Monti Annamiti e Cordigliera Annamita.\nLa catena corre parallela alla costa vietnamita, formando una curva che divide il bacino del Mekong dalle strette pianure costiere del Vietnam lungo il Mar Cinese Meridionale. Le pendici orientali della catena si innalzano ripidamente dalla pianura e sono drenate da molti fiumi di breve lunghezza. Sulla catena si trovano tre altopiani principali: da nord a sud, l'Altopiano di Phouane, di Nakai e di Bolaven.\nIl Laos giace per la maggior parte all'interno del bacino del Mekong, ad ovest dello spartiacque, nonostante quasi tutta la Provincia di Houaphan ed una parte della Provincia di Xiangkhoang si trovino ad est dello spartiacque. La maggior parte del Vietnam \u00e8 situata ad est di esso, anche se la regione del T\u00e2y Nguy\u00ean (Altopiani Centrali) \u00e8 situato ad ovest dello spertiacque, nel bacino del Mekong.\nLa catena \u00e8 la dimora di molte rare creature, tra cui il coniglio annamita, scoperto solo recentemente, il saola, simile ad un'antilope, il maestoso gaur e la tigre indocinese."}
{"id": "2019137", "revid": "1573940", "url": "https://it.wikipedia.org/wiki?curid=2019137", "title": "Chiesa di San Bonaventura (Venezia)", "text": "La chiesa di San Bonaventura \u00e8 un edificio religioso della citt\u00e0 di Venezia, situato nel sestiere di Cannaregio.\nStoria.\nLa chiesa dedicata a san Bonaventura venne eretta nel 1620 dai padri francescani minori dell'ordine dei Riformati, provenienti dall'isola di San Francesco del Deserto, insieme a un monastero. Con la soppressione napoleonica degli ordini religiosi, nel 1810 la chiesa venne chiusa e il monastero demolito. Nel 1859, il complesso venne acquistato dalla contessa Paolina Giustinian-Recanati che vi fece realizzare un convento di carmelitane scalze e la chiesa venne adibita a cappella conventuale. All'inizio del XX secolo, parte del convento fu riconvertita in ospedale infantile.\nDescrizione.\nLa chiesa \u00e8 stata completamente spogliata sia degli arredi interni che delle decorazioni presenti sulla facciata, peraltro molto essenziale. Originariamente ospitava opere di Tintoretto, Jacopo Bassano e il dipinto \"Santa Margherita da Cortona\" del Tiepolo, poi trasferito nella chiesa di San Michele in Isola."}
{"id": "2019138", "revid": "310175", "url": "https://it.wikipedia.org/wiki?curid=2019138", "title": "Aprilia Rs 250", "text": ""}
{"id": "2019139", "revid": "310175", "url": "https://it.wikipedia.org/wiki?curid=2019139", "title": "Aprilia Rs 125", "text": ""}
{"id": "2019140", "revid": "310175", "url": "https://it.wikipedia.org/wiki?curid=2019140", "title": "Aprilia Rs 50", "text": ""}
{"id": "2019144", "revid": "1573940", "url": "https://it.wikipedia.org/wiki?curid=2019144", "title": "Incontri internazionali di rugby a 15 di fine anno 1990", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud, a fine della loro stagione si recano in tour in Europa."}
{"id": "2019146", "revid": "879070", "url": "https://it.wikipedia.org/wiki?curid=2019146", "title": "Nesolagus timminsi", "text": "Il coniglio striato annamita (\"Nesolagus timminsi\" Averianov, Abramov &amp; Tikhonov, 2000 \u00e8 un mammifero lagomorfo della famiglia dei Leporidi, scoperto solo recentemente.\nDistribuzione.\nQuesta specie di coniglio \u00e8 endemica delle foreste della catena montuosa annamita, al confine tra Laos e Vietnam.\nDescrizione.\nDimensioni.\nMisura poco meno di mezzo metro di lunghezza, per un peso che si aggira attorno ai 300 g.\nAspetto.\nLa costituzione del corpo \u00e8 tozza, e molto simile a quella del comune coniglio, con grandi occhi ed orecchie e coda piccoli.\nIl pelo \u00e8 grigio su fianchi e guance, mentre presenta sfumature bruno-rossicce su dorso, fronte e quarto posteriore, in particolare su quest'ultima parte il colore vira decisamente verso il rosso porpora: caratteristica di questo animale \u00e8 quella di possedere da tre a cinque striature longitudinali nere su dorso e testa. Una striscia nera taglia trasversalmente il collo, mentre un'altra obliqua va dal quarto posteriore all'inguine. Il ventre \u00e8 biancastro, mentre tutti i peli presentano una leggera brizzolatura nera.\nBiologia.\nPoco o niente si sa di questo animale, scoperto solo fortuitamente nel 2000 grazie all'osservazione di alcuni esemplari in vendita in un mercato laotiano: in seguito, la specie \u00e8 stata fotografata con l'utilizzo di apposite trappole fotografiche.\nSi ritiene che non differisca di molto in termini di stile di vita dal congenere e piuttosto simile coniglio striato di Sumatra (\"Nesolagus netscheri\"), dal quale (in base a quanto osservato dai risultati di analisi del DNA) ha cominciato a separarsi geneticamente circa otto milioni di anni fa."}
{"id": "2019148", "revid": "30297", "url": "https://it.wikipedia.org/wiki?curid=2019148", "title": "Montesilvano C5", "text": ""}
{"id": "2019156", "revid": "305330", "url": "https://it.wikipedia.org/wiki?curid=2019156", "title": "Instant DVD", "text": ""}
{"id": "2019158", "revid": "1543377", "url": "https://it.wikipedia.org/wiki?curid=2019158", "title": "Dedham (Massachusetts)", "text": "Dedham \u00e8 un comune degli Stati Uniti d'America, capoluogo della contea di Norfolk nello stato del Massachusetts.\n\u00c8 ubicata al confine sud-occidentale di Boston. A nord-ovest confina con Needham, a sud-ovest con Westwood e a sud-est con Canton.\nStoria.\nFondata fra il 1635 e il 1636 da abitanti di Roxbury e Watertown, \u00e8 sede della contea.\nOriginariamente doveva avere il nome di \"Contentment\" ma la corte generale del Massachusetts decise di adottare il nome di Dedham, a ricordo dell'omonima localit\u00e0 dell'Essex, in Inghilterra.\nAlcuni degli abitanti di Dedham - fra cui Samuel Morse - si trasferirono in questa localit\u00e0 dalla vicina Charlestown, sobborgo di Boston.\nFu nel vicino penitenziario di Charlestown che furono giustiziati il 23 agosto 1927 gli anarchici italo-statunitensi Sacco e Vanzetti.\nA Dedham si svolge una gara podistica di dieci miglia nella quale ogni miglio \u00e8 dedicato ad un'opera del poeta e scrittore irlandese James Joyce."}
{"id": "2019159", "revid": "305330", "url": "https://it.wikipedia.org/wiki?curid=2019159", "title": "Instant CD", "text": ""}
{"id": "2019160", "revid": "2228921", "url": "https://it.wikipedia.org/wiki?curid=2019160", "title": "Melchiorre Guerriero", "text": "Biografia.\nFiglio di Giovanni Nicola e Caterina Pagano, studi\u00f2 presso l'universit\u00e0 di Napoli e su aiuto di Ferdinando Orsini, duca di Gravina di Puglia nel 1513 divenne maestro dei brevi pontifici durante il pontificato di papa Leone X prima, e Clemente VII dopo. Sposo della nobile Giustina Calandra mor\u00ec senza eredi nel 1525 a Roma e fu sepolto nella chiesa Trinit\u00e0 dei Monti. Sulla sua tomba fu posta una lapide riportante il suo titolo e il suo ruolo nel regno.\nLa diocesi di Sant'Angelo.\nGrazie al suo ruolo fu l'artefice della creazione della Diocesi di Campagna e del riconoscimento del titolo di citt\u00e0 a Campagna. Nel 1514, grazie alla sua posizione ricoperta nello Stato Pontificio, facendo istanza a Leone X, permise che la chiesa di Santa Maria della Giudeca fosse elevata a collegiata, prima, e a cattedrale poi. Fino a quel momento Campagna era un semplice borgo come qualsiasi altro, ma a seguito di queste manovre politico-religiose, riusc\u00ec ad ottenere numerosi vantaggi.\nNel 1525, approfittando della sede vescovile di Satriano in stato di abbandono, dei dissapori papali con il vescovo di Salerno, Federigo Fregoso, sugger\u00ec a papa Clemente VII di creare una sede vescovile a Campagna. Il papa accolse la richiesta nello stesso anno, giustificandola con una motivazione storica riportatagli dallo stesso Guerriero.\nGuerriero, non potendo giustificare una nuova sede vescovile, present\u00f2 a Leone X una \"petitio\" in cui si narrava che in localit\u00e0 Sant'Angelo di Furano (localit\u00e0 di Campagna), esisteva in passato una diocesi con cattedrale, nonch\u00e9 una cronotassi di vescovi. Tale sede, sarebbe stata distrutta durante la congiura dei baroni. Questa motivazione, attualmente \u00e8 stata dichiarata falsa. Sulla buona fede del Guerriero non si hanno prove, fatto \u00e8 che tale racconto unitamente alla ricchezza degli abitanti, in buona parte nobili e dediti ad una ricca protoindustria locale, permise l'elevazione al rango di citt\u00e0, capoluogo di circondario, contea con Filiberto principe d'Orange, marchesato dei principi di Monaco, poi dei marchesi Caracciolo di Torrecuso che ne affidarono il governo al Conte Lelio Maffey e infine ducato con i Pironti."}
{"id": "2019162", "revid": "2121138", "url": "https://it.wikipedia.org/wiki?curid=2019162", "title": "Punto guajiro", "text": "Il Punto Guajiro (o Punto Cubano), \u00e8 uno stile musicale di origini Andaluse evolutosi a Cuba nell'ambito della musica popolare delle province centrali e occidentali del Paese. \nStoria.\nIn Spagna la guajira cominci\u00f2 a diventare popolare verso la fine del XVIII secolo, subendo grande influenza dalla cultura musicale delle Canarie. A Cuba si sviluppa e diventa definitivamente celebre cominciando a diffondersi nelle zone rurali come musica contadina (\"guajira\" significa proprio \"contadina\").\nCaratteristiche.\nSi basa pi\u00f9 sulle liriche che sulla melodia e gli interpreti sono noti pi\u00f9 come poeti che come cantanti. I versi sono sempre scritti in forma di \"d\u00e9cima\" e spesso venivano improvvisati sul tema musicale, molto cadenzato. Tipicamente i poeti erano accompagnati da Bandurria o Laud, Legnetti e G\u00fciro. Altri strumenti, come bongo, tres, e chitarrini furono aggiunti in seguito.\nLa guajira.\nLa guajira \u00e8 un tipo di canzone cubana appartenente al genere musicale chiamato \"canci\u00f3n\", normalmente interpretato da un singolo musicista che si accompagna con una chitarra. Si caratterizza per l'alternanza di metri musicali in 6/8 e in 3/4, con l'obiettivo di ricreare un effetto simile a quello della \"m\u00fasica campesina\" (musica contadina) cubana. Le tematiche della \"guajira\" spesso riguardano la bellezza della provincia cubana e i costumi tipici dei contadini.\n\u00c8 stata affinata e resa celebre soprattutto da Guillermo Portabales, il cui stile elegante \u00e8 noto come \"guajira de sal\u00f3n\" ed \u00e8 stato acclamato in tutto il sudamerica dagli anni trenta agli anni settanta."}
{"id": "2019166", "revid": "110157", "url": "https://it.wikipedia.org/wiki?curid=2019166", "title": "Guajira (Venezuela)", "text": "Guajira (fino al 2010: P\u00e1ez) \u00e8 un comune del Venezuela situato nello stato dello Zulia.\nConta 65.545 abitanti secondo il censimento del 2011."}
{"id": "2019167", "revid": "830939", "url": "https://it.wikipedia.org/wiki?curid=2019167", "title": "Pierre Marie Heude", "text": "Nato a Foug\u00e8res, nel Dipartimento di Ille-et-Vilaine, Heude divenne un gesuita nel 1856 e si fece prete nel 1867. Si trasfer\u00ec in Cina nel 1868. Nel corso degli anni successivi, dedic\u00f2 tutto il suo tempo e le sue energie allo studio della storia naturale dell'Asia Orientale, viaggiando a lungo in Cina e in altre regioni dell'Asia Orientale.\nIl primo oggetto di studio delle sue ricerche furono i molluschi: la sua \"Conchyliologie fluviatile de la province de Nanking (et de la Chine centrale)\" [\"Conchiliologia fluviale della provincia di Nanchino (e della Cina centrale)\"] venne pubblicata a Parigi tra il 1876 e il 1885 in 10 volumi; le sue \"Notes sur le mollusques terrestres de la vall\u00e9e du Fleuve Bleu\" [\"Annotazioni sui molluschi terrestri della valle del Fiume Azzurro\"] si possono trovare nel primo volume delle \"M\u00e9moires concernant l'histoire naturelle de l'Empire Chinois\" [\"Memorie sulla storia naturale dell'Impero Cinese\"], edite dai Gesuiti di Xujiahui, Shanghai, nel 1882. In seguito rivolse l'attenzione ai mammiferi.\nCon la sua notevole collezione di esemplari, aiut\u00f2 a fondare un museo di storia naturale a Xujiahui nel 1868, il primo mai fondato in Cina. (Questo museo, noto in seguito come Museo Heude, \u00e8 stato incorporato in altri musei a partire dagli anni '50.) Continu\u00f2 i suoi studi scientifici fino alla morte, giunta a Xujiahui."}
{"id": "2019171", "revid": "118600923", "url": "https://it.wikipedia.org/wiki?curid=2019171", "title": "Domenico Spadafora", "text": "Biografia.\nDomenico nacque a Randazzo nel 1450, dalla nobilissima ed antichissima famiglia Spadafora, originaria di Costantinopoli, figlio secondogenito del barone Michele Spadafora dei Principi di Maletto e di Marianna Maniaci Ventimiglia, dei duchi di Santa Maria, Principi di San Giorgio e San Michele, rinuncia presto agli agi che gli provengono dalla famiglia. Vuole servire il Signore quindi entra nell'Ordine Domenicano e inizia al Convento di Santa Zita a Palermo, fondato da Pietro Geremia.\nRiesce molto bene negli studi, tanto da essere inviato a completarli prima a Perugia, poi a Padova e Venezia dove nel 1478 diventa maestro di teologia e conseguendo il grado di baccelliere. Torna in Sicilia come maestro di Teologia. Fu dapprima assegnato al convento di Messina, ma il padre Generale dei Domenicani si accorge subito delle sue doti di studioso, tanto da volerlo come collaboratore a Roma.\nNello stesso tempo gli abitanti di Monte Cerignone (Urbino), vogliono valorizzare con una chiesa una cappelletta contenente una immagine miracolosa della Madonna. Cos\u00ec chiedono una guida ai Domenicani, il Maestro Generale invia Domenico. Dopo duro lavoro, nel 1491 sorge la chiesa e il Convento annesso che Domenico guider\u00e0 fino alla sua fine terrena. Muore il 21 dicembre 1521 proprio a Monte Cerignone, dove dopo aver celebrato la messa, convoc\u00f2 i frati e umilmente chiese perdono per gli errori commessi e, dopo aver loro dato la sua benedizione, si ritir\u00f2 nella sua cella e spir\u00f2. Fu sepolto nella stessa chiesa del convento.\nCulto.\nNel 1545 il suo corpo \u00e8 stato trovato intatto e venne spostato nel convento di Monte Cerignone. Quando il convento nel 1653 fu abbandonato dai frati dopo la soppressione, il suo corpo venne trasferito nella vicina chiesa di Santa Maria in Recluso, ove si trova tuttora incorrotto. \nIl 14 gennaio 1921 Papa Benedetto XV ne conferma il culto. Viene celebrato l'11 settembre."}
{"id": "2019176", "revid": "287204", "url": "https://it.wikipedia.org/wiki?curid=2019176", "title": "Nambol", "text": " \nNambol \u00e8 una citt\u00e0 dell'India di 18.117 abitanti, situata nel distretto di Bishnupur, nello stato federato del Manipur. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 42' 02 N e 93\u00b0 50' 10 E.\nSociet\u00e0.\nEvoluzione demografica.\nAl censimento del 2001 la popolazione di Nambol assommava a 18.117 persone, delle quali 9.043 maschi e 9.074 femmine. I bambini di et\u00e0 inferiore o uguale ai sei anni assommavano a 2.388, dei quali 1.211 maschi e 1.177 femmine. Infine, coloro che erano in grado di saper almeno leggere e scrivere erano 12.240, dei quali 6.891 maschi e 5.349 femmine."}
{"id": "2019177", "revid": "287204", "url": "https://it.wikipedia.org/wiki?curid=2019177", "title": "Agesilao (zio di Agide IV)", "text": "Biografia.\nFiglio cadetto di Eudamida I, Agesialao era lo zio e tutore di Agide IV (era il fratello della madre Agesistrata) quando questi ascese al trono in giovane et\u00e0 nel 250 a.C. Inizialmente favor\u00ec la politica rivoluzionaria del re, che prevedeva la remissione dei debiti e la redistribuzione delle terre, convincendo anche sua sorella Agesistrata, madre del re, a sostenerlo.\nAgesilao fu eletto eforo nel 241 a.C., l'anno successivo alla deposizione dell'altro re Leonida II da parte dell'eforo Lisandro. Agesilao e gli altri efori furono imposti alla citt\u00e0 da Agide e del nuovo re Cleombroto II, che, su suggerimento di Lisandro, avevano voluto sostituire i magistrati regolarmente eletti, favorevoli al ritorno di Leonida.\nUna volta eletto all'eforato, Agesilao ostacol\u00f2 per\u00f2 la riforma di Agide, per non doversi privare dei latifondi dei quali era proprietario.\nResosi inviso agli spartani per aver messo in giro la voce che si sarebbe fatto eleggere eforo di nuovo, mentre da secoli questa magistratura durava un solo anno e non era in alcun caso rinnovabile, fu costretto a rifugiarsi all'estero con l'aiuto del figlio Ippomedonte quando il Leonida torn\u00f2 in citt\u00e0 e si impossess\u00f2 di nuovo del trono, mandando in esilio il genero Cleombroto e facendo uccidere Agide e Agesistrata."}
{"id": "2019179", "revid": "287204", "url": "https://it.wikipedia.org/wiki?curid=2019179", "title": "Yairipok", "text": " \nYairipok \u00e8 una suddivisione dell'India, classificata come \"nagar panchayat\", di 8.263 abitanti, situata nel distretto di Thoubal, nello stato federato del Manipur. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 40' 0 N e 94\u00b0 4' 0 E e ha un'altitudine di 844 .\nSociet\u00e0.\nEvoluzione demografica.\nAl censimento del 2001 la popolazione di Yairipok assommava a 8.263 persone, delle quali 4.175 maschi e 4.088 femmine. I bambini di et\u00e0 inferiore o uguale ai sei anni assommavano a 1.132, dei quali 546 maschi e 586 femmine. Infine, coloro che erano in grado di saper almeno leggere e scrivere erano 5.286, dei quali 3.084 maschi e 2.202 femmine."}
{"id": "2019180", "revid": "109064400", "url": "https://it.wikipedia.org/wiki?curid=2019180", "title": "Anniversario (Pinter)", "text": "Anniversario (\"Celebration\") \u00e8 un'opera teatrale del 1999 del drammaturgo britannico Harold Pinter.\nL'ambientazione \u00e8 in un lussuoso ristorante di una non meglio identificata citt\u00e0: in questo luogo, che rappresenta un ambiente chiuso come solitamente nelle opere di Pinter, vi sono due tavoli affiancati. Nel primo siedono due coppie di marito e moglie, tutti quarantenni: Lambert, Julie, Matt e Prue. Le due donne sono sorelle e i due fratelli, riuniti per festeggiare l'anniversario di matrimonio (da qui il titolo) di Lambert e Julie. Al tavolo accanto siede Russell, un impiegato, e Suki, una segretaria.\nLa farsa (come la definisce Pinter stesso), che si inserisce nel filone del teatro dell'assurdo, ha avuto una produzione italiana per la regia di Roberto And\u00f2 e la traduzione di Alessandra Serra."}
{"id": "2019181", "revid": "287204", "url": "https://it.wikipedia.org/wiki?curid=2019181", "title": "Wangoi", "text": " \nWangoi \u00e8 una suddivisione dell'India, classificata come \"nagar panchayat\", di 7.872 abitanti, situata nel distretto di Imphal Ovest, nello stato federato del Manipur. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 39' 31 N e 93\u00b0 53' 56 E.\nSociet\u00e0.\nEvoluzione demografica.\nAl censimento del 2001 la popolazione di Wangoi assommava a 7.872 persone, delle quali 3.935 maschi e 3.937 femmine. I bambini di et\u00e0 inferiore o uguale ai sei anni assommavano a 1.046, dei quali 527 maschi e 519 femmine. Infine, coloro che erano in grado di saper almeno leggere e scrivere erano 5.064, dei quali 2.987 maschi e 2.077 femmine."}
{"id": "2019183", "revid": "37056", "url": "https://it.wikipedia.org/wiki?curid=2019183", "title": "Pal zileri", "text": ""}
{"id": "2019185", "revid": "122974792", "url": "https://it.wikipedia.org/wiki?curid=2019185", "title": "Torre Branca", "text": "La Torre Branca, originariamente Torre Littoria, \u00e8 una costruzione in acciaio realizzata nel 1933 su progetto dell'architetto Gi\u00f2 Ponti e situata all'interno del Parco Sempione a Milano. Con i suoi 108,60 metri di altezza \u00e8 la decima struttura accessibile pi\u00f9 alta della citt\u00e0 dopo la Torre Unicredit (231 m), la Torre Isozaki (207 m), il Palazzo Lombardia (161 m), la Torre Solaria (143 m), la Torre Diamante (140 m), il Grattacielo Pirelli (127 m), la Torre Breda (117 m), il Bosco verticale (111 m) e la Torre Galfa (109 m).\nIl progetto.\nLa Torre Littoria fu commissionata dal Comune di Milano che, per volont\u00e0 di Mussolini, incaric\u00f2 nel 1932 l'architetto Gi\u00f2 Ponti e gli ingegneri Chiodi e Ferrari della redazione del progetto di una torre littoria nel Parco Sempione di Milano. L'opera fu terminata nel 1933 in sole \"68 giornate lavorative\" dalla ditta Angelo Bombelli Costruzioni Metalliche - Milano e inaugurata alla presenza del Ministro dei Lavori Pubblici Araldo Crollalanza il 10 agosto dello stesso anno in occasione dell'apertura della V Triennale di Milano.\nNella sua configurazione originale la torre era servita da un moderno ascensore delle Officine meccaniche Stigler della portata di 500 Kg che permetteva di raggiungere la cima in 30 secondi. Sulla sommit\u00e0 un piccolo ristorante che ospitava dodici tavoli e la cucina e sopra di esso un piccolo belvedere. Sulla cima era installata una lanterna dotata di un potente faro luminoso girevole con specchio parabolico di 0,90 m, lampada ad incandescenza di W e che compiva 3 giri al minuto.\nNel 1939 sul tetto, al posto della lanterna, fu installato dall'EIAR un sistema trasmittente per la nascente radiovisione (l'attuale televisione). A partire dalla Seconda Guerra Mondiale cominci\u00f2 ad essere trascurata, per poi venire dichiarata inagibile e chiusa ufficialmente nel 1972. Diciotto anni dopo l'edificio \u00e8 stato acquisito dalla nota distilleria Branca, che ha operato un risanamento della struttura, degli impianti ed una nuova verniciatura. La torre \u00e8 tornata visitabile nel 2002, spostando per motivi di sicurezza il ristorante-bar dalla sommit\u00e0 alla base, in una nuova struttura ricoperta da una vetrata. Oggi la torre \u00e8 utilizzata unicamente a scopo panoramico, oltre a ospitare alcuni ripetitori per servizi radio.\nLa struttura.\nLa torre ha forma tronco-piramidale a sezione esagonale, con lato di 6 metri alla base e 4,45 metri all'altezza di 100 metri, ed \u00e8 costruita interamente in tubi di acciaio Dalmine, flangiati e imbullonati. La rastremazione assai leggera le conferisce un aspetto quasi prismatico. Un impianto ascensore posto al centro della torre permette la salita sulla cima belvedere a massimo cinque visitatori per volta in poco meno di un minuto ed \u00e8 avvolto da una scala per manutenzione ed emergenza.\nLa struttura alla base.\nRealizzata alla base della Torre, una struttura portante metallica, ispirata nella modularit\u00e0 agli elementi dell'affascinante opera d'arte monumentale, di cui vuole essere naturale ed evoluzione tecnologica. Essa costituisce un asse di orientamento che rispetta l'ortogonalit\u00e0 delle altre architetture monumentali del parco esistenti (Palazzo dell'Arte, Castello, Arena e Arco della Pace) ed \u00e8 collocata a quota inferiore rispetto alla base della torre, per non interferire visivamente con il monumento."}
{"id": "2019186", "revid": "1573940", "url": "https://it.wikipedia.org/wiki?curid=2019186", "title": "Agesipoli I", "text": "Biografia.\nSal\u00ec al trono minorenne nel 394 - 393 a.C. Combatt\u00e9 contro Argo, Mantinea nel 385 a.C. di cui disperse gli abitanti, e Olinto, presso la quale mor\u00ec nel 380 a.C."}
{"id": "2019187", "revid": "1543377", "url": "https://it.wikipedia.org/wiki?curid=2019187", "title": "Les Paul Supreme", "text": "La Gibson Les Paul Supreme \u00e8 una chitarra elettrica solid body che deriva dalla Gibson Les Paul.\nIl modello Supreme \u00e8 caratterizzato da un'estrema ricchezza nelle finiture. La chitarra presenta infatti alcune somiglianze con il celebre modello Custom ma se ne discosta per rilevanti differenze costruttive. All'interno del body sono infatti presenti camere tonali e l'acero fiammato \u00e8 presente sia sul top che sul back (unico, nei modelli Les Paul, a non permettere l'accesso all'elettronica dal retro). Il blocco centrale \u00e8 come di consueto in mogano.\nLa tastiera \u00e8 in ebano come sul modello Custom ma i segnatasti sono i cosiddetti \"split blocks\". Il binding sul top \u00e8 a sette filamenti a differenza del back dove \u00e8 a 3. Il binding \u00e8 presente anche su manico e paletta (a 5 filamenti) dove si pu\u00f2 inoltre osservare il logo Supreme con il globo in abalone. Il copritruss rod \u00e8 in ottone.\nLe meccaniche sono Grover. L'hardware \u00e8 presente nella finitura dorata. I pick up sono il 490R al manico e il 498T al ponte, entrambi in alnico. Le manopole copri-potenziometri sono nella variante Gold Speed. Nei primi anni di produzione erano disponibili varie finiture ma, attualmente, l'unica acquistabile \u00e8 quella nella variante Cherry Sunburst."}
{"id": "2019190", "revid": "307923", "url": "https://it.wikipedia.org/wiki?curid=2019190", "title": "Dedham", "text": ""}
{"id": "2019192", "revid": "287204", "url": "https://it.wikipedia.org/wiki?curid=2019192", "title": "Wangjing", "text": " \nWangjing \u00e8 una suddivisione dell'India, classificata come \"nagar panchayat\", di 6.970 abitanti, situata nel distretto di Thoubal, nello stato federato del Manipur. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 36' 0 N e 94\u00b0 1' 60 E e ha un'altitudine di 765 .\nSociet\u00e0.\nEvoluzione demografica.\nAl censimento del 2001 la popolazione di Wangjing assommava a 6.970 persone, delle quali 3.391 maschi e 3.579 femmine. I bambini di et\u00e0 inferiore o uguale ai sei anni assommavano a 1.035, dei quali 504 maschi e 531 femmine. Infine, coloro che erano in grado di saper almeno leggere e scrivere erano 4.325, dei quali 2.469 maschi e 1.856 femmine."}
{"id": "2019193", "revid": "984922", "url": "https://it.wikipedia.org/wiki?curid=2019193", "title": "S\u00f6derstadion", "text": "Il S\u00f6derstadion era uno stadio di Stoccolma, in Svezia, situato nella parte meridionale della citt\u00e0, all'interno della Stockholm Globe City presso il distretto di Johanneshov.\nAveva una capienza di 16.197 posti, e il principale utilizzo era quello di ospitare le partite interne di calcio dell'Hammarby. Tuttavia, l'arena fu in passato usata per disputare incontri di hockey su ghiaccio e di bandy, quest'ultimo praticato qui fino al 1989.\nFu ufficialmente inaugurato nel 1966 sulle ceneri di altri impianti, come lo Johanneshovs Idrottsplats edificato gi\u00e0 nel 1918. Sin dalla met\u00e0 degli anni novanta si \u00e8 discusso riguardo alla costruzione di un nuovo stadio rispetto a quello odierno: nel giugno 2007 Henrik Appelqvist, presidente dell'Hammarby, ha ufficializzato la progettazione della nuova arena, la quale avr\u00e0 circa 30.000 spettatori. L'Hammarby ha giocato qui l'ultima partita il 23 giugno 2013 contro l'\u00c4ngelholms FF pareggiando 1-1, prima di emigrare nel nuovo impianto chiamato Tele2 Arena. L'ultima rete \u00e8 stata segnata dal biancoverde Kennedy Bakircioglu.\nIl S\u00f6derstadion era posizionato in corrispondenza dell'impianto polifunzionale Ericsson Globe, ed era raggiungibile dalle stazioni della metropolitana Globen o Gullmarsplan. La sua demolizione \u00e8 terminata nel 2015."}
{"id": "2019195", "revid": "287204", "url": "https://it.wikipedia.org/wiki?curid=2019195", "title": "Pensiero e linguaggio", "text": "Pensiero e linguaggio (titolo originale:\"My\u0161lenie i re\u010d\"') \u00e8 l'ultima opera di L.S. Vygotskij, pubblicata postuma nel 1934; viene ritenuta un capolavoro ed un classico della psicologia del XX secolo.\nL'opera.\nIl saggio, pubblicato nel dicembre 1934, successivamente alla morte dello studioso (avvenuta nel giugno dello stesso anno), pu\u00f2 essere considerato la summa del pensiero Vygotskijano. La particolarit\u00e0 dell'opera risiede nel fatto che, con la pubblicazione di \"Pensiero e Linguaggio\" si comincia a pensare all'autore pi\u00f9 come psicologo che come pedagogista (o meglio, \"pedologista\") o come studioso di disabilit\u00e0 intellettive (difettologo). Tra gli anni '60 e '70 divenne uno dei testi ispiratori della nascente psicologia cognitiva.\nLa censura.\n\"L'11 giugno del 1934 Vygotskij muore di TBC a 38 anni. Il giorno successivo la polizia segreta \u00e8 in casa sua e requisisce le carte tra le quali potevano esserci, se non fossero state messe in salvo, le pagine dell'ultimo capitolo di \"Pensiero e Linguaggio\", che Vygotskij aveva dettato, morente, alla figlia Gita, nei suoi ultimi giorni. Non si conosce il preciso motivo di questa irruzione.\n\"Dopo la sua morte comincia un'opera di costruzione della sua figura, che lo allontana sempre di pi\u00f9 dal Vygotskij reale\". Inoltre venne condannato nel 1936 dal Partito comunista sovietico, perch\u00e9 si sarebbe ispirato a concezioni occidentali e \"borghesi\" sullo sviluppo del bambino. Nella ristampa del '56, vengono censurati riferimenti a teorici occidentali come Freud, Sapir e su pedologi russi come Blonskij. Nel lavoro di esportazione delle idee Vygotskijane, che verr\u00e0 attuato nel '62, invece, le traduzioni internazionali vedranno il delinearsi di un nuovo pensiero Vygotskijano epurato dalle troppe contaminazioni marxiste, engeliane e leniniste, tant'\u00e8 che da 300 pagine del testo originale, la traduzione americana arriver\u00e0 a contarne 150. Molte edizioni di Pensiero e Linguaggio, stampate fino agli anni Ottanta, erano sintetiche, agili e facilmente comprensibili, pur a scapito del testo e del contenuto. Solo intorno agli anni Novanta hanno iniziato a diffondersi edizioni complete e fedeli al testo. La prima edizione integrale di \"Pensiero e linguaggio\" al livello internazionale fu quella curata nel 1990 da Luciano Mecacci. Questa traduzione si basava per la prima volta sulla prima edizione russa del 1934, permettendo cos\u00ec di individuare i tagli e le censure effettuati sulle ristampe russe del 1956 (su cui si erano basate le varie traduzioni occidentali precedenti) e del 1982.\nStruttura.\nSono messi insieme 7 capitoli derivati da saggi precedenti, tranne il primo e l'ultimo (scritti apposta per l'occasione), ed il quinto, tratto dal volume Pedologia dell'adolescente. Si tratta di vari capitoli pubblicati in anni diversi, ed assemblati a formare un disegno organico. Il libro \u00e8 curato da Kolbanovskij, allora direttore dell'Istituto di Psicologia di Mosca.\nL'affare Piaget.\nI rapporti tra i due autori non sono chiari, entrambi hanno espresso stima reciproca al di l\u00e0 dei commenti critici alla teoria. Chiaro \u00e8 che Vigotskij scrisse nel 1932 un'introduzione di ben 51 pagine del piagetiano \"Le langage et la pens\u00e9e\" intitolata \"Ricerche critiche\", dove vengono messi in discussione alcuni cardini della teoria di Jean Piaget. Quest'ultimo dichiarer\u00e0 dispiaciuto di non aver mai conosciuto Vygotskij e di essere venuto a conoscenza della sua opera solo vent'anni dopo la sua morte tramite Lurija, anche se alcuni avvenimenti farebbero pensare diversamente."}
{"id": "2019198", "revid": "287204", "url": "https://it.wikipedia.org/wiki?curid=2019198", "title": "Soderstadion", "text": ""}
{"id": "2019200", "revid": "599013", "url": "https://it.wikipedia.org/wiki?curid=2019200", "title": "Ernie Vandeweghe", "text": ""}
{"id": "2019203", "revid": "125047149", "url": "https://it.wikipedia.org/wiki?curid=2019203", "title": "Isola di Zapara", "text": "L'isola di Zapara (in spagnolo Isla de Zapara) \u00e8 una bassa isola sabbiosa del Venezuela che costituisce assieme all'isola di Toas (calcarea) la \"\"Barra del Lago\", una stretta penisola di terra e sabbia, con piccole isole di mangrovie e canali molto bassi e sabbiosi che dividono la baia del Tablazo del lago di Maracaibo dal golfo del Venezuela nel mar dei Caraibi. Amministrativamente si trova nel municipio Almirante Padilla dello Stato Zulia, nella zona pi\u00f9 nord-occidentale del paese\nGeografia.\nHa un'estensione di 7 kilometri quadri. Quasi totalmente sabbiosa, coperta da dune o piccole colline di sabbia che arrivano ad altezze di quasi 30 metri. La parte dell'isola esposta ai venti del nord, presenta un forte moto ondoso, banchi di corallo e bassi fondali inadatti alla fonda (a parte un piccolo molo). La costa a sud, pi\u00f9 riparata dai venti, presenta baie come la \"Bahia di San Bernardo\"\" che permettono l'ancoraggio di barche da diporto, inoltre ci sono disperse palme \"cocoteros\". La zona domina il principale canale di navigazione, usato da petroliere e altre navi che navigano da e verso il lago di Maracaibo.\nStoria.\nIl navigatore fiorentino Amerigo Vespucci \u00e8 stato il primo cartografo ad avvistare e cartografare l'isola, che una volta mappate gli ricordarono le isole che chiudono la laguna veneta, da qui il nome \"\"Veneziola\", dato ai successivi insediamenti di palafitte degli abitati nella laguna di Sinamaica.\nDa molti secoli considerata una posizione strategica, durante la colonizzazione gli spagnoli vi costruirono il fortino \"Fuerte de Nuestra Se\u00f1ora del Carmen y Santa Rosa de Zapara\" o \"Torre\u00f3n de Zapara\"\", che anche dopo la fine della colonizzazione venne ampliato e adoperato nella difesa della citt\u00e0 di Maracaibo.\nBombardamento del forte.\nDurante la Crisi venezuelana del 1902-1903, la cannoniera \"Panther\" e l'incrociatore leggero \"Falke\" tentarono di penetrare nel lago di Maracaibo, ma furono respinte dal fuoco del forte San Carlos de la Barra."}
{"id": "2019204", "revid": "1305772", "url": "https://it.wikipedia.org/wiki?curid=2019204", "title": "Testify (Phil Collins)", "text": "Testify \u00e8 il settimo album in studio del cantante britannico Phil Collins, pubblicato il 12 novembre 2002 dalla Atlantic Records.\nIl disco.\nIl disco \u00e8 stato concepito in un periodo di due anni presso la casa di Collins in Svizzera, ed \u00e8 stato registrato tra la Francia e Los Angeles. La maggior parte delle canzoni sono scaturite da demo realizzate nello studio della camera da letto del cantante e terminate con l'aiuto del produttore Rob Cavallo. Collins ha lavorato molto con i computer durante la produzione, ritornando a fare utilizzo di drum machine, dopo averle completamente abbandonate nel precedente album \"Dance into the Light\".\nL'album ha generalmente riscontrato scarsi consensi di critica e pubblico, rivelandosi il disco di minor successo commerciale nella carriera del cantante. Nel Regno Unito \u00e8 diventato il primo album di Collins a fallire l'ingresso nella top 5 della Official Albums Chart, tuttavia \u00e8 riuscito a ottenere piazzamenti importanti in classifiche di altri paesi europei come Francia, Germania, Paesi Bassi e Svizzera."}
{"id": "2019208", "revid": "287204", "url": "https://it.wikipedia.org/wiki?curid=2019208", "title": "Torban", "text": " \nTorban (o Khetri Leikai, Kshetri Leikai) \u00e8 una suddivisione dell'India, classificata come \"census town\", di 4.553 abitanti, situata nel distretto di Imphal Est, nello stato federato del Manipur. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 24\u00b0 44' 55 N e 93\u00b0 57' 40 E.\nSociet\u00e0.\nEvoluzione demografica.\nAl censimento del 2001 la popolazione di Torban assommava a 4.553 persone, delle quali 2.184 maschi e 2.369 femmine. I bambini di et\u00e0 inferiore o uguale ai sei anni assommavano a 409, dei quali 195 maschi e 214 femmine. Infine, coloro che erano in grado di saper almeno leggere e scrivere erano 3.774, dei quali 1.975 maschi e 1.799 femmine."}
{"id": "2019212", "revid": "287204", "url": "https://it.wikipedia.org/wiki?curid=2019212", "title": "Thongkhong Laxmi Bazar", "text": " \nThongkhong Laxmi Bazar \u00e8 una suddivisione dell'India, classificata come \"nagar panchayat\", di 12.779 abitanti, situata nel distretto di Imphal Ovest, nello stato federato del Manipur. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 38' 02 N e 93\u00b0 54' 06 E\nSociet\u00e0.\nEvoluzione demografica.\nAl censimento del 2001 la popolazione di Thongkhong Laxmi Bazar assommava a 12.779 persone, delle quali 6.366 maschi e 6.413 femmine. I bambini di et\u00e0 inferiore o uguale ai sei anni assommavano a 1.986, dei quali 1.000 maschi e 986 femmine. Infine, coloro che erano in grado di saper almeno leggere e scrivere erano 7.362, dei quali 4.424 maschi e 2.938 femmine."}
{"id": "2019216", "revid": "51323", "url": "https://it.wikipedia.org/wiki?curid=2019216", "title": "Stephen Wozniak", "text": ""}
{"id": "2019218", "revid": "287204", "url": "https://it.wikipedia.org/wiki?curid=2019218", "title": "Oinam", "text": "Oinam \u00e8 una suddivisione dell'India, classificata come \"nagar panchayat\", di 6.275 abitanti, situata nel distretto di Bishnupur, nello stato federato del Manipur. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 40' 44 N e 93\u00b0 56' 12 E.\nSociet\u00e0.\nEvoluzione demografica.\nAl censimento del 2001 la popolazione di Oinam assommava a 6.275 persone, delle quali 3.084 maschi e 3.191 femmine. I bambini di et\u00e0 inferiore o uguale ai sei anni assommavano a 811, dei quali 443 maschi e 368 femmine. Infine, coloro che erano in grado di saper almeno leggere e scrivere erano 3.864, dei quali 2.235 maschi e 1.629 femmine."}
{"id": "2019219", "revid": "729019", "url": "https://it.wikipedia.org/wiki?curid=2019219", "title": "Globen (metropolitana di Stoccolma)", "text": "Globen \u00e8 una stazione della metropolitana di Stoccolma.\n\u00c8 situata nelle vicinanze della Globe Arena (chiamata comunemente \"Globen\", oggi ribattezzata \"Ericsson Globe\" per ragioni di sponsorizzazione), impianto polifunzionale di forma sferica. Posizionata all'interno della circoscrizione di Enskede-\u00c5rsta-Vant\u00f6r, la stazione si trova sul tracciato della linea verde T19 della rete metroviaria locale tra le fermate Gullmarsplan e Enskede g\u00e5rd.\nLa stazione della metropolitana apr\u00ec ufficialmente il 9 settembre 1951 con il nome di \"Slakthuset\", mentre dal 19 novembre 1958 venne rinominata in \"Isstadion\". L'attuale denominazione fu invece introdotta a partire dal 20 agosto 1989, anno in cui venne inaugurata la Globe Arena. La piattaforma si trova in superficie, parallela al viale \"Palmfeldtsv\u00e4gen\". La stazione, progettata dall'architetto Peter Celsing, dal 1989 ospita contributi artistici dell'artista Joanna Troikowicz.\nL'utilizzo medio quotidiano durante un normale giorno feriale \u00e8 pari a 5.300 persone circa.\nNei pressi \u00e8 anche presente una stazione riservata alla Tv\u00e4rbanan, linea metrotranviaria che collega Alvik con l'area di Sickla udde. Essa \u00e8 attiva dal 1999 ed ha un ingresso separato rispetto all'entrata della metropolitana."}
{"id": "2019220", "revid": "767487", "url": "https://it.wikipedia.org/wiki?curid=2019220", "title": "Dan Issel", "text": ""}
{"id": "2019221", "revid": "264444", "url": "https://it.wikipedia.org/wiki?curid=2019221", "title": "Talan", "text": ""}
{"id": "2019227", "revid": "114242866", "url": "https://it.wikipedia.org/wiki?curid=2019227", "title": "National Medal of Technology and Innovation", "text": "La National Medal of Technology and Innovation (in precedenza, National Medal of Technology) \u00e8 un'onorificenza assegnata dal Presidente degli Stati Uniti a inventori e innovatori statunitensi che hanno dato contributi fondamentali allo sviluppo di nuove e importanti tecnologie. Il premio pu\u00f2 essere assegnato a una persona, a un gruppo di persone, o a un'intera azienda od organizzazione, ed \u00e8 la massima onorificenza prevista dalle leggi statunitensi per premiare coloro che contribuiscono al progresso tecnologico.\nStoria.\nLa \"National Medal of Technology\" fu creata dal Congresso degli Stati Uniti nel 1980, nell'ambito dello \"Stevenson-Wydler Technology Innovation Act\". Si trattava di uno sforzo bipartisan per favorire l'innovazione e la competitivit\u00e0 degli Stati Uniti in campo tecnologico nel mondo. La medaglia fu assegnata per la prima volta nel 1985, per mano dell'allora Presidente Ronald Reagan, a quattordici destinatari, tra i quali Steve Jobs e Stephen Wozniak, fondatori della Apple, e a un'azienda, la AT&amp;T Bell Laboratories. Da allora, la medaglia \u00e8 stata assegnata ogni anno.\nIl 9 agosto 2007, il Presidente George W. Bush ha firmato l'America COMPETES Act. Il provvedimento modificava la sezione 16 dello \"Stevenson-Wydler Act\" del 1980, cambiando il nome del riconoscimento in \"National Medal of Technology and Innovation\".\nAssegnazione del premio.\nL'agenzia Technology Administration, facente capo al Dipartimento del Commercio, riceve ogni anno le nomination di nuovi candidati. Questi ultimi vengono proposti da loro pari che conoscano per esperienza diretta i risultati raggiunti dai candidati. Questi ultimi possono essere individui, gruppi di individui (fino a quattro persone per gruppo), organizzazioni o aziende. Gli individui, e tutti i membri dei gruppi, devono essere cittadini statunitensi, mentre le aziende e le organizzazioni devono essere di proprietari statunitensi.\nLe nomination sono segnalate al \"National Medal of Technology Evaluation Committee\", che, sulla base di queste, invia suggerimenti al Segretario al Commercio. Quest'ultimo propone i nomi dei possibili premiati al Presidente, che, terminate le selezioni, annuncia i nomi dei vincitori."}
{"id": "2019229", "revid": "51323", "url": "https://it.wikipedia.org/wiki?curid=2019229", "title": "Ralph H. Baer", "text": ""}
{"id": "2019230", "revid": "125171971", "url": "https://it.wikipedia.org/wiki?curid=2019230", "title": "Munificentissimus Deus", "text": "La Munificentissimus Deus (in italiano \"Il munificentissimo Dio\") \u00e8 la costituzione dogmatica con la quale papa Pio XII, il 1\u00ba novembre del 1950, defin\u00ec il dogma dell'Assunzione di Maria in corpo e anima in cielo.\nLa sua promulgazione fu preceduta dalla consultazione di tutti i vescovi cattolici: con l'enciclica \"Deiparae Virginis Mariae\" (1\u00ba maggio 1946) il pontefice interrog\u00f2 i fratelli nell'episcopato sull'opportunit\u00e0 della definizione del dogma. La risposta positiva fu pressoch\u00e9 universale.\nNel testo del documento vengono raccolti tutti i passi biblici (impliciti e allusivi) e le affermazioni di alcuni teologi e dottori della Chiesa (Giovanni Damasceno, Antonio di Padova, Alberto Magno) a sostegno di tale ipotesi, ma \u00e8 soprattutto la fede viva e costante del popolo di Dio a costituire la motivazione della proposizione dell'Assunzione della Vergine: fu la prima volta che il \"sensus fidelium\", l'istinto di fede dei credenti, venne preso in seria considerazione dal magistero della Chiesa e fu decisivo per la formulazione di un dogma.\nIl documento mette in evidenza la dimensione cristologica della verit\u00e0 dell'Assunzione (come stretta collaboratrice di Cristo nella sua missione salvifica, Maria viene assimilata al figlio nella situazione gloriosa), la dimensione mariologica (l'Assunzione \u00e8 vista come il coronamento dei privilegi concessi da Dio alla Vergine) e quella ecclesiologica (l'intera Chiesa pu\u00f2 contemplare nell'Assunta il suo futuro)."}
{"id": "2019233", "revid": "19440870", "url": "https://it.wikipedia.org/wiki?curid=2019233", "title": "Wang Daming", "text": ""}
{"id": "2019236", "revid": "1833487", "url": "https://it.wikipedia.org/wiki?curid=2019236", "title": "Lagostina", "text": "Lagostina \u00e8 una fabbrica italiana di pentole a pressione, posate e altri utensili da cucina fondata nel 1901 a Omegna, oggi nel Verbano-Cusio-Ossola ma all'epoca in provincia di Novara.\nStoria.\nL'attivit\u00e0 ebbe inizio quando Carlo Lagostina e il figlio Emilio rilevarono una fabbrica per produrre posate in ferro stagnato; dopo un periodo in cui la fabbrica produsse materiale bellico per rispondere alle esigenze della Grande Guerra, negli anni venti l'azienda conobbe una sfrenata crescita grazie ai consumi del primo dopoguerra, triplicando la propria capacit\u00e0 produttiva giornaliera rispetto al periodo pre-bellico.\nNel 2005, in seguito a una crisi di liquidit\u00e0, la quota di maggioranza della fabbrica \u00e8 stata ceduta al gruppo francese SEB (gi\u00e0 proprietario dei marchi Tefal, Rowenta, Moulinex e Krups) e solamente una piccola quota di minoranza \u00e8 rimasta alla famiglia Lagostina.\nUna pentola di acciaio inossidabile disegnata da Adriano e Massimo Lagostina \u00e8 esposta al MoMa (Museo d'arte moderna di New York).\nPubblicit\u00e0.\nL'azienda \u00e8 indissolubilmente legata alla figura de \"La Linea\", personaggio ideato da Osvaldo Cavandoli e protagonista di una serie di caroselli prodotti da Brunetto Del Vita e mandati in onda dalla Rai a partire dal 1969, raffiguranti un uomo che percorre una linea di cui \u00e8 parte integrante. Sempre alla fine degli anni sessanta l'immagine grafica della Lagostina fu curata da Ilio Negri."}
{"id": "2019239", "revid": "729019", "url": "https://it.wikipedia.org/wiki?curid=2019239", "title": "Klein Cura\u00e7ao", "text": "Klein Cura\u00e7ao (olandese per \"piccola Cura\u00e7ao\", in papiamento \"Klein K\u00f2rsou\") \u00e8 una isola disabitata situata a sud-est di Cura\u00e7ao. Le uniche cose sull'isola sono un vecchio faro, una casa sulla spiaggia, e diverse capanne. L'isola \u00e8 nota per le sue caverne subacquee e per i coralli. Klein Cura\u00e7ao non \u00e8 abitata permanentemente e la vegetazione include poche palme da cocco."}
{"id": "2019240", "revid": "729019", "url": "https://it.wikipedia.org/wiki?curid=2019240", "title": "Gullmarsplan (metropolitana di Stoccolma)", "text": "Gullmarsplan \u00e8 una stazione della metropolitana di Stoccolma.\n\u00c8 collocata presso il distretto di Johanneshov, sul percorso della linea verde fra le fermate di Skanstull e, a seconda della destinazione, Globen oppure Sk\u00e4rmarbrink, in quanto la linea si divide poi in due diverse tratte.\nLa stazione fu inaugurata in data 1\u00ba ottobre 1950: in ordine cronologico si tratta della quarta fermata della rete metroviaria cittadina. Prima della costruzione era gi\u00e0 presente una linea di tram, i quali sfruttavano il ponte Skanstullsbron per collegare S\u00f6dermalm a Johanneshov. Lo stesso ponte \u00e8 oggi utilizzato anche dalla metropolitana.\nA partire dal 20 agosto 1990 \u00e8 attivo anche un terminal di autobus operativo sulla tratta Haninge-Tyres\u00f6. Gullmarsplan \u00e8 connessa anche con la \"Tv\u00e4rbanan\", linea metrotranviaria che collega Alvik con l'area di Sickla udde.\nProgettata degli architetti del gruppo Peter Celsing, dal 1995 la stazione ospita diverse decorazioni artistiche fra cui \"Zenit\", struttura di acciaio verniciato ad opera di Leif Tjerned.\nDurante un normale giorno lavorativo \u00e8 utilizzata in media da circa 35.800 persone."}
{"id": "2019244", "revid": "767487", "url": "https://it.wikipedia.org/wiki?curid=2019244", "title": "Skanstullsbron", "text": "Skanstullsbron \u00e8 un ponte situato a Stoccolma, Svezia.\nCollocato nell'area meridionale della citt\u00e0, lo Skanstullsbron connette l'isola di S\u00f6dermalm con il distretto di Johanneshov, attraversando l\"'Hammarbykanal\".\nIl progetto per la costruzione fu approvato nell'anno 1939 e, nonostante la seconda guerra mondiale abbia provocato una riduzione di fondi, i lavori hanno avuto ugualmente inizio nel 1944.\nIl 3 settembre 1946 fu inaugurato il ponte utilizzato da tram e successivamente metropolitana (introdotta in questo tratto nel 1950). Poco pi\u00f9 di un anno dopo, il 28 settembre 1947, venne aperto ufficialmente anche il ponte parallelo per veicoli e pedoni.\nLo Skanstullsbron \u00e8 lungo 574 metri ed \u00e8 elevato a un'altezza di circa 32 metri. \u00c8 stato inoltre progettato dall'architetto David Dahl.\nNelle immediate vicinanze sono presenti i ponti \"Skansbron\" e \"Johanneshovsbron\"."}
{"id": "2019246", "revid": "1776051", "url": "https://it.wikipedia.org/wiki?curid=2019246", "title": "Cimitero di guerra di Ponte Olivo", "text": "Il cimitero di guerra di Ponte Olivo sorgeva accanto all'aeroporto militare in contrada Ponte Olivo, lungo la odierna SS 117 bis. Fu costruito nel 1943 a seguito della Battaglia di Gela (1943) durante lo Sbarco in Sicilia e distrutto nel 1947.\nStoria.\nLa costruzione.\nIl 10 luglio 1943 gli Alleati sbarcarono a Gela; ne segu\u00ec una cruenta battaglia con le forze dell'Asse, nella quale gli Americani perdettero 10.000 uomini. Fu necessario quindi costruire un Cimitero di guerra, nel quale furono sepolti 3.090 soldati americani, 500 soldati tedeschi e 3350 italiani; vi furono inoltre inumate 2 tenenti donne e 2 crocerossine.\nDopo la guerra.\nNel 1947 i militari americani seppelliti nel cimitero di Ponte Olivo furono esumati e trasportati via nave verso gli Stati Uniti; il resto delle salme fu traslato nel cimitero americano di Nettuno."}
{"id": "2019253", "revid": "37401", "url": "https://it.wikipedia.org/wiki?curid=2019253", "title": "Tecla da Lentini", "text": "Venerata come santa dalla Chiesa cattolica nonch\u00e9 dalla Chiesa ortodossa, la sua storia \u00e8 legata alle vicende dei tre fratelli Alfio, Filadelfo e Cirino, che a Lentini furono martirizzati il 10 maggio del 253. Santa Tecla \u00e8 compatrona della citt\u00e0 di Lentini.\nAgiografia.\nTecla era una ricca cristiana di Lentini, che dopo esser diventata paralitica e sapendo dell'arrivo a Lentini dei tre fratelli, che professavano la fede cristiana e che, secondo varie testimonianze, avevano gi\u00e0 operato diversi miracoli, fece di tutto per far s\u00ec che essi venissero a visitarla per darle conforto. I tre fratelli quindi vennero portati da Tecla, che li accolse commossa, chiedendo di pregare per lei.\nTecla guar\u00ec e quindi ebbe una grande gratitudine verso i tre giovani. Quando i tre santi furono incarcerati Tecla, insieme alla cugina Giustina, pagava le guardie romane e otteneva il permesso di visitare i tre fratelli e confortarli portando loro cibo e acqua. Con il martirio dei tre santi Tecla, sempre con il denaro, compr\u00f2 i loro corpi dando loro degna sepoltura ed inizi\u00f2 la fondazione della chiesa nella citt\u00e0 di Lentini. Ella infatti fece costruire i primi luoghi di culto sopra le tombe dei tre martiri e, finite le persecuzioni, si dedic\u00f2 alla nascita del vescovado, mettendo a capo della chiesa di Lentini il vescovo Neofito, anche questo lentinese. Successivamente Tecla mor\u00ec il 10 gennaio del 264 senza subire il martirio.\nCulto.\nCon il suo operato favor\u00ec la diffusione del cristianesimo in questa zona della Sicilia. Per questi motivi \u00e8 considerata una delle colonne della chiesa di Lentini e la sua immagine, venerata in questa citt\u00e0, rappresenta la santa come una giovane donna, che regge in una mano la croce e nell'altra la chiesa madre di Lentini.\nLa popolazione dedic\u00f2 a santa Tecla un tempio nel quartiere Santa Venera, che fu completamente distrutto dal terremoto del 1693. Attualmente \u00e8 venerata nel quartiere Santuzzi, quartiere a nord della citt\u00e0 di Carlentini, ma immediatamente confinante con Lentini.\nLe celebrazioni che ricordano questa santa si svolgono il 10 gennaio di ogni anno, tradizionalmente il suo \"dies natalis\". I festeggiamenti esterni per\u00f2, per vari motivi, si svolgono la terza domenica di ottobre di ogni anno."}
{"id": "2019254", "revid": "184755", "url": "https://it.wikipedia.org/wiki?curid=2019254", "title": "Scambio in controcorrente", "text": "Lo scambio in controcorrente \u00e8 il meccanismo utilizzato per il trasferimento di una propriet\u00e0 fisica (ad esempio calore, materia, o quantit\u00e0 di moto) tra due correnti materiali attraverso una membrana semipermeabile, una parete di materiale conduttivo o un'interfaccia di fasi.\nLo scambio in controcorrente si sfrutta spesso nel campo dell'ingegneria chimica, e viene preferito allo \"scambio in equicorrente\" perch\u00e9 presenta dei coefficienti di scambio maggiori.\nControcorrente ed equicorrente.\nPer capire meglio la differenza tra equicorrente e controcorrente possiamo fare uso della figura a lato, dove sono rappresentati due correnti fluide che viaggiano parallelamente una all'altra. Ogni sezione del tubo di flusso \u00e8 contraddistinta da una tinta di colore differente; in blu \u00e8 indicato il valore pi\u00f9 basso della propriet\u00e0 scambiata, in rosso \u00e8 indicato il valore pi\u00f9 alto, quindi il verso del trasferimento sar\u00e0 dal fluido che presenta valore pi\u00f9 alto della propriet\u00e0 al fluido che presenta valore pi\u00f9 basso, in accordo con il secondo principio della termodinamica.\nNel caso in cui i fluidi viaggino in direzioni opposte, il sistema in controcorrente riesce a mantenere un gradiente quasi costante tra i due fluidi per tutta la lunghezza del percorso; questa condizione \u00e8 tanto pi\u00f9 vera quanto pi\u00f9 la superficie di scambio \u00e8 estesa e quanto pi\u00f9 \u00e8 bassa la velocit\u00e0 dei fluidi. Inoltre perch\u00e9 questa condizione si verifichi i due fluidi devono essere in un certo senso \"simili\". Se ad esempio consideriamo il trasferimento di massa di una certa quantit\u00e0 di soluto per quantit\u00e0 unitaria di solvente, e non per quantit\u00e0 unitaria di soluzione (ad esempio utilizzando la molalit\u00e0 per le misurazioni di concentrazione), perch\u00e9 i due fluidi siano \"simili\" la velocit\u00e0 del solvente nelle due correnti deve essere identica. Nel caso del trasferimento di calore la condizione di \"similarit\u00e0\" tra le due correnti corrisponde all'eguaglianza del prodotto del calore specifico ponderale (mediato nel \"range di temperature\" considerato) e della portata massica.\nNel caso dell'equicorrente i due fluidi viaggiano lungo la stessa direzione e il gradiente \u00e8 variabile lungo il percorso delle due correnti. Rispetto al caso della controcorrente, il cui limite teorico (per una lunghezza del tubo infinita) del trasferimento della propriet\u00e0 considerata \u00e8 del 100%, nel caso dell'equicorrente si ha uno scambio massimo del 50%. Il trasferimento della propriet\u00e0 \u00e8 in questo caso limitato dal fatto che si \u00e8 raggiunta una condizione di equilibrio; dal punto in cui si \u00e8 raggiunto l'equilibrio in poi non si avr\u00e0 pi\u00f9 trasferimento (ovvero il gradiente \u00e8 nullo).\nLo scambio in controcorrente nei sistemi biologici.\nLo scambio in controcorrente \u00e8 utilizzato spesso dai sistemi biologici. Ad esempio i pesci utilizzano le loro branchie per trasferire l'ossigeno dell'acqua circostante nel loro sangue utilizzando un meccanismo in controcorrente.\nLo scambio di calore in controcorrente \u00e8 un meccanismo altamente efficiente per minimizzare la perdita di calore dalla superficie dell'epidermide, poich\u00e9 il calore viene riciclato anzich\u00e9 essere dissipato. In questa maniera l'azione di pompaggio del cuore per il mantenimento di una temperatura corporea costante viene ad essere alleggerita (sono necessarie pulsazioni cardiache meno frequenti).\nIl meccanismo di scambio di calore in controcorrente \u00e8 utilizzato dai delfini e dalle \"tartarughe liuto\" (\"Dermochelys coriacea\") per acclimatarsi nelle acque fredde.\nA questo meccanismo di scambio di calore in controcorrente pu\u00f2 essere associata la cosiddetta rete mirabile."}
{"id": "2019257", "revid": "290948", "url": "https://it.wikipedia.org/wiki?curid=2019257", "title": "Flusso in controcorrente", "text": ""}
{"id": "2019259", "revid": "122069800", "url": "https://it.wikipedia.org/wiki?curid=2019259", "title": "Controcorrente", "text": ""}
{"id": "2019260", "revid": "729019", "url": "https://it.wikipedia.org/wiki?curid=2019260", "title": "Rocca Sillana", "text": "La Rocca Sillana (\"Silana o di Sillano\") \u00e8 una possente fortificazione risalente all'XII secolo che si trova nel comune di Pomarance, in provincia di Pisa.\nLa storia.\nLa Rocca Sillana, visibile a grande distanza, domina maestosa sul vertice di un rilievo collinare a 530 metri sul livello del mare, in una posizione privilegiata da un punto di vista militare. La Rocca permette infatti di controllare strategicamente la val di Cecina e le valli collegate, un territorio molto vasto che comprende ampie porzioni delle province di Pisa, Siena e Grosseto.\nLa leggenda, anche in virt\u00f9 del nome, vorrebbe far risalire l'origine del fortilizio alla guerra civile fra Mario e Silla. Secondo questa ipotesi leggendaria il nome della rocca sillana deriverebbe infatti dal \"cognomen\" del generale romano Lucio Cornelio Silla. Secondo ipotesi pi\u00f9 accreditate la rocca sarebbe stata costruita invece intorno al XII secolo. Appartenuta ai vescovi, e successivamente al comune di Volterra che si sono a lungo contesi questi territori, sarebbe stata poi ampliata su progetto di Giuliano da Sangallo nel XV secolo quando Pomarance pass\u00f2 sotto la giurisdizione dei fiorentini che l'avevano sottratta ai pisani.\nNon si esclude tuttavia un precedente utilizzo in epoca romana del rilievo roccioso. Nella zona infatti sono ormai molti i ritrovamenti archeologici che confermerebbero che questo territorio sia stato abitato sin da epoche pi\u00f9 remote: il ritrovamento di monete romane dell'epoca di Silla, il ritrovamento di numerose tombe di epoca villanoviana ed etrusca (di cui una a tholos del V secolo a.C.), la scoperta di una tomba di et\u00e0 ellenistica risalente al IV secolo a.C., e il ritrovamento di un'epigrafe funeraria latina rinvenuta a poche centinaia di metri dalla Rocca Sillana.\nLa pieve di San Bartolomeo della Rocca Sillana.\nSecondo il Repetti al fortilizio sarebbe stata annessa una chiesa plebana, la pieve di S. Bartolommeo della Rocca Sillana, che all'epoca del sinodo volterrano del 1356 contava ben nove chiese suffraganee. Questa la situazione all'epoca in cui scriveva il Repetti:\n1. la chiesa di Acquaviva (soppressa, e passata alla pieve di Pomarance).\n2. la chiesa di Monte Castelli (diventata pieve).\n3. la chiesa di Ripapoggioli (distrutta).\n4. la chiesa di Mestrugnano (distrutta).\n5. la chiesa di Vinazzano (distrutta).\n6. la chiesa di Lucciano (distrutta).\n7. la chiesa di Mont'Albano (esistente).\n8. la chiesa di Anqua (diventata pieve)\n9. la chiesa di Valiano (anche chiamata San Lorenzo, passata come cappella alla pieve di Monte Castelli)."}
{"id": "2019261", "revid": "339392", "url": "https://it.wikipedia.org/wiki?curid=2019261", "title": "Buona la prima 2", "text": ""}
{"id": "2019262", "revid": "290948", "url": "https://it.wikipedia.org/wiki?curid=2019262", "title": "Metodo di McCabe e Thiele", "text": ""}
{"id": "2019275", "revid": "486946", "url": "https://it.wikipedia.org/wiki?curid=2019275", "title": "Monteponi Iglesias", "text": ""}
{"id": "2019337", "revid": "287204", "url": "https://it.wikipedia.org/wiki?curid=2019337", "title": "Il giorno del perdono", "text": "Il giorno del perdono (titolo originale \"Four Ways to Forgiveness\") \u00e8 una raccolta di quattro novelle di fantascienza scritte da Ursula K. Le Guin, pubblicata nel 1995.\nLe quattro storie hanno un'ambientazione comune, i pianeti di Werel e Yeowe, nel contesto dello scenario futuro del Ciclo dell'Ecumene. La loro storia \u00e8 accuratamente descritta nell'appendice \"Note su Werel e Yeowe\" (\"Notes on Werel and Yeowe\").\nIn ognuno di essi viene rappresentato il rapporto privato tra un uomo e una donna, che provengono da culture o addirittura da mondi diversi, che confluisce nel pi\u00f9 ampio contesto storico e sociale. I temi principali sono quelli dell'emancipazione femminile, del perdono e della riconciliazione.\nStoria editoriale.\nI racconti erano apparsi precedentemente su rivista, \"Tradimenti\" (\"Betrayals\") su \"Blue Motel\" nel 1994, \"Il giorno del perdono\" (\"Forgiveness Day\"), \"Un uomo del popolo\" (\"A Man of the People\") e \"Liberazione della donna\" (\"A Woman's Liberation\") su \"Isaac Asimov's Science Fiction Magazine\" fra 1994 e 1995.\nAmbientazione.\nWerel e Yeowe sono il terzo e quarto pianeta di un sistema di 16 pianeti, orbitanti attorno ad una stella bianco-gialla, RK-tamo-5544-34, distante circa 80 anni luce da Hain.\nSono gli unici due del sistema a rientrare nei parametri hainesi di atmosfera, gravit\u00e0 e clima.\nLa flora \u00e8 in gran parte indigena, mentre la fauna \u00e8 interamente di derivazione hainese. Lo spettro delle radiazioni solari ha richiesto un adattamento fisico dei colonizzatori: colorazione cianotica della pelle e occhi senza sclera visibile.\nSul quinto pianeta, Rakuli, esistono solo forme di vita invertebrata e non \u00e8 mai stato colonizzato.\nLa societ\u00e0 di Werel.\nCirca quattromila anni prima del presente (2102 Anno Ecumenico), su Werel una popolazione aggressiva e progredita, di pelle scura, conquista le terre di genti dalla pelle chiara, istituendo una societ\u00e0 capitalista e schiavista basata sul colore della pelle, che varia dal nero bluastro della classe dominante, i padroni o \"possidenti\", al grigiastro della classe subalterna, gli schiavi o \"propriet\u00e0\" (mai chiamati uomini e donne), \"polverosi\" o \"gessosi\" in senso dispregiativo.\nI \"gareot\" sono possidenti che possiedono un'unica propriet\u00e0 o nessuna e in genere si mettono al servizio di una famiglia, o gestiscono attivit\u00e0 e servizi nelle citt\u00e0.\nI \"veot\" sono i membri di una casta guerriera ereditaria di possidenti.\nLe donne possidenti sono una sottoclasse o casta inferiore, in quanto pur essendo socialmente superiori alle propriet\u00e0 sono a loro volta propriet\u00e0 legali dell'uomo e non possono possedere propriet\u00e0 personali. Il grado di restrizione imposto alle donne riflette la ricchezza e il potere della famiglia: le donne \"gareot\" hanno notevole libert\u00e0 di movimento e occupazione, mentre le donne di famiglie ricchie sono confinate nel \"beza\", la zona femminile delle grandi magioni padronali, ed escono raramente, sempre accompagnate da ampie scorte di uomini.\nGli schiavi sono in generale \"lul\", posseduti da una singola persona o famiglia, le eccezioni sono i \"makil\" (travestiti, attori, ballerini, musicisti, pagliacci), posseduti dalla Corporazione del Divertimento, i soldati-propriet\u00e0, posseduti dall'Esercito, i \"liberi col taglio\" o eunuchi, schiavi maschi castrati, che occupano una posizione sociale di privilegio e posti influenti negli apparati burocratici.\nI possidenti affittano le propriet\u00e0 superflue come manodopera per le industrie e le attivit\u00e0 commerciali. Nelle citt\u00e0 e gli \"affittati\" costituiscono il gruppo prevalente delle propriet\u00e0.\nVige una totale separazione tra le propriet\u00e0 maschi e femmine, i legami di coppia sono scoraggiati, non esiste alcuna forma di matrimonio, la procreazione \u00e8 selettiva per raggiungere il livello ottimale di prole.\nI possidenti a favore dell'abolizione del sistema schiavista sono riuniti nel gruppo chiamato Comunit\u00e0, mentre un analogo obiettivo \u00e8 perseguito fra gli schiavi dal movimento clandestino chiamato Hame.\nLa nazione pi\u00f9 grande, ricca e potente di Werel \u00e8 il Voe Deo, tutte le altre sono colonie, stati clienti o comunque dipendenti dal punto di vista economico. Fra di essi, il Bambur, il Gatay e i Quaranta Stati.\nNel 1724 AE su Werel giunge il Primo Nunzio dell'Ecumene, che viene accolto con sospetto. Non solo viene rifiutata l'alleanza, ma il Voe Deo proibisce agli alieni l'accesso nel sistema solare e, spinto dalla paranoia di un ritorno in armi degli alieni, entra in una fase di sviluppo tecnologico accelerato e di intensificazione del progresso industriale, che permette la colonizzazione del vicino Yeowe in soli tredici anni.\nNei successivi tre secoli i rapporti con l'Ecumene sono sporadici.\nReligione.\nLa religione di Stato del Voe Deo, imposta anche agli stati clienti, \u00e8 il culto di Tual la Misericordiosa, Signora del Soccorso, divinit\u00e0 materna della pace e del perdono. \u00c8 considerata l'incarnazione pi\u00f9 importante di Ama l'Increato o Spirito Creatore.\nIl Tualismo \u00e8 la religione dei possidenti, mentre fra le propriet\u00e0 e l'esercito \u00e8 generalmente diffuso il culto di Kamye, definito lo Spadaccino, il Mandriano (divinit\u00e0 agreste) o anche lo Schiavo (in quanto a lungo servo del Signore del Crepuscolo).\nTual \u00e8 inclusa nel credo kamyita come Kamye, a sua volta incarnazione di Ama l'Increato.\nI sacerdoti tualiti tollerano la pratica kamyita, che non possiede un clero ufficiale, perch\u00e9 entrambi i culti condividono analoghe pratiche, ispirate alla rinuncia delle cose terrene per vincere la realt\u00e0 apparente, come la \"discesa nel silenzio\". In vecchiaia, una volta terminati i compiti di genitore e cittadino, il credente deve dedicarsi alla fortificazione della propria anima, mentre il corpo si indebolisce, lasciando la propria vita e i propri beni, per ritirarsi in solitudine, silenzio e povert\u00e0 in posti solitari.\nIl testo sacro dei kamyiti \u00e8 l\"'Arkamye\" o \"Vita di Kamye\", un'epopea guerriera che si \u00e8 tramandata da tremila anni in forma orale, in quanto lettura e scrittura sono state quanto pi\u00f9 scoraggiate fra le propriet\u00e0. In esso si propugnano virt\u00f9 da schiavo/guerriero: obbedienza, coraggio, pazienza, altruismo, indipendenza spirituale dalle cose del mondo.\nLa colonizzazione di Yeowe.\nL'immensa colonia schiavista di Yeowe \u00e8 di propriet\u00e0 di Quattro Corporazioni, che hanno il pieno e attivo sostegno del governo del Voe Deo, il maggior investitore di capitale e beneficiario dei profitti: la Corporazione delle Miniere di Yeowe, la Corporazione Forestale del Secondo Pianeta, la Corporazione Spedizioniera Yeowiana e soprattutto la Corporazione delle Piantagioni di Yeowe, che sfrutta il clima caldo e costante e l'assenza di parassiti nocivi per una coltura sistematica di cereali e frutta.\nNel giro di tre secoli, l'introduzione scriteriata di piante e animali wereliani, lo sfruttamento intensivo della terra, attraverso miniere e monoculture, l'inquinamento industriale e la lunga guerra, distruggono l'habitat originario del pianeta.\nPer l'intero primo secolo di colonizzazione, vengono importati da Werel solo schiavi maschi, posseduti collettivamente dalle Corporazioni, sfruttati cos\u00ec duramente da avere un'aspettativa di vita lavorativa di pochi anni. Dal secondo secolo cominciano ad essere importate anche schiave donne, come \"bestiame da riproduzione\", costrette ad inserirsi nel sistema esistente come esseri inferiori agli uomini, propriet\u00e0 non solo delle Corporazioni, ma anche delle trib\u00f9 di schiavi uomini.\nA partire dal secondo secolo comincia anche un flusso di manodopera dalle piantagioni alle citt\u00e0, dove i servizi sono gestiti da \"liberti\", schiavi che, pur non esistendo l'emancipazione, hanno ottenuto uno status semi-indipendente, pagando una tassa di riscatto alle Corporazioni di appartenenza per svolgere lavori indipendenti.\nNel terzo secolo si consolida la classe professionale dei liberti a cui viene concessa anche un'educazione, in quanto si rende necessaria una manodopera istruita, perch\u00e9 l'abuso delle risorse del pianeta non garantisce pi\u00f9 sufficienti profitti dall'attivit\u00e0 mineraria ed agraria e dall'esportazione delle materie prime, e si rende necessario sviluppare un'industria avanzata. Le donne cominciano ad organizzarsi in circoli per istruire donne e bambini e chiedere una rappresentanza nei consigli tribali.\nAlla fine del terzo secolo, su Yeowe vivono 450 milioni di abitanti, con una proporzione schiavi/possidenti di 100/1 e met\u00e0 degli schiavi sono liberti.\nLa Guerra di Liberazione.\nNelle fabbriche gestite dalla Corporazione del Secondo Pianeta nascono i primi disordini e tumulti fra i lavoratori che non sopportano di essere divenuti parte del processo incomprensibile della catena di montaggio. Ma la Liberazione nasce nelle piantagioni, ad opera delle organizzazioni delle donne di trib\u00f9 che chiedono leggi contro la schiavit\u00f9 sessuale e pratiche barbare come lo stupro rituale.\nLa prima rivolta scoppia nel 2041 AE, nella piantagione di Nadami, nella provincia di Eyu, in seguito all'ennesimo raid per ricondurre in piantagione con la forza le schiave andate in citt\u00e0. Gli schiavi riescono ad accedere alle armi e massacrano i possidenti. Tre trib\u00f9 riunite riescono a sconfiggere gli uomini delle Corporazioni in battaglia e dichiarano l'indipendenza dello Stato di Eyu. Bombardamenti aerei e truppe di fanteria soffocano l'insurrezione in soli dieci giorni e viene compiuta una terribile ritorsione nella citt\u00e0 di Soyeso, dove tutti i sopravvissuti, compresi vecchi e bambini, vengono raggruppati e schiacciati dai cingolati.\nQuesta veloce vittoria delle Corporazioni non serve per\u00f2 a impedire che rivolte e insurrezioni comincino a scoppiare in tutto il pianeta. All'inizio le Corporazioni si limitano ad importare mercenari dalle nazioni povere Werel, ma quando questo non si rivela sufficiente per sopraffare i ribelli, agevolati da un conflitto condotto a livello di guerriglia, chiedono al governo del Voe Deo l'invio dell'esercito regolare per salvaguardare l'interesse nazionale.\nDopo oltre due decenni, la rivolta partita da Nadami \u00e8 ancora viva e il Voe Deo decide di soffocarla definitivamente con l'invio di ben 45.000 uomini ma, sette anni dopo, con il terribile bilancio finale di 300.000 morti, quasi tutti \"veot\" e possidenti volontari, Werel lascia definitivamente Yeowe ai ribelli.\nL'Ecumene invia sul pianeta liberato un Nunzio stabile, che collabora nei negoziati per porre fine al controllo economico delle Corporazioni e del governo voedeano. Ma, una volta scacciati i nemici wereliani, il movimento di liberazione si frantuma in fazioni e scoppiano guerre tribali su tutto il pianeta. La fazione pi\u00f9 importante, rappresentata dal Partito Mondiale guidato dal Capo Abberkam, \u00e8 radicalmente xenofoba, vorrebbe cacciare da Yeowe non solo i wereliani ma anche gli alieni dell'Ecumene. Dopo l'imprevista rovinosa caduta di Abberkam e il disfacimento del Partito, l'Ecumene sostiene il governo provvisorio del Partito della Libert\u00e0 fino allo svolgimento delle prime libere elezioni, nell'Anno III della Liberazione, in occasione delle quali viene approvata la prima Costituzione.\nL'ingresso nell'Ecumene.\nYeowe entra nell'Ecumene nell'Anno XI della Liberazione (2083 Anno Ecumenico), mentre Werel vi entra tre anni dopo, a distanza di 359 anni dal primo contatto.\nSu Yeowe le organizzazioni femminili, anche con l'aiuto del Vice-Nunzio dell'Ecumene Yehedarhed Havzhiva, lottano fieramente contro la gerarchia di potere maschile, perch\u00e9 la Costituzione, che si riferisce solo a cittadini maschi, venga emendata per comprendere nella definizione di cittadino anche le donne.\nNell'Anno XVIII della Liberazione, in seguito a referendum popolare, vengono infine approvati gli Emendamenti alla Costituzione.\nTrama.\nTradimenti (\"Betrayals\").\nYoss \u00e8 stata un'insegnante fisica e una dirigente scolastica. Una volta raggiunti i sessant'anni, rimasta solo perch\u00e9 sua figlia e i suoi nipoti hanno lasciato Yeowe per raggiungere Hain, lontano ottant'anni di viaggio spaziale, come prescritto dalla religione abbandona la vita cittadina condotta finora per ritirarsi in solitudine e silenzio in una delle tante case abbandonate in una zona di campagna un tempo fertile, ma coltivata cos\u00ec intensamente da essere ormai ridotta ad acquitrino quasi inutilizzabile.\nDopo due anni, trascorsi con la sola compagnia dei suoi animali domestici, il volpino Tikuli e il gatto Gubu, si rende conto di non essere ancora riuscita a lasciare la presa sul mondo. Lo dimostra il fatto che abbia concesso la propria capanna come rifugio d'amore per due giovani innamorati, separati da un'insanabile faida tribale fra le loro famiglie. Quando questa modesta distrazione viene meno, per la probabile gravidanza della ragazza, Yoss sviluppa un certo interesse per un altro eremita che vive appartato poco distante, il Capo Abberkam (il suo nome significa letteralmente \"Lingua del Signore\"), giunto l\u00ec un anno prima, in disgrazia, disonorato, divorato dalla vergogna: eroe della Liberazione, capo del Partito Mondiale, propugnatore del principio della Libert\u00e0 Razziale (Yeowe solo per i yeowiani, via non solo i wereliani, ma anche gli alieni dell'Ecumene), probabile vincitore delle prime Elezioni libere su Yeowe, ha visto la propria vita andare in pezzi subito prima che queste si tenessero, con il suicidio del figlio, le accuse di immoralit\u00e0 da parte della moglie, le prove delle sue appropriazioni indebite attraverso il Partito e la rivelazione di un piano segreto per far assassinare il Nunzio dell'Ecumene e far ricadere la colpa su un avversario, ex collaboratore.\nA suo tempo Yoss, delusa dal nuovo regime di libert\u00e0 rivelatosi pesantemente misogino e discriminatorio, \u00e8 stata contenta per la sua rovinosa caduta, come per quella di qualsiasi altro uomo di potere. Ma ora, vedendolo visibilmente in difficolt\u00e0, solo e malato, va in suo soccorso e lo aiuta a guarire dalla pericolosa malattia respiratoria chiamata \"berlot\", nel suo caso aggravata dalla silicosi (causata dal lavoro in miniera, quand'era schiavo, prima della Guerra di Liberazione). Durante la convalescenza, Abberkam si confessa con lei, ammette di aver tradito la propria causa, di aver mentito e rubato, perch\u00e9 non poteva ammettere di aver perso la propria fede, e di aver temuto gli alieni perch\u00e9 la loro stessa esistenza sembrava sminuire il suo Dio.\nYoss si rende conto di quanto siano simili, entrambi vecchi, sconfitti dalla vita e rimasti soli, senza i propri figli, e comincia a provare una crescente attrazione per l'uomo, esplicitamente ricambiata.\nQuando Yoss commette l'errore di bruciare legna invece di torba per scaldarsi e in sua assenza la casa si incendia, Abberkam temendo che lei sia all'interno irrompe nell'edificio in fiamme per cercarla, ustionandosi le mani e ferendosi alla testa. Yoss si prende nuovamente cura di lui e, rimasta senza casa, si trasferisce da lui, per cominciare una vita insieme.\nIl giorno del perdono (\"Forgiveness Day\").\nSolly Agat Terwa ha vissuto oltre mille anni in giro per lo spazio, ma in effetti \u00e8 una giovane, inesperta diplomatica poco pi\u00f9 che ventenne quando viene inviata dall'Ecumene nel regno del Gatay, stato cliente del Voe Deo, sul pianeta Werel.\nIl suo sincero desiderio di conoscere i wereliani \u00e8 frustrato dal suo sesso femminile: su Werel le donne rispettabili sono confinate in casa, invisibili, mentre lei, per la sua posizione pubblica, agli occhi dei wereliani si comporta come una schiava. L'unico modo per trattare da pari con i funzionari locali \u00e8 negare il proprio genere sessuale, vestirsi e comportarsi da uomo.\nVive con forte disagio la costante presenza di una guardia del corpo, il \"veot\" Teyeo, gentile ma freddo, rigido, silenzioso, che ai suoi occhi rappresenta i lati peggiori dei wereliani. Lui non pu\u00f2 nascondere la sua profonda disapprovazione quando Solly, desiderosa di contatti umani, comincia a frequentare Batikam, un affascinante \"makil\" che probabilmente appartiene all'Hame, il movimento clandestino di liberazione delle propriet\u00e0.\nTeyeo, cresciuto nelle campagne di Werel, ha avuto un'educazione austera, conservatrice, fondata sui valori della classe \"veot\" a cui appartiene per nascita: competenza, coraggio, rispetto di s\u00e9. Per carattere e formazione \u00e8 particolarmente adatto alla vita militare: competente, obbediente, efficiente. ventiquattrenne, \u00e8 inviato su Yeowe, pianeta dove \u00e8 in corso una terribile guerra contro gli schiavi ribelli. Prima di partire, sposa l'amata Emdu e trascorre insieme a lei diciassette preziosi giorni. \u00c8 convinto di tornare a casa dopo un normale periodo di ferma, ma l'andamento della guerra, durante la quale il Voe Deo deve limitare l'uso delle armi pi\u00f9 distruttive per non precludersi il futuro ingresso nell'Ecumene, dove vige una severa Convenzione sulle Armi, lo costringe a rimanere per ben sette anni, fino alla ritirata dell'esercito wereliano.\nSolo una volta tornato su Werel scopre che Emdu \u00e8 morta molto tempo prima di malattia e che in patria \u00e8 come se quella guerra perduta non ci sia mai stata: la classe \"veot\" \u00e8 ormai un simbolo del passato, un ostacolo all'ammissione del Voe Deo nell'Ecumene. A soli 32 anni viene posto in congedo di durata illimitata e si ritrova ad essere inutile, fuori posto e superato in quella nuova era di pace. Deciso ad ampliare la sua educazione, incompleta e anacronistica, Teyeo segue un corso sulla storia dell'Ecumene il cui insegnante, \"Vecchia Musica\", gli offre di prestare servizio all'ambasciata ecumenica: dopo un anno di frustrante inattivit\u00e0 nella capitale, \u00e8 pronto ad accettare qualunque impiego. Ed \u00e8 cos\u00ec che, dopo sette anni presso l'ambasciata, durante i quali ho sopportato con stoicismo il comportamento per lui troppo espansivo degli alieni, si ritrova a fare da guardia del corpo alla giovane Solly, che ai suoi occhi appare una bambina viziata, aggressiva, dalla sessualit\u00e0 esibita e spudorata, da cui \u00e8 insieme attratto e disgustato, arrivando perfino a odiarla per l'ambivalenza di sentimenti che suscita in lui.\nQuando Solly viene inviata nel Gatay, il regno deve affrontare ben due forti movimenti separatisti, uno di impostazione religiosa, quello dei Vecchi Credenti (gli \"uomini-coltello\") della religione originaria, sostituita d'autorit\u00e0 dal tualismo del Voe Deo, uno di impostazione nazionalista, quello dei Patrioti.\nDurante il Giorno del Perdono, festa tualita che si \u00e8 sovrapposta alla festa pi\u00f9 importante della vecchia religione, un'autentica offesa per i Vecchi Credenti, alle cui celebrazioni Solly \u00e8 vivamente invitata a presenziare, accade proprio ci\u00f2 che Teyeo temeva e che lei aveva considerato pura paranoia militaristica: vengono sequestrati dai Patrioti, che vogliono ottenere dal governo del Gatay la rottura di ogni rapporto con il Voe Deo.\nDurante la comune prigionia, i due mantengono una rigida separazione, senza alcun contatto reciproco. Ma pi\u00f9 il tempo passa, pi\u00f9 i due sviluppano una stima e una fiducia reciproca che culmina infine nella comunione dei corpi del sesso.\nSolo dopo venti giorni, impauriti, affamati, ridotti allo sfinimento, ma uniti da un'assoluta intimit\u00e0, scoprono dai rapitori la realt\u00e0 di quanto successo nel Giorno del Perdono e nei giorni seguenti: i Patrioti hanno di fatto salvato Solly da un attentato dei Vecchi Credenti, le autorit\u00e0 del Gatay credendola morta nell'esplosione hanno colto il pretesto per eliminare tutti gli oppositori, e soprattutto il Voe Deo, che finora ha segretamente favorito le fazioni antigovernative, ha trovato la scusa per mandare le proprie truppe per pacificare il regno e forse annetterlo.\nAttraverso il \"makil\" Batikam riescono a riferire all'ambasciata dell'Ecumene che sono ancora vivi e vengono liberati. Teyeo, tornato a casa, vi rimane fino alla morte dei genitori, poi libera tutte le sue propriet\u00e0 con un atto di emancipazione irrevocabile, si riunisce con Solly e l'accompagna su Yeowe, dove \u00e8 inviata come prima ambasciatrice dell'Ecumene. In seguito, lei viene inviata sulla Terra e quindi su Hain, ma al suo fianco c'\u00e8 sempre l'orgoglioso, riservato marito \"veot\" di Werel.\nUn uomo del popolo (\"A Man of the People\").\nPianeta di Hain. Nel \"pueblo\" di Stse, Havzhiva, della famiglia Yehedarhed e del Clan dell'Altro Cielo, cresce seguendo le usanze e rispettando le tradizioni di questa societ\u00e0 strutturata in clan e fondata su complicate credenze e ritualit\u00e0, senza pensare all'universo che si estende al di fuori del suo piccolo mondo, ignorando il significato delle grandi vestigia di epoche lontane in cui Hain \u00e8 stato il punto di partenza dell'espansione umana su scala galattica.\nA 15 anni partecipa al rito sacro collettivo del \"passaggio di stato\" perdendo la propria verginit\u00e0 sessuale con Iyan Iyan, coetanea del clan del Cavo Sepolto, di cui diventa il compagno. Lo attende una vita come tessitore, o nel ruolo cerimoniale di Erede del Sole, come gi\u00e0 sua madre, poi per\u00f2 la visita di Mezha, donna che in passato \u00e8 stata la compagna di suo padre Granito (non padre biologico, ma zio materno, come funziona da sempre a Stse) e in seguito ha abbandonato il clan per andare in citt\u00e0 e diventare una \"storica\", gli apre nuove prospettive, sente che il mondo limitato di Stse non gli basta pi\u00f9.\nA 19 anni, dopo aver concesso a Iyan Iyan il figlio desiderato, lascia il \"pueblo\" e raggiunge la citt\u00e0 di Kathhad, dove comincia una nuova educazione, che lo costringe a fare i conti in modo traumatico con quello che ha saputo finora e che \u00e8 stato alla base della sua identit\u00e0.\nL'apprendimento di tali e tante nuove conoscenze lo riempie inizialmente di rabbia, perch\u00e9 pensa che gli storici mantengano nell'ignoranza i villaggi, o che i villaggi mantengano nell'ignoranza i propri abitanti. Ma gli viene spiegato che la cultura del \"pueblo\", che ora non riesce a evitare di vedere come credenze infantili e irrazionali, in realt\u00e0 \u00e8 vera e necessaria per la vita di quel luogo: quello che deve capire \u00e8 che non esiste un solo tipo di conoscenza, il sapere locale non significa sapere parziale; esistono vari modi di conoscere, ognuno ha i propri pregi e difetti.\nIl sapere universale dell'Ecumene non \u00e8 nascosto, ma disponibile a tutti, semplicemente non ne viene imposto l'insegnamento nei villaggi, i cui abitanti, accettando il mistero e l'arbitrariet\u00e0 dell'esistenza, offrono al mondo un proprio contributo intellettuale e spirituale, valido e importante quanto quello che pu\u00f2 offrire lo storico, con il suo diverso sapere.\nDai 23 anni comincia a frequentare la Scuola Ecumenica sul vicino pianeta Ve. Si innamora di Tiu, che rappresenta esattamente quello che lui desidera essere: gli appare libera di spirito, equilibrata, la quintessenza della misura e della grazia. Lei \u00e8 lusingata ma anche spaventata dalla sua appassionata devozione, si sente inadeguata. Il loro rapporto, imprevedibile ed intenso, \u00e8 interrotto dalla partenza di Tiu per una missione sulla Terra, lontana 140 anni luce. \nHavzhiva si sente abbandonato e tenta di lasciarsi morire, ma viene salvato da guaritori e studenti che vengono dai villaggi e capiscono il suo stato di prostrazione.\nUna volta ristabilito, riprende gli studi per altri due anni. L'uomo che \u00e8 diventato non pu\u00f2 pi\u00f9 tornare a Stse, ma non vuole nemmeno vivere tra gli storici su Ve, quindi accetta di buon grado di essere inviato su Werel. Al momento della sua partenza, Werel ha un'immensa colonia schiavista, il pianeta Yeowe, al momento del suo arrivo, dopo ottant'anni di viaggio a velocit\u00e0 della luce, scopre che Yeowe, dopo una lunga e cruenta Guerra di Liberazione, \u00e8 diventato indipendente e anche su Werel la schiavit\u00f9 comincia ad essere messa in discussione. Secondo l'esperto inviato ecumenico Esdardon Aya (\"Vecchia Musica\"), Werel si sta distruggendo, mentre Yeowe sta cercando di costruirsi ed \u00e8 su quel pianeta, sfregiato da secoli di sfruttamento, che ne hanno reso sterile la terra, e dilaniato dalle lotte interne seguite alla Liberazione, che Havzhiva viene mandato, come Vice-Nunzio.\nIl suo arrivo nella Citt\u00e0 di Yotebber \u00e8 segnato da un evento negativo, ma decisivo. Uscito da solo, senza scorta, ad esplorare la citt\u00e0, subisce una violenta aggressione. In ospedale, a prendersi cura di lui \u00e8 l'infermiera Yeron, che gli apre gli occhi sulla situazione delle donne di Yeowe: bench\u00e9 il movimento di liberazione sia partito proprio da loro, come ribellione al potere maschile, per poi diventare una rivolta di tutti gli schiavi contro i padroni, le donne non hanno ottenuto alcuna libert\u00e0, sono rimaste propriet\u00e0 di nuovi possidenti. Yeron, medico e per quindici anni direttrice dell'ospedale, ora costretta a fare l'infermiera, \u00e8 una delle autorevoli guide di un'organizzazione che crede sia necessario portare a termine il lavoro iniziato, con una nuova liberazione, e che l'unico modo non sia attraverso i fucili, ma attraverso l'educazione: va cambiata la mentalit\u00e0 padrone-schiavo di cui sono ancora tutti prigionieri.\nHavzhiva si dichiara disposto ad ascoltare e aiutare, ma prima vuole imparare. Per questo gli viene consigliato di visitare le campagne, dove gran parte della secolare cultura schiavista delle piantagioni \u00e8 rimasta intatta, come dimostra lo stupro rituale delle bambine a cui assiste.\nConsiderato dai Capi di Yeowe solo un utile simbolo, innocuo, irrilevante, uno studioso e non un uomo d'azione, Havzhiva riesce nel corso del tempo ad influenzare in modo sottile e non conflittuale il cambiamento, attraverso il proprio ruolo di Consigliere ecumenico.\nOrmai cinquantacinquenne, tornato a Yotebber, rincontra Yeron, che lo accoglie con l'appellativo di eroe e ne riconosce l'importante cruciale per il movimento delle donne. Havzhiva riflette con lei sul fatto che non sia stato animato dal loro giusto spirito di ribellione, ma da uno spirito di accettazione: ha capito che non bisogna cambiare il mondo, ma cambiare la propria anima, per trovare un posto nel mondo. E lui l'ha trovato su Yeowe.\nLiberazione della donna (\"A Woman's Liberation\").\nShomeke.\nShomeke Radosse Rakam nasce schiava nelle campagne del Voe Deo, su Werel, propriet\u00e0 dell'importante famiglia Shomeke.\nBambina irrequieta cresciuta nel Complesso degli schiavi, non viene destinata al lavoro nei campi, ma a sette anni comincia il tirocinio nella Casa madronale, come schiava di compagnia della signora Tazeu, che la chiama come un suo animale domestico, Toti, e la ospita nel proprio letto. A 10-11 anni comincia ad essere istruita e usata come oggetto sessuale, come altre giovani schiave. \u00c8 perfettamente sottomessa, obbediente, prova la massima devozione verso la padrona e non nutre alcun desiderio di ribellione.\nA 13-14 anni Tazeu la cede al figlio Erod (sente sapere che la schiava, dalla pelle scura, \u00e8 figlia del marito, quindi i due sono fratellastri), che per\u00f2 sceglie di non servirsi di lei, perch\u00e9 considera ogni rapporto sessuale tra padrone e schiavo uno stupro, e le chiede di mentire sul loro rapporto: durante gli studi nella capitale \u00e8 diventato membro della Comunit\u00e0, per questo il padre l'ha rispedito a casa. Il giovane possidente condivide le proprie idee progressiste con i suoi schiavi, Rakam, Geu e Ahas, ma Rakam, giovane, ingenua e piena di gioia di vivere, non capisce come si possa voler tentare di capovolgere un sistema voluto dalla Natura e non riesce neanche a concepire cosa sia la rivoluzione in corso su Yeowe.\nHa 16 anni quando Yeowe raggiunge la Liberazione e soprattutto quando il padrone Shomeke \u00e8 colpito da una terribile malattia e la signora Tazeu lo uccide, per mettere fine all'atroce agonia, e poi mette fine anche alla propria vita.\nErod, non ancora ventenne, emancipa tutti i propri quattrocento schiavi, dando loro il documento libert\u00e0 e un po' di soldi per cominciare nuova vita, poi parte per la capitale. \u00c8 un gesto idealistico, ingenuo, dall'effetto catastrofico.\nZeskra.\nLa Casa di Shomeke viene saccheggiata, i signori delle piantagioni vicine fanno razzia degli schiavi emancipati che sono liberi per la legge, che per\u00f2 non ha effettivamente valore nelle tenute, perch\u00e9 il governo non vuole intromettersi negli affari dei possidenti.\nRakam viene portata nella grande tenuta Zeskra, insieme a molte altre schiave, dove per due anni \u00e8 costretta ad essere una donna di piacere. L\u00ec viene infine trovata e fatta fuggire da Ahas, membro dell'Hame, impegnato a rintracciare la gente di Shomeke.\nLa citt\u00e0.\nDalle campagne viene sbalzata in una metropoli da due milioni di abitanti, dove viene ospitata in un complesso sovvenzionato dalla Comunit\u00e0, che ospita molti ex schiavi. Si dedica all'apprendistato al lavoro, in una bottega di costruzione e decorazione scatole, ma soprattutto allo studio: cresciuta in un mondo senza storia, se ne appassiona e diventa il suo interesse principale. \nPresto \u00e8 sufficientemente istruita non solo da insegnare a leggere e scrivere a ex-schiavi e liberti nella scuola dell'Hame, ma addirittura a tenere conferenze di storia per studenti avanzati, incentrate soprattutto sul tema dell'allevamento dei figli nelle varie culture.\nRaggiunge la consapevolezza che la libert\u00e0 non si riceve, ma si conquista. Soprattutto si rende conto che in questa lotta per la libert\u00e0 le donne sono discriminate, come se avessero diritto solo ad una libert\u00e0 parziale, diversa rispetto a quella piena degli uomini. Le sue idee, espresse con grande talento oratorio, la portano a scontrarsi con il Partito Radicale, nel quale milita Erod, e con i membri della Comunit\u00e0, ai quali rinfaccia di sostenere l'emancipazione ma di tenere di fatto rinchiuse e prigioniere le proprie donne.\nQuando il Voe Deo, in reazione all'influenza crescente del Partito Radicale, decide di cambiare la condizione giuridica degli schiavi emancipati (non pi\u00f9 \"gareot\", ma legati ad un padrone-garante, una manovra per indebolire i membri della Comunit\u00e0), un uomo dell'ambasciata dell'Ecumene, Esdardon Aya (\"Vecchia Musica\"), che Rakam ha conosciuto ad una delle proprie conferenze, l'avverte che rischia l'arresto e le trova un posto come \"merce di contrabbando\" su un'astronave in partenza dal regno del Bambur per Yeowe.\nYeowe.\nGiunta su Yeowe, le sue qualifiche non vengono tenute in alcun conto e viene portata nel villaggio-cooperativa di Hagayot, nella regione di Yotebber, dove \u00e8 costretta a lavorare nelle piantagioni di riso di palude e soprattutto dove scopre che vige una gerarchia pesantemente maschilista, che pone le donne in posizione subordinata.\nIl primo anno \u00e8 molto duro perch\u00e9, bench\u00e9 il lavoro sia sopportabile, la mancanza di una prospettiva di cambiamento fa crollare il suo morale. Ma nel corso del secondo anno decide di reagire, non cedere allo spirito rinunciatario che ha colpito altre ex-schiave provenienti da Werel, mettere a frutto il proprio talento: malgrado la diffidenza e disapprovazione dei capi maschi, comincia ad insegnare a leggere a donne e bambini.\nAssiste al primo importante cambiamento quando le donne del villaggio riescono ad ottenere che la loro parte degli introiti della cooperazione sia pagato in denaro e non in buoni con cui \u00e8 possibile solo effettuare scambi e acquisti di prodotti locali, uno dei tanti modi per gli uomini di tenerle sotto controllo. Poi per\u00f2, spinta da Tualtak, conosciuta nel viaggio da Werel, affermata professionista di citt\u00e0 duramente provata dalla vita di campagna, decide di raggiungere la principale citt\u00e0 della regione.\nIn ospedale, dove ha dovuto portare Tualtak, conosce la dottoressa Yeron, che l'aiuta ad essere assunta come insegnante, in un sistema educativo interamente da ricostruire, dopo trent'anni di guerra (un'intera generazione \u00e8 cresciuta analfabeta), e la introduce nelle organizzazioni di donne impegnate a distruggere la \"mentalit\u00e0 da schiavi\" alla base della rigida gerarchia misogina.\nAd uno dei loro incontri conosce il Vice-Nunzio dell'Ecumene, Havzhiva, che le consegna da parte di Vecchia Musica non solo i suoi libri, abbandonati su Werel a causa della precipitosa partenza, ma un'intera, preziosa biblioteca. \u00c8 sempre lui a spingerla ad insegnare all'universit\u00e0 e a dirigerne la casa editrice. Fra i due nasce un'attrazione reciproca e l'ormai trentenne Rakam, che finora si \u00e8 negata qualsiasi relazione sentimentale per la risoluta decisione di non essere pi\u00f9 trattata come un oggetto, pu\u00f2 lasciarsi andare, piangere tutti i propri dolori e vergogne, essere finalmente libera di tornare a vivere di nuovo e \"fare l'amore\" per la prima volta.\nInsieme ad Havzhiva, ognuno nel proprio ruolo (lui come consigliere dell'Ecumene perch\u00e9, pur desiderando essere yeowiano, sa che \u00e8 proprio il suo essere \"alieno\" a renderlo utile; lei come insegnante e scrittrice), nei decenni seguenti continuano a portare avanti la causa dell'emancipazione femminile."}
{"id": "2019344", "revid": "1543377", "url": "https://it.wikipedia.org/wiki?curid=2019344", "title": "Robert Lee Moore", "text": " \n\u00c8 conosciuto principalmente per il suo lavoro in topologia generale e per il suo metodo per l'insegnamento universitario della matematica, noto come metodo Moore.\nVita.\nBench\u00e9 cresciuto nel New England, il padre di Moore combatt\u00e9 nella Guerra Civile Americana dalla parte degli Stati Confederati d'America. Dopo la guerra, gest\u00ec un negozio di ferramenta a Dallas ed ebbe sei figli, di cui Robert fu il quinto.\nNel 1898, a 16 anni, Robert si iscrisse all'Universit\u00e0 del Texas. A quel tempo egli conosceva gi\u00e0, come frutto di studio personale, i fondamenti del Calcolo infinitesimale. Qui ebbe come insegnanti George Bruce Halsted e Leonard Eugene Dickson e complet\u00f2 il Bachelor of Science in tre anni invece dei canonici quattro. Dopo un anno di docenza all'Universit\u00e0 del Texas, insegn\u00f2 per un anno in una scuola secondaria superiore a Marshall (Texas).\nIn risposta ad un compito assegnatogli da Halsted, Moore riusc\u00ec a dimostrare che uno degli assiomi di Hilbert per la geometria era ridondante. Quando Eliakim Hastings Moore (non suo parente), che era a capo del Dipartimento di Matematica dell'Universit\u00e0 di Chicago e i cui interessi di ricerca si focalizzavano sui fondamenti della geometria, venne a sapere della impresa di Robert, gli offr\u00ec una borsa di studio per un dottorato a Chicago. Qui R. L. Moore ottenne il dottorato nel 1905 con una dissertazione intitolata \"Sets of Metrical Hypotheses for Geometry\" e redatta con la supervisione di Oswald Veblen.\nMoore insegn\u00f2 quindi per un anno all'Universit\u00e0 del Tennessee, due anni all'Universit\u00e0 di Princeton e tre anni all'Universit\u00e0 Northwestern. Nel 1910 spos\u00f2 Margaret MacLelland Key di Brenham, Texas; da questa unione non nacquero figli. Nel 1911 accett\u00f2 un posto all'Universit\u00e0 della Pennsylvania.\nNel 1920 Moore torn\u00f2 all'Universit\u00e0 del Texas come professore associato, e fu promosso professore ordinario tre anni pi\u00f9 tardi. Nel 1951, giunto all'et\u00e0 del pensionamento, ebbe la retribuzione dimezzata ma continu\u00f2 a tenere cinque corsi all'anno, tra cui uno di calcolo rivolto alle matricole, fino a quando le autorit\u00e0 universitarie non lo costrinsero al definitivo pensionamento nel 1969, a 87 anni. In suo onore, nel 1973, l'Universit\u00e0 del Texas dette il nome di Moore Hall ad un edificio destinato ad accogliere i dipartimenti di fisica, matematica ed astronomia.\nR. L. Moore fu convinto sostenitore dell'American Mathematical Society e ne fu presidente nel biennio 1936\u201338. Si occup\u00f2 delle relative Colloquium Publications (1929-33) e ne fu il redattore capo (1930\u201333). Nel 1931, fu eletto alla National Academy of Sciences.\nStudioso di topologia.\nSecondo la bibliografia di R. L. Wilder (1976), Moore pubblic\u00f2 67 articoli e una monografia, \"Foundations of Point Set Theory\" del 1932. Moore \u00e8 ricordato principalmente per il suo lavoro nel campo dei fondamenti della topologia, una tematica che affront\u00f2 per la prima volta nella sua tesi di dottorato. Quando Moore ritorn\u00f2 all'Universit\u00e0 del Texas, aveva gi\u00e0 pubblicato 17 articoli sulla topologia degli insiemi di punti - un termine coniato da lui stesso - tra cui l'articolo del 1915 \"On a set of postulates which suffice to define a number-plane,\" che fornisce un sistema assiomatico per la topologia del piano. Il piano di Moore (Moore plane), lo spazio di Moore e la congettura dello spazio di Moore sono cos\u00ec identificati in suo onore.\nUn insegnante fuori dal comune.\nRobert Lee Moore \u00e8 conosciuto per aver supervisionato 50 tesi di dottorato, quasi tutte all'Universit\u00e0 del Texas, tra cui quelle di R H Bing, F. Burton Jones, John Robert Kline, Mary Ellen Rudin, Gordon Whyburn, Richard Davis Anderson, e Raymond Louis Wilder. Questo testimonia come Moore sia stato uno dei pi\u00f9 carismatici e stimolanti professori universitari di matematica che gli Stati Uniti abbiano mai avuto. Moore aveva una sbalorditiva abilit\u00e0 nell'insegnare come si sviluppa una dimostrazione matematica a studenti che non avevano mai brillato in tale disciplina. Egli fece di tutto per insegnare corsi elementari ogni anno e, addirittura, proib\u00ec ai suoi studenti di consultare la letteratura matematica.\nFu proprio durante la partecipazione alle lezioni e alle conferenze all'Universit\u00e0 di Chicago che inizi\u00f2 a maturare in Moore l'idea di un metodo di insegnamento diverso e originale. Trovando tali conferenze piuttosto noiose e perfino intorpidenti per la mente, egli cercava di ravvivare la conferenza ingaggiando una \"gara mentale\" con il docente e tentando di scoprire la dimostrazione di un teorema precedentemente enunciato prima che il docente stesso concludesse la spiegazione. Spesso Moore vinceva questa \"gara silenziosa\" e, quando questo non accadeva, si sentiva comunque arricchito per il solo fatto di averci provato. Fu nell'Universit\u00e0 della Pennsylvania che, all'interno di un corso sui fondamenti della geometria, Moore mise in pratica per la prima volta il metodo di insegnamento che diverr\u00e0 noto con il nome di Metodo di Moore. Il successo di questo metodo indusse ben presto altri docenti a seguire la strada che Moore aveva indicato.\nAspetti politici.\nLa carriera di Moore come insegnante di matematica \u00e8 macchiata da un atteggiamento negativo nei confronti degli studenti di colore, comportamento estremo, anche se l'atteggiamento razzista contro i neri era piuttosto diffuso. Moore si rifiutava esplicitamente di insegnare a studenti di origine africana ed era solito abbandonare una conferenza nel momento in cui si rendeva conto che lo speaker era un uomo di colore. Questo miserabile aspetto della vita di Moore \u00e8 stato completamente taciuto in alcune sue recenti biografie, tra cui \"R. L. Moore: Mathematician and Teacher\", che ritrae Moore come un grande uomo di scienza, ignorando valutazioni etiche della sua attivit\u00e0 professionale ( ,"}
{"id": "2019348", "revid": "20090", "url": "https://it.wikipedia.org/wiki?curid=2019348", "title": "Armata Popolare Jugoslava", "text": ""}
{"id": "2019349", "revid": "135224", "url": "https://it.wikipedia.org/wiki?curid=2019349", "title": "Vira", "text": ""}
{"id": "2019351", "revid": "2044019", "url": "https://it.wikipedia.org/wiki?curid=2019351", "title": "Miriam Margolyes", "text": "Biografia.\nFiglia unica di Joseph Margolyes e Ruth Walters, Miriam Margolyes \u00e8 cresciuta a Oxford e ha studiato letteratura inglese al Newnham College dell'Universit\u00e0 di Cambridge. L'attrice \u00e8 entrata nel mondo dello spettacolo come interprete teatrale e ha continuato a recitare sulle scene per tutta la sua carriere, comparendo in musical e opere di prosa a Londra, Broadway, Los Angeles e in Australia.\nNel 1993 ha vinto il BAFTA alla migliore attrice non protagonista per il ruolo interpretato ne \"L'et\u00e0 dell'innocenza\".\nHa interpretato inoltre la professoressa Sprite nella serie cinematografica su Harry Potter e la fata Grunilda nella serie televisiva Merlin. \nMiriam Margolyes \u00e8 apertamente lesbica e impegnata in una relazione con Heather Sutherland dal 1967.\nDoppiatrici italiane.\nNelle versioni in italiano dei suoi film, Miriam Margolyes \u00e8 stata doppiata da:\nDa doppiatrice \u00e8 sostituita da:"}
{"id": "2019353", "revid": "729019", "url": "https://it.wikipedia.org/wiki?curid=2019353", "title": "Quinto Regimiento", "text": "Il 5.\u00ba Regimiento de Milicias Populares (5\u00ba Reggimento della Milizia Popolare), generalmente citato come Quinto Regimiento, \u00e8 stato un corpo militare di volontari repubblicani della Seconda repubblica spagnola, attivo dal 18 luglio 1936 al 22 gennaio 1937 nella guerra civile spagnola.\nStoria.\nL'origine risale alle \"Milicias Antifascistas Obreras y Campesinas\" (MAOC), comandate da Juan Modesto nel 1933 a Madrid. La milizia aveva il compito di protezione per i socialisti e comunisti, ed era composta principalmente da militanti della \"Giovent\u00f9 Socialista Unificata\" (JSU). Quando vi fu la rivolta militare del generale Francisco Franco, furono cinque i battaglioni della milizia che parteciparono attivamente alla difesa di Madrid: il Quinto Reggimento partecip\u00f2 il 23 luglio 1936 alla presa della caserma della Montagna, situata sul colle del Principe Pio, dove inizi\u00f2 la rivolta franchista a Madrid ad opera del generale Fanjul.\nFondato, secondo la tradizione, il 18 luglio 1936, il \"Quinto Regimiento\" utilizz\u00f2 la scuola-convento dei Salesiani come base per le operazioni militari e di formazione per i lavoratori e contadini alla disciplina militare. Gi\u00e0 dopo i primissimi combattimenti \"Quinto Regimiento\" merit\u00f2 grande ammirazione divenendo rapidamente un corpo di \"\u00e9lite\" dove molti combattenti vollero essere inquadrati. Infatti dall'agosto al novembre del 1936 il numero degli arruolati crebbe 6.000 a 20.000 miliziani.\nLa milizia del \"Quinto Reggimento\", soprannominato il \"Regimiento de acero\" (Reggimento d'acciaio), veniva mandata quasi sempre in prima linea e nelle principali azioni all'inizio della guerra civile spagnola per evitare il crollo della capitale repubblicana, Madrid, la milizia del \"5\u00ba\" partecip\u00f2 alla battaglia di Somosierra, Guadarrama, Talavera e Toledo, all'evacuazione del Museo del Prado a Valencia. I suoi capi sono nomi conosciutissimi nella guerra di Spagna, Juan Modesto, Enrique L\u00edster, Valentin Gonzalez \"El campesino\" e Etelvino Vega Mart\u00ednez. La milizia del 5\u00ba Reggimento viene alfine inquadrata nell'esercito regolare repubblicano il 22 gennaio 1937. Vittorio Vidali, uno dei suoi comandanti, proclama quel giorno: \"Il Quinto Reggimento \u00e8 morto! Viva l'esercito del popolo!\" La 11\u00aa Divisione prender\u00e0 il nome di Battaglione L\u00edster.\nComposizione ed ideologia.\nNonostante le sue origini di formazione nettamente comunista, l'arruolamento nel \"Quinto Reggimento\" \u00e8 stato molto diffuso tra i difensori di ogni ideologia della seconda repubblica spagnola, per il suo buon funzionamento; i soldati potevano scegliere i loro sergenti e gli ufficiali di rango inferiore, ma dopo di ci\u00f2 non si potevano mettere in discussione gli ordini.\nAl Reggimento era aggregata la centuria Gastone Sozzi in cui militava anche Francesco Leone che, come Vittorio Vidali, veniva dalla tradizione degli Arditi del Popolo.\nNell'arte.\nLetteratura.\nFrancesco Fausto Nitti parla di questa formazione nel libro \"L'uomo che beff\u00f2 Hitler e Mussolini\" di Pietro Ramella per quanto riguarda l'ordinamento dell'ex battaglione anarchico denominato \"battaglione della morte\", e di altre Colonne antifasciste.\nMusica.\nLa canzone pi\u00f9 famosa legata alle vicende della formazione \u00e8 \"El paso del Ebro\", conosciuto anche come \"Ay Carmela\" che ne \u00e8 il ritornello:\nCinema.\nNel film \"L'uomo delle stelle\" di Giuseppe Tornatore del 1996, Leopoldo Trieste si esibisce nella toccante interpretazione di un ex volontario repubblicano nella guerra di Spagna che, affetto da mutismo acquisito, riprende la parola recitando l'inno del \"Quinto Regimiento\" davanti alla macchina da presa. Inoltre, nella scena dell'Occupazione dell'Universit\u00e0 in The Dreamers si sente la canzone che \u00e8 ascoltata da un giovane mentre gli altri occupanti dipingono su muri e colonne dell'atrio."}
{"id": "2019356", "revid": "19442137", "url": "https://it.wikipedia.org/wiki?curid=2019356", "title": "Tell el Amarna", "text": ""}
{"id": "2019369", "revid": "120708311", "url": "https://it.wikipedia.org/wiki?curid=2019369", "title": "Gerlinde Kaltenbrunner", "text": "Biografia.\nSposata nell'estate del 2007 con l'alpinista tedesco Ralf Dujmovits, vive in Germania nella foresta nera.\nIl 23 agosto 2011 ha raggiunto la vetta del K2 senza ossigeno, divenendo la seconda donna al mondo ad aver scalato tutti e 14 gli ottomila, ma la prima al mondo ad averli scalati senza l'utilizzo di ossigeno supplementare."}
{"id": "2019371", "revid": "834", "url": "https://it.wikipedia.org/wiki?curid=2019371", "title": "Best Of The Corrs", "text": ""}
{"id": "2019372", "revid": "1573940", "url": "https://it.wikipedia.org/wiki?curid=2019372", "title": "Incontri internazionali di rugby a 15 di met\u00e0 anno 1991", "text": "A met\u00e0 anno \u00e8 tradizione che le selezioni di rugby a 15, europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nNel 1991 tutta l'attenzione \u00e8 relativa alla preparazione della Coppa del Mondo di rugby 1991 in programma ad ottobre in Gran Bretagna.\nBledisloe Cup Series.\nDoppia sfida per l'assegnazione della Bledisloe Cup: il titolo resta alla Nuova Zelanda (detentrice)"}
{"id": "2019374", "revid": "2161050", "url": "https://it.wikipedia.org/wiki?curid=2019374", "title": "Andrea da Barberino", "text": "Biografia.\nAndrea era figlio di Jacopo di Tieni de' Magnabotti o Mangiabotti, originario di Barberino Val d'Elsa; tuttavia non \u00e8 certo se Andrea sia nato a Barberino o a Firenze, dove sicuramente visse in via della Pergola.\nEra proprietario di alcuni terreni agricoli della Pieve a Settimo, coltivati a vigna e grano.\nEbbe due mogli, come si ricava dalle portate catastali del 1427, dove risulta sposato con una certa Gostanza, di 26 anni pi\u00f9 anziana di lui, e del 1430, dove risulta sposato con una donna chiamata Ricca. Tuttavia non ebbe alcun figlio e nel testamento, redatto il 14 agosto 1431, \u00e8 indicato come unico erede il nipote Andrea di Giovanni di Francesco, di professione materassaio.\nFu un popolare maestro di canto, cantastorie e compositore di romanzi cavallereschi in volgare fiorentino. \u00c8 noto che Andrea leggesse le sue opere sulle piazze, come canterino comunale o giullare, e quella di San Martino al Vescovo era la sua favorita.\nAndrea mor\u00ec presumibilmente a Firenze: si ignora la data esatta dell'evento, ma \u00e8 noto che il testamento fu reso pubblico tra il 1431 e il 1433.\nStile.\nGli scritti sono per lo pi\u00f9 stilati in lingua volgare fiorentina, nella quale l'autore \u00e8 solito inserire alcune espressioni francesi. Lo stile \u00e8 vario a seconda della narrazione: registro comico e realistico nei racconti delle battaglie, aulico nella descrizione della vita di corte, mediano nella rappresentazione del mondo fatato e fantastico dell'immaginario medievale, fortemente presente nei suoi romanzi.\nNei racconti sono spesso inseriti detti proverbiali, sentenze e massime, solitamente riferiti alle donne e agli ecclesiastici.\nProduzione.\nAndrea fu cultore della letteratura cavalleresca, trascrittore della lettura epica italiana del basso medioevo e prolifico traduttore delle chanson de geste francesi. Le sue opere e i suoi romanzi cavallereschi si innestano sulle austere narrazioni del ciclo carolingio e quelle frizzanti della materia di Bretagna, che egli rielabora, reinterpreta ed estende nell'ambito della cultura borghese del tempo. Importante dal punto di vista storico-letterario questa sua opera di trasposizione che ha tramandato nel tempo queste tradizioni. Le sue opere pi\u00f9 importanti (\"I Reali di Francia\" e \"Il Guerrin Meschino\") furono ristampate fino al XIX secolo, ed influenzarono gli autori successivi del rinascimento: Luigi Pulci, Matteo Maria Boiardo e Ludovico Ariosto.\nTra le sue opere vanno annoverate:"}
{"id": "2019375", "revid": "767487", "url": "https://it.wikipedia.org/wiki?curid=2019375", "title": "Mombasa Roots", "text": "I Mombasa Roots (o Mombasa Roots Band) sono un gruppo musicale keniota afropop / hotel pop. Tuttora in attivit\u00e0, hanno realizzato alcuni dei dischi di maggior successo della musica pop del Kenya, come i singoli \"Disco Chakacha\" e \"Kata\" e l'album \"Lele Mama\".\nStoria.\nIl gruppo venne fondato nel 1977 dai fratelli Juma di Mombasa, ovvero Suleiman (tastiere e voce), Saeed (manager del gruppo) ed Ebrahim (chitarra). A loro si aggiunsero in seguito Mahmood Siraj (chitarra e voce), Hassan Malambo (tromba e voce), Tamrat Kabede (batteria) e un quarto fratello della famiglia Juma, Emile (chitarra, sassofono, voce). Il gruppo ebbe un grande successo esibendosi dal vivo in tutto il Kenya.\nNel 1987 il gruppo incise per l'etichetta Polygram il suo primo album, \"Msa Mombasa\", che conteneva alcuni brani che divennero \"hit\" in Kenya, come \"Disco Chakacha\" e \"Kata\".\nCome gli altri gruppi hotel pop, i Mombasa Roots si esibivano soprattutto nei grandi alberghi, di fronte a un pubblico di turisti. Questo contribu\u00ec a dar loro una certa visibilit\u00e0 internazionale grazie alla quale ottennero anche numerosi ingaggi per esibirsi dal vivo all'estero (suonarono fra l'altro in Germania, Svizzera, Canada, Etiopia, Dubai e Oman).\nNel 1999 i Roots pubblicarono un altro CD di grande successo, \"Lele Mama\", che riproponeva molti brani di \"Msa Mombasa\" e qualche pezzo inedito.\nNonostante gli ottimi risultati commerciali, il gruppo conobbe nel tempo diverse defezioni e avvicendamenti di formazione. Quasi tutti i membri della formazione originale abbandonarono fra gli anni ottanta e i primi novanta: il batterista Katebe emigr\u00f2 in Svezia, il trombettista Malambo lasci\u00f2 il gruppo per occuparsi della famiglia, Mahmood Siraj pass\u00f2 a un altro gruppo, Saeed fond\u00f2 una fattoria. Nel 1990, Ahmed Juma abbandon\u00f2 il gruppo, trasferendosi per qualche tempo negli Stati Uniti per studiare ingegneria del suono. Al suo ritorno, fond\u00f2 uno dei primi studi di registrazioni con tecnologia digitale del Kenya, i Sync Studios, per poi passare al Citizen Media Group. Lo stesso Suleiman, leader della formazione originale, lasci\u00f2 i Mombasa Roots nel 2005 per trasferirsi in Canada. Fra i musicisti che entrarono via via nella formazione per rimpiazzare quelli che ne uscivano si possono citare Jacky Freeman (voce), Salim Karama (batteria), Hassan Swaleh (tastiere) e Mohamed Khalifa (percussioni). Occasionalmente collaborarono col gruppo anche le Nazareth Sisters (un duo femminile di Mombasa), Saeed Tito, Catherine Wekesa, Adam Solomon, Susan Kahumbu e altri.\nIl gruppo \u00e8 a tutt'oggi attivo, con una formazione composta da sei uomini e due donne. Il suo repertorio include brani di molti generi musicali kenioti, fra cui melodie tradizionali kikuyu, luo e luhya, classici afropop come \"Malaika\" e \"Jambo Bwana\" ed evergreen della musica internazionale (soprattutto reggae)."}
{"id": "2019379", "revid": "7", "url": "https://it.wikipedia.org/wiki?curid=2019379", "title": "Andrea Mengabotti", "text": ""}
{"id": "2019382", "revid": "14691", "url": "https://it.wikipedia.org/wiki?curid=2019382", "title": "Mombasa Roots Band", "text": ""}
{"id": "2019384", "revid": "7", "url": "https://it.wikipedia.org/wiki?curid=2019384", "title": "Andrea de' Mengabotti", "text": ""}
{"id": "2019385", "revid": "120708244", "url": "https://it.wikipedia.org/wiki?curid=2019385", "title": "Edurne Pasaban", "text": "\u00c8 la prima donna ad aver compiuto l'ascesa di tutti i quattordici ottomila, facendo per\u00f2 ricorso in due casi all'ossigeno supplementare. La coreana Oh Eun-Sun sembrava aver completato l'impresa venti giorni prima di lei, ma il primato le \u00e8 stato tolto dalla sua stessa Federazione alpina coreana che ha constatato il falso operato dalla Eun-Sun sulle foto della cima del Kangchenjunga nel 2009.\nBiografia.\nSi \u00e8 avvicinata alla montagna prima con il padre, poi a quindici anni con il cugino Asier sui Pirenei. A sedici anni ha salito alcuni quattromila delle Alpi come il Monte Bianco e il Cervino. Dopo aver scalato sulle Ande, nel 1998 ha partecipato alla sua prima spedizione a un ottomila, il Dhaulagiri, anche se non \u00e8 riuscita a raggiungerne la vetta. Nel 1999 e 2000 ha tentato senza successo l'Everest.\nNel 2001, al terzo tentativo, \u00e8 giunta in vetta al suo primo ottomila, l'Everest, utilizzando ossigeno supplementare. \u00c8 stato l'inizio di una serie di spedizioni che la ha portata nove anni dopo, con la salita dello Shisha Pangma, a completare l'ascesa di tutti i quattordici ottomila. Dopo l'Everest ha riutilizzato l'ossigeno solamente durante la discesa dal Kangchenjunga nel 2009.\nFiglia di industriali meccanici, Pasaban \u00e8 anche ingegnere, con un master in amministrazione aziendale.\nOttomila.\nNella seguente tabella sono elencate tutte le salite degli ottomila. Dal 2003 le spedizioni sono state sponsorizzate e seguite dalla Televisi\u00f3n Espa\u00f1ola (TVE), nell'ambito della trasmissione \"Al filo de lo imposible\"."}
{"id": "2019387", "revid": "729019", "url": "https://it.wikipedia.org/wiki?curid=2019387", "title": "Coxa valga", "text": "Per Coxa valga in campo medico, si intende una deformit\u00e0 dell'anca, il suo contrario si chiama coxa vara\nManifestazioni.\nLa definizione riguarda tutte quelle deformazioni dove l'angolo tra il collo e la diafisi femorale sia almeno superiore a 140\u00b0\nEziologia.\nSolitamente la deformit\u00e0 \u00e8 congenita ma pu\u00f2 riscontrarsi dopo alcuni tipi di intervento.\nTerapia.\nIl trattamento \u00e8 chirurgico"}
{"id": "2019390", "revid": "298055", "url": "https://it.wikipedia.org/wiki?curid=2019390", "title": "Scooby Doo", "text": ""}
{"id": "2019393", "revid": "119470279", "url": "https://it.wikipedia.org/wiki?curid=2019393", "title": "Tracey Ullman", "text": "Biografia.\nEra figlia del solicitor Antony Ullman e Doreen Skinner. Vedova dell'attore Allan McKeown (morto nel 2013 per un cancro alla prostata), ha con lui avuto due figli, Mabel (1986) e John (1991).\nDoppiatrici italiane.\nNelle versioni in italiano dei suoi film, Tracey Ullman \u00e8 stata doppiata da:\nDa doppiatrice \u00e8 sostituita da:"}
{"id": "2019400", "revid": "116101905", "url": "https://it.wikipedia.org/wiki?curid=2019400", "title": "Normalizzazione (statistica)", "text": "In statistica, la normalizzazione consiste essenzialmente nel limitare l'escursione di un insieme di valori entro un certo intervallo predefinito.\nAd esempio nel caso delle serie storiche, normalizzare le date significa assegnare a ciascuna di esse un valore compreso da 1 ad infinito a seconda del periodo di tempo considerato.\nNell'ipotesi ci si dovesse trovare di fronte a dati mancanti contenuti in serie storiche non soggette a processi di interpolazione, il processo di normalizzazione in questo caso consente di conservare l'informazione temporale indicata dalla data non alterandola in termini significativi."}
{"id": "2019401", "revid": "1543377", "url": "https://it.wikipedia.org/wiki?curid=2019401", "title": "Junak 350", "text": "La Junak 350 \u00e8 una motocicletta prodotta dall'azienda polacca SFM (acronimo di Szczecinska Fabryke Motocykli), meglio conosciuta come Junak, dal 1956 al 1965.\nIl contesto.\nNel 1951 il governo polacco decise di avviare la produzione di motociclette prioritariamente destinate alle forze di polizia e militari. In quegli anni, il comparto produttivo motociclistico, fortemente danneggiato dagli eventi bellici, era ridotto ad un pugno di piccole aziende come la WFM, la SHL, la Komar, la WSK e la SFM. Quest'ultima, con sede a Stettino, venne scelta per la realizzazione della moto, da fabbricarsi secondo i parametri generali forniti dal RWPG (acronimo di \"Rada Wzajemnej Pomocy Gospodarczej\" ovvero Consiglio di mutua assistenza economica), allo scopo di rendere la produzione complementare a quella sovietica.\nLa progettazione.\nLa tipologia del propulsore venne fortemente ispirata alla scuola anglosassone, ovvero un classico monocilindrico verticale a corsa lunga e valvole in testa, comandate da aste e bilancieri. La differenza sostanziale, consiste nell'adozione del cambio in blocco e non separato come sulle Norton o Royal Enfield.\nI lavori, iniziati nel 1952, giunsero a conclusione nel 1954, con i primi test dei prototipi \"M 07\" che si rivelarono deludenti, a causa di problemi elettrici, forti vibrazioni e diffusi trafilaggi d'olio.\nNel 1956 si arriv\u00f2 alla costruzione dei primi 30 esemplari preserie e, nell'anno successivo, inizi\u00f2 la produzione vera e propria del modello Junak M 07.\nLa \"M 07\".\nSostenuta da un robusto telaio in tubi d'acciaio a doppia culla, la ciclistica era dotata di forcella telescopica all'avantreno e forcellone oscillante posteriore, con ammortizzatori teleidraulici.\nIl motore che vanta il cilindro in ghisa ed il blocco in lega leggera, con frizione multidisco in bagno d'olio, raggiunge una potenza di 17 CV e consente la velocit\u00e0 massima di 115 km/h, con consumi medi contenuti.\nUn tempo soddisfatte le esigenze militari, la Junak 350 venne messa in vendita al pubblico, ottenendo un discreto apprezzamento nell'ambito nazionale.\nNel 1958 furono allestite, in serie limitata, anche la versione da regolatit\u00e0 Junak M 07 R e la versione da cross Junak M 07 R, con potenza aumentata a 22 CV. Schierate in varie competizioni, compresa la Sei giorni internazionale di regolarit\u00e0, colsero numerosi successi.\nIl modello \"M 07\" rimase in produzione fino al 1960, allorch\u00e9 venne presentata la Junak M 10.\nLa \"M 10\".\nLe migliorie al nuovo modello furono pensate, soprattutto, per raggiungere un'accettabile affidabilit\u00e0 meccanica, anche allo scopo di tentare l'esportazione del prodotto nei paesi occidentali.\nPur mantenendo invariata la potenza, il propulsore benefici\u00f2 di un considerevole aumento della coppia che consent\u00ec una riduzione del rapporto finale. La velocit\u00e0 massima aument\u00f2 a 125 km/h, a fronte di un lieve peggioramento dei tempi di accelerazione e dei consumi. L'adozione del freno anteriore a tamburo centrale, al posto dell'obsoleto laterale, diminu\u00ec considerevolmente gli spazi di frenata. Successivamente venne adottato il tamburo centrale anche per il freno posteriore.\nAnche per il nuovo modello \"M 10\" vennero allestite le versioni Regolarit\u00e0 e Cross che, tuttavia, conservarono la primigenia denominazione \"M 07\".\nUlteriori sviluppi.\nIl propulsore della Junak 350 venne utilizzato anche per motorizzare i motocarri \"B-20\" e \"B-21\", oltre alle microvetture Smyk e Gryfia."}
{"id": "2019402", "revid": "767487", "url": "https://it.wikipedia.org/wiki?curid=2019402", "title": "European Film Awards 1992", "text": "La 5\u00aa edizione della cerimonia di premiazione dei European Film Awards si \u00e8 tenuta il 25 novembre 1992 a Potsdam, Germania.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "2019403", "revid": "438678", "url": "https://it.wikipedia.org/wiki?curid=2019403", "title": "Denormalizzazione", "text": "La denormalizzazione di una banca dati \u00e8 il processo per cui si portano i dati sottoposti ad un processo di normalizzazione a quelli originari. Per sua natura la denormalizzazione porta a una ripetizione dei dati o all'aggiunta di dati non necessari.\nSi dice quindi denormalizzata una relazione non in forma normale. In genere la denormalizzazione porta alla rinuncia alla terza forma normale, anche se in certi casi occorre rinunciare anche alla seconda forma normale. Questo \u00e8 il caso tipico in cui una relazione molti-a-molti viene risolta con una tabella con chiave primaria che sostituisce un insieme di campi che altrimenti sarebbero una chiave candidata multipla.\nLa denormalizzazione \u00e8 molto usata specie in contesti come il datawarehouse. In quel contesto, dove la velocit\u00e0 di risposta della banca dati a una query ha un'importanza maggiore rispetto all'organizzazione dei dati, \u00e8 utile avere una denormalizzazione delle tabelle per evitare di fare delle join aggiuntive. Generalmente la denormalizzazione si usa trasformando le relazioni gerarchiche del tipo uno-a-molti in un'unica relazione e quindi in un'unica tabella.\nAd esempio nel caso di serie storiche le date dopo essere state normalizzate (ovvero fissate entro un intervallo che si estende da 1 ad infinito, a seconda del periodo considerato), vengono riportate alla loro forma originale.\nNormalizzazione e denormalizzazione.\nI principali vantaggi della normalizzazione sono:\nTali vantaggi sono persi con una struttura sottoposta al processo di denormalizzazione in quanto:\nLa presenza dell'informazione denormalizzata rende per\u00f2 molto pi\u00f9 rapida la ricerca e la presentazione dei dati, in quanto l'informazione \u00e8 pi\u00f9 accessibile e la struttura realizzata in genere \u00e8 molto pi\u00f9 vicina a quella di immediata fruizione rispetto a quella ottimizzata per la gestione."}
{"id": "2019407", "revid": "1442080", "url": "https://it.wikipedia.org/wiki?curid=2019407", "title": "Elena Di Cioccio", "text": "Biografia.\nFiglia di Franz Di Cioccio, cantante e batterista della PFM e autore, con Patrick Djivas, della musica della sigla del TG5, di Meteo 5, del TG2 e del jingle dei programmi televisivi prodotti da RTI, Elena, gi\u00e0 da adolescente, inizia ad esibirsi come cantante rock nei club milanesi e milita in diversi gruppi tra cui una band tributo ai KISS dove Elena interpreta il front leader Paul Stanley. Fino al 2000 di notte canta e di giorno lavora nell'organizzazione di eventi musicali live. Studia canto, recitazione, doppiaggio.\nNel 2001 inizia a lavorare come voce radiofonica nelle emittenti private Radio Lupo Solitario, Rock FM, Radio Parma, Radio Milano Uno e Radio Roma Uno. La radio e la musica resteranno per molti anni una parte importante delle sue attivit\u00e0. Nel tempo ha militato in diverse emittenti come RDS, Radio Deejay, Radio Capital e da oggi, Radio2. Debutta in televisione come VJ ed autrice sull'emittente musicale All Music con l'unico programma dedicato al mondo del rock'n'roll \"I Love Rock n Roll\" , del quale rester\u00e0 alla guida per quattro edizioni intervistando i grandi nomi della musica rock internazionale. Sua \u00e8 anche la voce ufficiale del canale e voce narrante dei programmi documentaristici come \"Mono\".\nNel 2007 inizia la sua collaborazione come inviata del programma \"Le Iene\", dove si fa notare per il suo stile ironico e la sensibilit\u00e0 alternando servizi comici a servizi pi\u00f9 impegnati. Nel 2008 torna per un breve periodo alla musica, partecipando al programma Scalo 76 su Rai 2 e resta in Rai alla conduzione di due edizioni del programma \"Stracult\" con Fabio Caressa e Giampaolo Morelli. Nel 2009 le viene affidata la conduzione del programma \"Scorie\" su Rai 2.\nNel 2010 inizia la sua collaborazione con La7D diventando il volto del programma dedicato al sesso \"La Mala EducaXXXion\".\nNel 2011 inizia a lavorare come attrice: \u00e8 protagonista femminile nell'opera prima di Guido Pappad\u00e0 \"Nauta\", partecipa al pluripremiato cortometraggio \"Omero bello di nonna\" di Marco Chiarini. Nel 2012 \u00e8 nel cast del film \"L'industriale\" di Giuliano Montaldo e nel 2013 in quello del film \"L'ultima ruota del carro\" di Giovanni Veronesi. \nPrende parte al film di Max Croci \"Poli opposti\" del 2015. \u00c8 poi protagonista del film \"Ci vorrebbe un miracolo\" di Davide Minnella. Sempre nel 2015 \u00e8 protagonista della serie TV \"Squadra mobile\" in onda su Canale 5. Dall'11 settembre al 23 ottobre 2015 \u00e8 concorrente del programma \"Tale e quale show\", condotto da Carlo Conti su Rai 1.\nNel 2017 partecipa come concorrente alla prima edizione di \"Celebrity MasterChef Italia\" in onda su Sky Uno dove viene eliminata nella sesta puntata classificandosi al quinto posto. Durante lo svolgimento del reality ha dichiarato di essere vegetariana.\nNel 2019 entra nel cast della commedia, diretta da Luca Calvani, Il Cacio con le pere, di prossima uscita, mentre nel 2021 prende parte alla serie Nudes diretta da Laura Luchetti e in onda su Rai Play dal 20 aprile."}
{"id": "2019408", "revid": "6923", "url": "https://it.wikipedia.org/wiki?curid=2019408", "title": "4\u00aa Brigata &quot;Kiryati&quot;", "text": "La Brigata \"Kiryati\" (la 4\u00aa Brigata della Guerra arabo-israeliana del 1948) fu formata nel 1948 da David Ben-Gurion e fu una delle originarie 9 Brigate organizzate dall'Haganah prima e poco dopo del Zro'a Ha-Yabasha. \nLa Brigata \"Kiryati\" fu inizialmente responsabile della sicurezza nell'area della citt\u00e0 ebraica di Tel Aviv e nel suo \"hinterland\". La Brigata partecip\u00f2 a numerose battaglie durante la guerra del 1948-49 e svolse anche un ruolo significativo nel corso della Guerra di Suez del 1956."}
{"id": "2019412", "revid": "1318658", "url": "https://it.wikipedia.org/wiki?curid=2019412", "title": "Campionato Federale di Prima Categoria 1908", "text": "Il Campionato Federale di Prima Categoria 1908 fu un campionato di calcio organizzato ma successivamente disconosciuto dalla Federazione Italiana del Football (FIF) per il boicottaggio attuato dai \"Football Club\", ovvero le societ\u00e0 con soci e calciatori di cittadinanza straniera.\nIl torneo, ridotto ad una finale vinta dalla , non assegnava il tradizionale di titolo di \"Campione d'Italia\", il quale era abbinato al parallelo Campionato Italiano di Prima Categoria 1908, bens\u00ec il riconoscimento creato \"ex novo\" di \"Campione Federale d'Italia\".\nStagione.\nNovit\u00e0.\nDopo il primo decennio il calcio italiano and\u00f2 incontro ad importanti cambiamenti dovuti alla decisione della FIF di \"italianizzare\" a forza il campionato, escludendovi i giocatori stranieri che pure avevano fondato il gioco in Italia. La scelta della FIF colp\u00ec duramente i \"Football Club\" e diede largo spazio alle \"Unioni Sportive e Ginniche\", che pur pi\u00f9 deboli in quanto non dirette dai maestri albionici erano per\u00f2 usualmente formate completamente da atleti italiani e fino ad allora si erano interessate maggiormente al parallelo campionato organizzato dalla Federginnastica. All'assemblea del 20 ottobre 1907, comunque, il presidente della Doria, Oberti, present\u00f2 un ordine del giorno con cui proponeva di dividere la Prima e la Seconda Categoria (ma non la Terza) in due competizioni parallele: una \"italiana\" (che assegnava il tradizionale titolo di \"Campione d'Italia\" e la nuova Coppa Romolo Buni) per i soli giocatori del Belpaese, e una \"federale\" (assegnataria del neonato titolo di \"Campione Federale d'Italia\" e della prestigiosa Coppa Spensley) che fosse aperto sia ai calciatori nostrani che a quelli stranieri.\nAll'approvazione di tale ordine del giorno la reazione dei grandi club fu durissima, sfociando addirittura nel ritiro dal torneo nonostante i tentativi di ricomposizione da parte della FIF. I \"Football Club\", infatti, contestarono duramente la distinzione \"de iure\" fra i due campionati con l'utilizzo della nuova denominazione \"federale\" per il torneo misto e del classico appellativo \"italiano\" per quello autarchico, in quanto sottraeva agli atleti stranieri il diritto di competere per il titolo di \"Campione d'Italia\" e li relegava a disputarsi il minor riconoscimento di \"Campione Federale\", e ci\u00f2 malgrado la FIF avesse pubblicamente definito il torneo federale \"maggior gara\" rispetto a quello italiano. \nLe squadre \u00abspurie internazionali\u00bb non ritornarono per\u00f2 sui propri passi, anche per protesta per il fatto che persino il campionato federale presentava qualche limitazione per gli stranieri: potevano partecipare a quel campionato solo gli stranieri che avevano dimora fissa in Italia, cercando cos\u00ec di combattere il malcostume adottato dalle grandi societ\u00e0 di ingaggiare per alcune partite giocatori stranieri dall'estero, specie se svizzeri. Le motivazioni dell'ostruzionismo dei grandi club contro la nuova politica autarchica della FIF vanno, inoltre, ricercate nei timori che se l'avessero accettata, essa sarebbe stata soltanto il primo passo verso la completa epurazione degli stranieri dal campionato. Delle ventuno societ\u00e0 che l'11 novembre 1907 si presentarono all'assemblea ordinaria della FIF per le deliberazioni di rito tra i grandi club era presente solo la Juventus, mentre , e si assentarono per protesta.\nNel 1908 si disputarono quindi due campionati: uno federale aperto anche agli stranieri e uno italiano aperto soltanto agli italiani. Cos\u00ec riassumeva le assemblee federali che portarono a scindere in due il campionato il quotidiano torinese \"La Stampa\": \nAvvenimenti.\nIl torneo sub\u00ec il boicottaggio delle grandi squadre come Genoa, Milan e Torino: il 14 dicembre 1907 \"La Stampa\" annunci\u00f2 che una volta chiusesi le iscrizioni ai Campionati Federali di Prima e Seconda Categoria solo tre squadre si erano iscritte al Campionato Federale di Prima Categoria: Andrea Doria, Juventus, Doria e Milan, in quanto la dovette rinunciare all'iscrizione perch\u00e9 impossibilitata a giocare sul proprio campo fino a marzo 1908, mentre Genoa e Torino per protesta decisero di non iscriversi. Il torneo sub\u00ec un'ulteriore defezione allorch\u00e9 il 1 gennaio 1908 il Milan rinunci\u00f2 a disputare il Campionato Federale \u00abin segno di protesta contro l'illegale ed arbitrario procedere della Federazione\u00bb: secondo \"La Stampa\" infatti \u00abil Milan Club aveva inviato la propria iscrizione al Campionato Federale, subordinandola ai diritti acquisiti col vincere per due anni consecutivamente la Coppa Spensley, con il titolo di Coppa del Campionato Italiano. La Federazione non poteva aderire al desiderio del Milan Club, sconfessando le deliberazioni di una vasta maggioranza, che volle per l'avvenire destinata al Campionato Federale tale Coppa, mutando cos\u00ec titolo e significato alla medesima; e in questo senso il Comitato direttivo della FIF rispose al Milan Club, aggiungendo che in caso di nuova vittoria si sarebbe cercato di salvaguardare i diritti preesistenti\u00bb. In segno di protesta il Milan si astenne dal disputare partite indette dalla FIF gi\u00e0 dal 1\u00ba gennaio, riducendo cos\u00ec il torneo a sole due squadre partecipanti: Andrea Doria e Juventus.\nAll'andata a Genova la Juventus espugn\u00f2 il campo dell'Andrea Doria vincendo nettamente per 3-0, ma il mese successivo il 23 febbraio inaspettatamente l'Andrea Doria vinse in trasferta la gara di ritorno per 1-0, rendendo necessaria la disputa di uno spareggio da disputarsi a Torino sul campo della squadra con la differenza reti migliore, ovvero la Juventus. Tale spareggio si disput\u00f2 il 15 marzo: in tale partita la Juventus si port\u00f2 inizialmente in vantaggio per 2-1, ma un autogol del barone della Juventus Mazzonis nel tentativo sfortunato di respingere un tiro di testa del calciatore dell'Andrea Doria Sardi condann\u00f2 la Juventus bianconeri a un pareggio per 2-2, sebbene la partita fu poi annullata in seguito a un errore tecnico dell'arbitro. L'evento contribu\u00ec alla definitiva delegittimazione del torneo, tanto che si dovette aspettare fino al 10 maggio prima che la partita venisse ripetuta, sempre in corso Sebastopoli. La Juventus in quell'occasione vinse per 5-1, con Ernesto Borel (padre di Aldo, il Borel I, e Felice, il Borel II) che spadroneggi\u00f2 e vinse cos\u00ec il Campionato Federale 1908.\nAlla Juventus non fu per\u00f2 assegnata la Coppa Spensley che le spettava in quanto Campione Federale perch\u00e9 il Milan detentore in carica l'aveva polemicamente riconsegnata al suo ideatore James Spensley. All'inizio della stagione successiva poi fu deliberato che la coppa venisse assegnata permanentemente al Milan, la societ\u00e0 che l'aveva vinta per due volte di fila nel 1906 e 1907, riconoscendo l'ingiustizia subita dal Milan avendo cambiato il regolamento del trofeo in corso d'opera. Tale decisione, unita al boicottaggio dei campioni uscenti e al fatto che la manifestazione si ridusse in pratica ad una brutta copia del Campionato Italiano 1908, in quanto presero parte solo due squadre entrambe costituite da giocatori italiani, le quali parteciparono anche al torneo italiano in cui vennero nettamente surclassate dalla Pro Vercelli, delegittim\u00f2 il Campionato Federale 1908 e ne determin\u00f2 la cancellazione dagli albi d'oro della FIF, lasciando il Campionato Italiano come unico torneo stagionale ufficiale.\nTorneo.\nIl calendario originario secondo alcune fonti era il seguente:\nTuttavia il Milan si ritir\u00f2 dal torneo il 1\u00ba gennaio, riducendo il torneo a una gara a due tra Juventus e Andrea Doria.\nRisultati.\nCalendario.\nSpareggio.\nLa partita venne per\u00f2 annullata per errore tecnico dell'arbitro relativo a una rimessa assegnata all'Andrea Doria che favor\u00ec la rete del 2-2 definitivo e la partita di spareggio fu rigiocata sempre a Torino.\nLa riconciliazione e la ricerca storiografica.\nSecondo l'opinione del settimanale \"La Stampa Sportiva\" la stagione agonistica 1908 in Italia fu fallimentare: il settimanale concord\u00f2 con la FIF sulla necessit\u00e0 di dover escludere gli stranieri dai campionati italiani, indicendo per\u00f2 un campionato federale al quale fossero ammessi anche gli stranieri residenti in Italia, in quanto avrebbe permesso ai giocatori italiani di trovare molto pi\u00f9 spazio nelle partite e pertanto avrebbe contribuito alla crescita del calcio italiano. Tuttavia, ritenne troppo affrettata la decisione di aver applicato il nuovo regolamento gi\u00e0 dalla stagione 1908, quando sarebbe stato maggiormente opportuno posticiparlo di un anno, in modo da disputare la stagione 1908 con il vecchio regolamento e pertanto accontentare il Milan, che si era aggiudicato la Coppa Spensley per due anni di fila con il titolo di Coppa del Campionato Italiano e che intendeva disputarla e vincerla nel 1908 sempre con il titolo di Coppa del Campionato Italiano e non con il titolo di Coppa del Campionato Federale, in modo da aggiudicarsela definitivamente. Il risultato della decisione controversa della FIF fu che le squadre costituite in maggioranza da stranieri rinunciarono a disputare entrambi i tornei, con il risultato che sia il Campionato Federale sia il Campionato Italiano furono contesi da poche squadre, tutte costituite da giocatori italiani. Per l'anno 1909 il settimanale si augur\u00f2 che le squadre costituite prevalentemente da elementi stranieri avrebbero fatto buon viso a cattivo gioco e avrebbero accettato di partecipare al Campionato Federale, che a quel punto sarebbe assurto a maggiore successo ancora di quello in italiano, mentre in caso contrario il Campionato Federale si sarebbe dovuto abolire perch\u00e9 si sarebbe ridotto a copia conforme del Campionato Italiano.\nIl segretario del Genoa Goetzlof in una lettera a \"La Stampa Sportiva\" di Torino espresse il suo sdegno per la decisione della FIF di escludere gli stranieri dai campionati italiani, mostrando cos\u00ec ingratitudine nei confronti dei quali avevano introdotto il calcio in Italia e di assegnare la Coppa Spensley al Campionato Federale senza nemmeno chiedere il permesso allo stesso Spensley, che l'aveva donata affinch\u00e9 fosse la coppa da assegnare al vincitore del campionato italiano. Goetzlof critic\u00f2 la FIF anche per aver reso la coppa una challenge perpetua per rendere il Campionato Italiano pi\u00f9 attraente e nel prosieguo della lettera scrisse che i due Campionati Federale e Italiano fossero un controsenso e aveva rammentato come i dissidenti nel tentativo di conciliarsi con la FIF avessero proposto di chiamare i due campionati \u00abCampionato Italiano Federale\u00bb e \u00abCampionato Italiano Nazionale\u00bb, con finale tra i due campioni per il titolo assoluto come avveniva per altri sport, proposta tuttavia non accettata. Goetzlof ramment\u00f2 poi che il Genoa avesse l'85% dei propri soci di nazionalit\u00e0 italiana e avesse un solo straniero in rosa, tal Debruyn, ma che nonostante tutto si un\u00ec ai dissidenti per la giustezza della causa.\nAl termine della stagione i club ribelli si riavvicinarono progressivamente alla FIF, tanto che nel settembre 1908 a Milano si tenne un'assemblea tra le societ\u00e0 di Milano per discutere sulla questione dei due campionati e sulla loro denominazione: si propose di chiamare i due campionati \u00abCampionato Italiano Nazionale\u00bb e \u00abCampionato Italiano Federale \u00bb. All'assemblea dell'8 novembre 1908 si decise di assegnare definitivamente la Coppa Spensley al Milan due volte vincitore e di mettere in palio per il successivo campionato federale una nuova coppa denominata Zaccaria Oberti. La formula dei due campionati \u00abfederale\u00bb e \u00abitaliano\u00bb fu quindi mantenuta anche nella stagione successiva: al campione federale sarebbe spettata la Coppa Zaccaria Oberti, mentre il campione italiano si sarebbe aggiudicato la Coppa Romolo Buni. Il settimanale \"La Stampa Sportiva\" reput\u00f2 negativo l'esito dell'assemblea, scrivendo che l'intesa non si era raggiunta per diverse ragioni: in particolare il tentativo di candidare elementi stranieri alle alte cariche della FIF fall\u00ec a causa dell'opposizione della Juventus e inoltre non fu concesso ai dissidenti il cambiamento di denominazione del Campionato Federale in Campionato Federale Italiano. Il settimanale \"La Stampa Sportiva\" comment\u00f2: \nTuttavia questa crisi del calcio italiano non pass\u00f2 senza lasciare una perpetua conseguenza: infatti il 9 marzo alcuni soci del Milan, contrari alla linea di dialogo con la FIF dei vertici del Milan e favorevoli invece a un indiscriminato afflusso di giocatori stranieri, avevano abbandonato il Milan e fondato quella che sarebbe divenuta col tempo una delle tre principali societ\u00e0 calcistiche italiane: l'.\nLa formale suddivisione tra i due campionati e i corrispondenti due titoli si protrasse per un'altra stagione, nella quale per\u00f2 fu il Campionato Italiano a essere delegittimato, vinto anch'esso dalla Juventus. Nel 2003 il quotidiano \"Tuttosport\" lanci\u00f2 una campagna per tentare di convincere la FIGC a riconoscere come \u00abscudetti\u00bb i due titoli dimenticati vinti dalla Juventus e nell'occasione lo stesso direttore dell\"Almanacco illustrato del Calcio\" promise di condurre ulteriori ricerche sui due campionati caduti nell'oblio, ma tali tentativi non portarono a nulla."}
{"id": "2019416", "revid": "729019", "url": "https://it.wikipedia.org/wiki?curid=2019416", "title": "Kopnena Vojska JNA", "text": "Kopnena Vojska (KoV) fu l'esercito di terra jugoslavo dal 1945 al 1992. Erede dell'Esercito Popolare di Liberazione Jugoslavo del tempo delle guerre partigiane, \u00e8 stato istituito nel 1946, dopo la proclamazione ufficiale della Repubblica Federativa Popolare di Jugoslavia, rinominatasi poi negli anni 70 in Repubblica Socialista Federale di Jugoslavia.\nInizialmente l'unico ecquippaggiamento pesante di cui disponeva erano carri armati medi T-34/85 di provenienza sovietica e di carri leggeri M3 Stuart. La rottura dei rapporti con l'Unione Sovietica di Stalin rese impossibile l'acquisto di nuovo materiale, questo spinse il presidente Tito a rivolgersi agli Stati Uniti, che fornirono alle forze armate jugoslave un consistente numero di carri medi M4 Sherman e in seguito di carri M47 Patton. Negli anni 60, la normalizzazione dei rapporti con l'Unione Sovietica, operata dal nuovo capo di Stato Nikita Chru\u0161\u010d\u00ebv, rese nuovamente possibile l'acquisto di materiale bellico sovietico. Vennero cos\u00ec acquistati un consistente numero di carri armati T-54 e T-55, che sarebbero stati la spina dorsale delle forze corazzate jugoslave fino agli anni ottanta, quando la Jugoslavia acquist\u00f2 una piccola partita di carri armati sovietici T-72. Il carro interess\u00f2 molto i vertici dell'esercito jugoslavo, che a partire dal modello originale svilupp\u00f2 una propria versione del T-72, denominata M-84, con qualche miglioria ma esteriormente identico al carro d'origine. Le forze armate jugoslave in seguito seguirono al pari della nazione jugoslava un lento deterioramento, iniziato nel 1991, con l'inizio delle guerre civili e terminato nel 1999, con la guerra del Kosovo. L'attuale Esercito Serbo si pu\u00f2 definire l'erede pi\u00f9 diretto di quello jugoslavo, avendo attualmente in dotazione oltre la met\u00e0 degli armamenti che a suo tempo furono dell'Esercito Popolare Jugoslavo. In passato era considerato la quarta forza terrestre in Europa come capacit\u00e0 di fuoco.\nEquipaggiamento.\nL'equipaggiamento consisteva in:"}
{"id": "2019418", "revid": "729019", "url": "https://it.wikipedia.org/wiki?curid=2019418", "title": "12\u00aa Brigata &quot;Negev&quot;", "text": "La Brigata \"Negev\" (altrimenti detta 12\u00aa Brigata, \"Hativat HaNagev\" in ebraico) \u00e8 stata una Brigata di fanteria israeliana che serv\u00ec nel corso della guerra arabo-israeliana del 1948. Consisteva di quattro battaglioni del Palmach.\nLa Brigata \"Negev\" partecip\u00f2 a varie operazioni militari nel deserto del Negev, inclusa l'Operazione Yoav nell'ultima parte della guerra. Fuori Be'er Sheva si trova la scultura di Dani Karavan dedicata alla Brigata Negev."}
{"id": "2019419", "revid": "767487", "url": "https://it.wikipedia.org/wiki?curid=2019419", "title": "European Film Awards 1993", "text": "La 6\u00aa edizione della cerimonia di premiazione dei European Film Awards si \u00e8 tenuta il 4 dicembre 1993 a Berlino, Germania.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "2019429", "revid": "287204", "url": "https://it.wikipedia.org/wiki?curid=2019429", "title": "San Cristobal", "text": ""}
{"id": "2019437", "revid": "184925", "url": "https://it.wikipedia.org/wiki?curid=2019437", "title": "Murilo", "text": ""}
{"id": "2019439", "revid": "767487", "url": "https://it.wikipedia.org/wiki?curid=2019439", "title": "La camera rossa (Strindberg)", "text": "La camera rossa (\"R\u00f6da rummet\"), pubblicato in italiano anche con il titolo La stanza rossa \u00e8 un romanzo dello scrittore svedese August Strindberg, scritto nel 1879.\nTrama.\nUn giovane idealista impiegato statale, Arvid Falk, lascia il suo lavoro da burocrate per diventare giornalista e scrittore. In ogni campo da lui esplorato (politica, editoria, teatro, filantropia e business), egli trova pi\u00f9 ipocrisia e corruzione di quanto pensasse possibile. Trova rifugio presso un gruppo di boh\u00e9mien, che egli incontra in un salotto rosso del Berns Salonger, ristorante di Stoccolma, per discutere queste questioni. Il ristorante e la camera esistono ancora oggi."}
{"id": "2019441", "revid": "1543377", "url": "https://it.wikipedia.org/wiki?curid=2019441", "title": "Shirley Verrett", "text": "Biografia.\nNata in una famiglia afroamericana di devoti avventisti del settimo giorno, mostr\u00f2 presto il suo talento musicale, ma inizialmente la sua carriera di cantante fu disapprovata dalla famiglia. Successivamente condusse gli studi a Los Angeles e alla Juilliard School di New York.\nNel 1957 debutt\u00f2 in \"The Rape of Lucretia\" di Benjamin Britten, seguita l'anno successivo da \"Lost in the Stars\" di Kurt Weill alla New York City Opera e dall'esordio europeo ne \"La morte di Rasputin\" di Nicolas Nabokov a Colonia nel 1959. Nel 1962 fu molto apprezzata dalla critica in \"Carmen\" a Spoleto, ruolo che interpret\u00f2 anche al Teatro Bol'\u0161oj e alla New York City Opera nel 1964.\nEsord\u00ec al Covent Garden di Londra nel 1966 come Ulrica in \"Un ballo in maschera\", calc\u00f2 per la prima volta le scene operistiche del Metropolitan nel 1968 con \"Carmen\" e del Teatro alla Scala di Milano nel 1970 con \"Sansone e Dalila\".\nTra i ruoli come mezzosoprano figurano Cassandra e Didone nei \"Les Troyens\" (nella prima dell'opera al Met affront\u00f2 nella stessa recita entrambi i personaggi), Amneris, Eboli, Dalila, Azucena, Leonora ne \"La favorita\", Ism\u00e8ne ne \"L'assedio di Corinto\".\nShirley Verret possedeva una rara voce di soprano Falcon, che, a partire dagli ultimi anni settanta le permise di affrontare anche parti di soprano, tra cui Selika ne \"L'Africana\", Lady Macbeth, Madame Lidoine nei \"Dialoghi delle Carmelitane\" di Francis Poulenc, Tosca, Norma, Leonore nel \"Fidelio\", Ifigenia, Alceste, Medea, Desdemona, Amelia, Aida.\nNel 1987 fu Lady Macbeth nel film-opera Macbeth di Claude D'Anna e nel 1989 fu protagonista del film \"Maggio musicale\" diretto da Ugo Gregoretti. Nel 1990 cant\u00f2 di nuovo la parte di Didone nei \"Troiani\" per l'inaugurazione ufficiale dell'Op\u00e9ra Bastille di Parigi. Nel 1994 interpret\u00f2 a Broadway il musical \"Carousel\" di Rodgers e Hammerstein, vincitore del Tony Award.\nNel 1996, dopo il ritiro dalle scene, inizi\u00f2 l'insegnamento del canto alla facolt\u00e0 di musica, teatro e danza dell'Universit\u00e0 del Michigan.\nNel 2003 scrisse un memoriale, \"I Never Walked Alone\" (ISBN 0-471-20991-0), nel quale parl\u00f2 con franchezza del razzismo che aveva incontrato, in quanto nera, nel mondo della musica americano: narr\u00f2, ad esempio, che il direttore Leopold Stokowski, dopo averla invitata a cantare con l'orchestra sinfonica di Houston nei primi anni sessanta, dovette ritirare l'offerta per il rifiuto, da parte del consiglio degli orchestrali, di accettare una solista di colore. Stokowski successivamente compens\u00f2 l'umiliazione, offrendole una prestigiosa occasione con la molto pi\u00f9 celebre orchestra di Filadelfia.\nMor\u00ec all'et\u00e0 di 79 anni per insufficienza cardiaca, dopo lunga malattia."}
{"id": "2019445", "revid": "10369", "url": "https://it.wikipedia.org/wiki?curid=2019445", "title": "Val d'Itria", "text": ""}
{"id": "2019451", "revid": "434395", "url": "https://it.wikipedia.org/wiki?curid=2019451", "title": "Snowboard alla XXIII Universiade invernale", "text": "Le gare di snowboard della XXIII Universiade invernale si sono svolte dal 25 al 27 gennaio 2007 presso il complesso olimpico di Bardonecchia, in Italia. Il programma ha incluso gare di snowboardcross, slalom gigante e halfpipe, tutte sia maschile che femminili."}
{"id": "2019454", "revid": "417119", "url": "https://it.wikipedia.org/wiki?curid=2019454", "title": "Egidio Gennari", "text": "Biografia.\nInizi\u00f2 la carriera politica nel Partito Socialista Italiano, di cui fu vicesegretario tra il 18 giugno e il 20 novembre 1918, sostituendo di fatto il segretario Costantino Lazzari, arrestato per \"disfattismo\", fino al suo rientro il 20 novembre 1918. In seguito, il 25 febbraio 1920, fu eletto segretario del Psi, sostituendo Nicola Bombacci.\nDurante il XVII Congresso Socialista di Livorno del 15-21 gennaio 1921 abbraccia la fazione rivoluzionaria che il 21 gennaio si scinde e forma il Partito Comunista d'Italia e rassegna le dimissioni da segretario del Psi; nello stesso anno viene eletto deputato nel collegio di Firenze. Il 5 ottobre del 1922 a Trieste viene condannato in qualit\u00e0 di direttore del giornale \"Il Lavoratore\" a 15 mesi e a 10.000 lire di ammenda; lo stesso giorno \u00e8 aggredito e pugnalato da una banda fascista. Nel 1923 entr\u00f2 a far parte del comitato esecutivo del PCd'I, dirigendone anche il suo ufficio illegale e avvicinandosi sempre pi\u00f9 al nuovo gruppo dirigente gramsciano.\nAlle elezioni politiche del 1924 conferm\u00f2 il suo seggio alla Camera, venendo eletto a Trieste. Il nome di battaglia durante l'esilio era \"Maggi\". Rappresentante del Partito Comunista d'Italia presso il Comintern dal 1927 al 1928, viaggi\u00f2 spesso in America Latina su incarico dell'Internazionale Comunista. Nel 1940, mentre si trovava in URSS, fu colpito da una grave malattia che lo port\u00f2 in breve tempo alla paralisi e alla morte, avvenuta proprio durante le fasi \"calde\" dell'Operazione Barbarossa."}
{"id": "2019458", "revid": "179980", "url": "https://it.wikipedia.org/wiki?curid=2019458", "title": "Patricio Alejandro Camps", "text": ""}
{"id": "2019459", "revid": "580", "url": "https://it.wikipedia.org/wiki?curid=2019459", "title": "Glenarvon", "text": "Glenarvon \u00e8 un romanzo gotico di Lady Caroline Lamb, pubblicato anonimo nel 1816. Il personaggio che d\u00e0 titolo al libro, Glenarvon, \u00e8 un ritratto facilmente riconoscibile di Lord Byron, ex amante dell'autrice.\nTrama.\nGlenarvon corrompe l'innocente giovane sposa Calantha (la stessa Caroline Lamb, autoritratta nel romanzo) e la trascina in una relazione che conduce alla loro reciproca rovina e morte. L'immagine di suo marito, l'Onorevole William Lamb, visconte di Melbourne, chiamato Lord Avondale nel libro, \u00e8 abbastanza favorevole, anche se \u00e8 ritenuto in parte responsabile delle disgrazie di Calantha. Il suo biografo, Edward Christian David Gascoyne-Cecil, osserva che il libro trasmette il messaggio che i problemi di Calantha siano tutti colpa degli altri."}
{"id": "2019460", "revid": "19443421", "url": "https://it.wikipedia.org/wiki?curid=2019460", "title": "Willy Brainin", "text": ""}
{"id": "2019462", "revid": "767487", "url": "https://it.wikipedia.org/wiki?curid=2019462", "title": "Operazione tuono", "text": "Operazione tuono (\"Thunderball\", 1961), anche noto come Thunderball, operazione tuono, \u00e8 l'ottavo romanzo dello scrittore britannico Ian Fleming con protagonista James Bond.\n\u00c8 l'esito di un soggetto originale che Fleming aveva scritto con Kevin McClory e Jack Whittingham per un film che sarebbe dovuto uscire nel 1962. La pubblicazione anticipata del romanzo fu la causa di una disputa legale che, salomonicamente, lasci\u00f2 i diritti editoriali allo scrittore e quelli cinematografici ai due ex soci.\nFa parte della trilogia della SPECTRE, che comprende anche i romanzi \"Al servizio segreto di sua maest\u00e0\" e \"Si vive solo due volte\".\nIn Italia \u00e8 stato inizialmente pubblicato con il titolo di \"Operazione tuono\". Il titolo originale \u00e8 stato aggiunto nelle edizioni successive all'uscita del film \"\".\nTrama.\nM \u00e8 preoccupato per la salute del suo agente James Bond e gli ordina un periodo di recupero nella clinica Shrublands.\nNel frattempo a Parigi, in un edificio situato in Boulevard Haussmann, appartenente alla societ\u00e0 \"FIRCO\" (Fraternit\u00e8 Internationale de la R\u00e9sistance contre l'Oppression), si svolge una riunione del gruppo criminale SPECTRE per progettare il furto di un aereo NATO che trasporta due testate nucleari, di cui \u00e8 incaricato Emilio Largo, il N.2 dell'organizzazione. Il misterioso presidente Ernst Stavro Blofeld, denominato N.1, uccide il N.12 fulminandolo sulla poltrona, per aver violentato la figlia di un personaggio importante, rapita dall'organizzazione al fine di chiedere un riscatto.\nBond si reca malvolentieri in clinica, dove salva un'infermiera che sta per essere travolta dall'auto del conte Lippe. L'agente si incuriosisce e inizia a indagare sul conte. Scopre che fa da guardia a un misterioso paziente, che si riveler\u00e0 la pedina principale del piano della SPECTRE. 007 subisce un attentato nella manomissione del suo tavolo di trazione e si vendica alzando la temperatura della sauna del conte, ustionandolo. Lippe, dimesso dall'ospedale, vorrebbe uccidere Bond, ma la SPECTRE non lo ritiene pi\u00f9 affidabile e lo uccide facendo esplodere l'auto di cui \u00e8 alla guida con una granata.\nIntanto l'osservatore NATO incaricato di salire a bordo dell'aereo \u00e8 stato eliminato e sostituito da un sosia: il misterioso paziente della clinica custodito da Lippe. Il furto dell'aereo e delle bombe va a segno e la SPECTRE chiede un'ingente somma di denaro, minacciando di distruggere citt\u00e0 negli Stati Uniti e in Inghilterra. Bond giunge a Nassau sulle tracce di Dominetta Vitali (Domino), amante di Largo e sorella dell'osservatore NATO. 007 \u00e8 convinto che le bombe si trovino sul Disco volante, l'imbarcazione di Largo. Con l'aiuto di Domino, che vuole vendicare la morte del fratello, riesce a sventare il piano della SPECTRE e a uccidere Emilio Largo dopo una spettacolare battaglia subacquea.\nAdattamenti cinematografici.\nDal soggetto originale da cui \u00e8 tratto il romanzo \u00e8 stata sviluppata la sceneggiatura di due film:\nSean Connery interpreta James Bond in entrambe le pellicole; la seconda per\u00f2 non fa parte della serie prodotta dalla EON Productions di Albert R. \"Cubby\" Broccoli e dalla United Artists. Quindi, \u00e8 considerato un film apocrifo della saga di 007."}
{"id": "2019468", "revid": "37401", "url": "https://it.wikipedia.org/wiki?curid=2019468", "title": "Yoav Gelber", "text": "Professore di storia, Gelber insegna nell'Universit\u00e0 di Haifa. \u00c8 specialista del periodo della storia sionista e israeliana fra il 1933 e il 1956 e ha pubblicato numerosi lavori e articoli accademici su tali argomenti.\nCarriera.\nHa servito come ufficiale di carriera nell'ambito di Tsahal dal 1961 al 1974, principalmente nelle unit\u00e0 di paracadutisti e nella Scuola di Guerra degli ufficiali israeliani. Ha il grado di Tenente Colonnello della Riserva.\nHa studiato storia ebraica e contemporanea nell'Universit\u00e0 Ebraica di Gerusalemme dal 1967 al 1968, poi dal 1972 al 1974.\nDa novembre 1973 a febbraio 1975, \u00e8 assistente accademico e militare nella \"Commissione Agranat\" sulla guerra del Kippur.\nStudia per il suo dottorato di ricerca fra il 1975 e il 1977, periodo in cui \u00e8 anche assistente nel Dipartimento di Storia Ebraica dell'Universit\u00e0 Ben Gurion di Be'er Sheva.\n\u00c8 nominato membro della Commissione d'inchiesta sull'omicidio di Haim Arlozoroff nel 1933, poi capo del Dipartimento Politico dell'Agenzia Ebraica nell'aprile 1982. Si dimette in settembre in segno di protesta contro la decisione del governo di nominare un'altra Commissione di Stato per indagare sul massacro di Sabra e Shatila.\nDal 1983 al 1987, \u00e8 Professore associato all'Universit\u00e0 di Haifa, presso il Dipartimento di Studi della terra d'Israele ( \"Eretz Israel\" ) ed \u00e8 nominato Professore nel 1987.\nAssume la direzione, all'Universit\u00e0 di Haifa, dell'Istituto Strochlitz per la ricerca e lo studio dell'Olocausto (1985-1996) e dell'Istituto Herzl per la ricerca e lo studio del Sionismo (a partire dal 1987).\nOttiene la cattedra del Dipartimento di Studi sulla terra d'Israele dal 1999 al 2001, poi quella della Scuola di Storia dal 2000 al 2003.\nPolemiche.\nA seguito della realizzazione di una tesi di dottorato da parte dell'anziano studente Teddy Katz, in cui si accusavano gli uomini della Brigata Alexandroni di aver perpetrato un massacro nel villaggio palestinese di Tantura nel 1948, Gelber s'\u00e8 opposto con virulenza al collega Ilan Papp\u00e9, promotore del lavoro \"Palestina 1948\" in cui figura l'Appendice \"Folklore versus History: the Tantura Blood Libel\" (pp.\u00a0319\u2013327), in cui Papp\u00e9 sostanzialmente dava credito all'accusa contenuta nella tesi universitaria di Katz.\nUn dossier \u00e8 stato raccolto sul sito del Professore di Elettronica dell'Universit\u00e0 d'Haifa, Dan Censor.\nPosizioni politiche.\nTom Segev, su \"Haaretz\" del 23 maggio 2002 ha affermato, senza tema di smentita: \u00abGelber s'\u00e8 definito egli stesso come un partigiano di Tsomet\u00bb (o Tzomet), un piccolo partito ultra-nazionalista laico della destra israeliana. Questo partito \u00e8 favorevole all'annessione dei Territori Occupati palestinesi di Cisgiordania e Gaza, ed \u00e8 ostile a ogni compromesso territoriale con gli arabi palestinesi. Il partito \u00e8 stato per lungo tempo diretto dall'ex Capo di Stato Maggiore di Tsahal, Rafael Eitan.\nPubblicazioni.\nL'elenco delle sue opere e pubblicazioni pu\u00f2 essere rintracciato sul sito internet del Professor Gelber all'Universit\u00e0 di Haifa."}
{"id": "2019471", "revid": "23006", "url": "https://it.wikipedia.org/wiki?curid=2019471", "title": "Thunderball, operazione tuono", "text": ""}
{"id": "2019480", "revid": "580", "url": "https://it.wikipedia.org/wiki?curid=2019480", "title": "Villa Gamba (Livorno)", "text": "Villa Gamba, nota anche come Villa Niccolai Gamba o Villa del Giardino, \u00e8 una storica residenza suburbana di Livorno, sita tra il quartiere di Antignano ed il colle di Monteburrone, alla periferia meridionale della citt\u00e0.\nStoria.\nLa villa sorge sui resti di un edificio mediceo, originariamente chiuso da una cinta muraria.\nNel XVIII secolo pass\u00f2 a Giobatta Gargani e tra il 1769 ed il 1771 vi soggiorn\u00f2, come ospite, il celebre romanziere scozzese Tobias Smollett, che qui ripos\u00f2 e scrisse il suo \"The expedition of Humphrey Clinker\".\nAl contempo la villa divenne propriet\u00e0 della famiglia Sampieri fino al 1820, quando il complesso fu ceduto a Giuseppe del fu Gasparo Gamba, un commerciante livornese di origine fiorentina. L'ingegner Niccolai Gamba ne divenne proprietario nel 1926; in seguito pass\u00f2 alla figlia, la contessa Paola Niccolai Gamba.\nDescrizione.\nL'edificio, completamente circondato da un ampio lotto di terreno tenuto a giardino e dalla macchia mediterranea delle Colline livornesi, presenta una pianta rettangolare e si innalza per due piani fuori terra.\nLa facciata \u00e8 posta in asse col viale d'ingresso; essa \u00e8 articolata per mezzo di finestre rettangolari delimitate da semplici cornici, mentre il centro del prospetto \u00e8 segnato da un portone arcuato e da un sovrastante balcone sorretto da mensole.\nAll'interno sono da segnalarsi le stanze, ancora arredate con i mobili del tempo, dove soggiorn\u00f2 lo scrittore Tobias Smollett.\nSul retro, dove si apre il parco, sono visibili i resti delle mura che facevano parte della struttura medicea. Inoltre \u00e8 presente una cappella e, nei pressi, lo storico Piombanti vi attesta la presenza di due sorgenti d'acqua potabile, utilizzate poi per alimentare la fonte di Antignano."}
{"id": "2019481", "revid": "2128848", "url": "https://it.wikipedia.org/wiki?curid=2019481", "title": "Caroline Lamb", "text": "\u00c8 famosa per la sua relazione tempestosa con Lord Byron nel 1812 e per il romanzo gotico \"Glenarvon\" del 1816.\nBiografia.\nDi costituzione fragile sin dall'infanzia, Caroline Ponsonby pass\u00f2 da piccola molto tempo in campagna. Viaggi\u00f2 anche con sua madre in Italia, dove si riprese a malapena da una malattia causata da vermi. Al suo rientro in Inghilterra, la famiglia si trasfer\u00ec a Devonshire House e Roehampton, dove frequent\u00f2 i cugini lord Hartington (in seguito duca di Devonshire), lady Georgiana e lady Harriet Cavendish, oltre che i due figli di lady Elizabeth Foster e William Cavendish. Con questi ragazzi venne educata alla Dame School a Knightsbridge. Reputando il suo carattere particolarmente difficile, venne trattata con sedativi come il laudano. Durante l'infanzia, Caroline divenne molto intima di lady Harriet Cavendish, di tre mesi pi\u00f9 grande.\nNel giugno 1805, all'et\u00e0 di 19 anni, lady Caroline Ponsonby spos\u00f2 William Lamb, II visconte Melbourne, un politico in ascesa ed erede del I visconte Melbourne. Anche se il loro incontro era stato sapientemente orchestrato dalla madre di William Lamb (la quale non apprezzava n\u00e9 la giovane sposa, n\u00e9 sua madre lady Henrietta Spencer, futura amica e confidente di lord Byron), i due giovani rimasero \"mutuamente accattivati\" durante una visita al Brocket Hall nel 1802 e si sposarono felicemente. Ebbero un figlio, George Augustus Frederick, nato il 11 agosto 1807, ed una figlia nata prematura, nata nel 1809 e che visse solo 24 ore. Il loro figlio George Augustus era affetto da disturbi mentali che erano forse una grave forma di autismo. I Lamb curarono il loro figlio a casa fino alla sua morte nel 1836. La malattia del figlio e gli impegni politici della carriera di William Lamb crearono una frattura all'interno della coppia.\nSebbene suo marito fosse William Lamb, II visconte Melbourne, lady Caroline Lamb non divent\u00f2 mai la viscontessa Melbourne, perch\u00e9 mor\u00ec prima che il marito succedesse al titolo, per questo \u00e8 ricordata come lady Caroline Lamb.\nDa marzo ad agosto 1812, lady Caroline ebbe una relazione con il poeta George Gordon Byron; lui aveva 24 anni e lei 26. Alla ricezione di una lettera da parte di Caroline Lamb, Byron si lanci\u00f2 in un'appassionata corte.\nLady Caroline e lord Byron sparlavano dell'altro in pubblico e si dichiaravano eterno amore in privato. Byron chiamava la sua amante \"Caro\", un nomignolo che lei adott\u00f2 pubblicamente. \nQuando Byron tronc\u00f2 la relazione, il marito di Caroline la port\u00f2 in Irlanda, ma la distanza non raffredd\u00f2 la sua passione e lady Lamb intrattenne una fitta corrispondenza con il poeta. Al rientro a Londra nel 1813, lady Caroline trov\u00f2 un Byron non disposto a riallacciare la relazione, il che scaten\u00f2 diversi tentativi pubblici di riavvicinarsi all'ex-amante. Durante un ballo da lady Heathcote nel luglio 1813, Byron insult\u00f2 lady Caroline, la quale, per risposta, tent\u00f2 di tagliarsi le vene dei polsi con un bicchiere rotto, ma non riusc\u00ec a ferirsi gravemente grazie al pronto intervento degli astanti ed in particolare di sua suocera: la buona societ\u00e0 inglese fu scandalizzata dall'evento e si inizi\u00f2 a parlare di una supposta instabilit\u00e0 mentale di lady Caroline. Byron stesso parlava dell'episodio come di una rappresentazione teatrale: \"Lady Caroline ha recitato la scena del pugnale\".\nL'ossessione di lady Caroline con Byron avrebbe definito la loro reciproca carriera, influenzando il loro lavoro di letterato, con ciascuno dei due impegnato nello scrivere poemi nello stile dell'altro o anche corrispondendo attraverso i versi.\nWilliam Lamb difese sua moglie contro sua madre, che insisteva sulla separazione della coppia, e rimase a suo fianco fino all'ultimo. Lady Caroline insistette comunque sul separarsi formalmente dal marito, cosa che ottenne nel 1825. Si trasfer\u00ec quindi a Brocket Hall. Negli ultimi anni di vita, lott\u00f2 contro l'instabilit\u00e0 mentale, complicata dall'abuso di alcol e laudano. Nel 1827 era costantemente seguita da un medico, dato che inizi\u00f2 a soffrire di diverse debilit\u00e0 fisiche, fra cui la ritenzione di liquidi. William Lamb, che era capo segretario per l'Irlanda all'epoca, intraprese una pericolosa traversata per raggiungere sua moglie sul letto di morte. Lady Caroline mor\u00ec il 25 gennaio 1828.\nEra anche nipote di Georgiana Cavendish, duchessa di Devonshire, e cugina (acquisita) di Annabella, lady Byron (moglie di lord Byron).\nCarriera letteraria.\nIl suo lavoro pi\u00f9 famoso \u00e8 \"Glenarvon\", una novella gotica pubblicata nel 1816, a poche settimane dalla partenza di Lord Byron dall'Inghilterra.\nAnche se pubblicata anonimamente, l'autrice era comunque pubblicamente nota. Il libro era di fatto una storia di lei assieme al suo ex amante, lui dipinto come un eroe di guerra che diventava un traditore della causa irlandese. L'opera era notevole per avere una prima rappresentazione di eroe byroniano al di fuori del lavoro di Byron stesso e per l'analisi del Romanticismo e, pi\u00f9 nello specifico, del \"Ton\" ossia dell'alta societ\u00e0 inglese. Di fatto, Lady Caroline incluse numerose caricature di membri in vista dell'epoca. Uno di questi, Lady Sarah Villiers, fece espellere in rappresaglia Lady Caroline dall'Almack's, un club frequentato dall'alta societ\u00e0: fu l'inizio dell'emarginazione di Lady Caroline dalle cerchie mondane dell'epoca e anche se sua cognata Emily Lamb fece riammettere Lady Caroline nell'Almack's nel 1819, la sua reputazione rimase comunque macchiata. Il libro fu un successo di pubblico che vendette diverse edizioni, anche se non venne apprezzato dai critici, che lo definirono come \"pulp fiction\". Malgrado ci\u00f2, Goethe lo ritenne degno di una seria considerazione letteraria.\nNel 1819, Lady Caroline mise la sua abilit\u00e0 nell'imitare Byron nel poema \"A New Canto\". In seguito, pubblic\u00f2 tre novelle: \"Graham Hamilton\" (1822), \"Ada Reis\" (1823) e \"Penruddock\" (1823).\nNella cultura di massa.\nNel 1972, Robert Bolt diresse \"Peccato d'amore\", film che racconta la storia del matrimonio con William Lamb e dell'amore con Byron di Caroline Lamb, interpretata per lo schermo da Sarah Miles."}
{"id": "2019482", "revid": "1305772", "url": "https://it.wikipedia.org/wiki?curid=2019482", "title": "Villa Gamba", "text": ""}
{"id": "2019487", "revid": "115505126", "url": "https://it.wikipedia.org/wiki?curid=2019487", "title": "Universit\u00e0 Napier", "text": "L'Universit\u00e0 Napier \u00e8 una universit\u00e0 scozzese situata a Edimburgo, nel Regno Unito.\nStoria.\nL'Universit\u00e0 Napier fu inaugurata come \"Napier Technical College\" nel 1964 a Edimburgo, prendendo il suo nome da John Napier, l'inventore scozzese dei logaritmi nato al Castello di Merchiston, ora una delle sedi dell'Universit\u00e0 (\"campus Merchiston\"). Nel 1966 l'Universit\u00e0 fu ribattezzata \"Napier College of Science and Technology\". A partire dal 1971, ha sempre fornito istruzione a livello di laurea. Tre anni dopo, nel 1974 si amalgam\u00f2 con l'\"Edinburgh College of Commerce\" di Sighthill sotto il nuovo nome di \"Napier College of Commerce and Technology\" che divent\u00f2 un Istituto centralizzato nel 1985.\nIl collegio fu rinominato \"Napier Polytechnic\" nel 1986 e lo stesso anno acquis\u00ec i fabbricati del vecchio ospedale idropatico di Craiglockhart. Divenne universit\u00e0 a pieno titolo in giugno 1992. Nel 1994, l'Universit\u00e0 Napier acquis\u00ec il campus di Craighouse e nel 1996 una nuova facolt\u00e0, la \"Faculty of Health Studies\" (Facolt\u00e0 di Studi Sanitari).\nNel 2009 l'universit\u00e0 ha cambiato nome da Napier University a Edinburgh Napier University.\nAll'inizio del 2008, l'Universit\u00e0 Napier \u00e8 stata nominata la migliore universit\u00e0 di Scozia dalla \"Guida Universitaria\" del quotidiano The Guardian 2009.\nNapier ha una delle pi\u00f9 alte percentuali (4\u00aa nel Regno Unito) di studenti stranieri e ha notevolmente rafforzato le sue attivit\u00e0 internazionali, mantenendo diverse sedi all'estero. Rinomata per la sua eccellente Scuola Commerciale, possiede inoltre il pi\u00f9 grande dipartimento di informatica della Scozia.\nL'Universit\u00e0 ha anche fondato la Screen Academy Scotland nel 2005 insieme all'Accademia di Belle Arti (\"Edinburgh College of Art\") di Edimburgo, creando cos\u00ec un importante centro per l'industria cinematografica del Regno Unito, con Sean Connery and Judi Dench come patroni dell'Academy, e importanti rappresentanti quali Tilda Swinton e Brian Cox.\nNapier ha stabilito numerose collaborazioni sia sul territorio nazionale che su quello internazionale (vedi per es. il \"Carnegie College\"). \u00c8 la prima universit\u00e0 scozzese ad aver permesso (dal 2004) a studenti cinesi di studiare per una laurea scozzese senza espatriare, tramite collegamenti con la ZZULI (Cinese: \u90d1\u5dde\u8f7b\u5de5\u4e1a\u5b66\u9662). Napier mantiene inoltre un ufficio a Pechino, e ha numerosi partenariati per la fornitura di corsi accademici presso universit\u00e0 a Hong Kong e in Malaysia.\nStruttura accademica.\nL'Universit\u00e0 Napier ha tre principali facolt\u00e0, ognuna con tre scuole autonome, come segue (\"titoli lasciati in lingua inglese\")\nCome gi\u00e0 specificato sopra, Napier ha inoltre fondato la \"Scottish Screen Academy\" insieme all'Accademia di Belle Arti (\"Edinburgh College of Art\") di Edimburgo, con Sir Sean Connery quale Cancelliere dell'Accademia.\nNapier ha attualmente pi\u00f9 di 30 gruppi di ricerca, e diversi centri di ricerca che si occupano di ingegneria forestale, trasporti, occupazione, comunicazioni."}
{"id": "2019490", "revid": "80598", "url": "https://it.wikipedia.org/wiki?curid=2019490", "title": "Fado (casa discografica)", "text": "La Fado \u00e8 stata una casa discografica italiana, attiva negli anni ottanta.\nStoria della Fado.\nLa Fado nasce nel 1980 a Milano, fondata dal cantautore Fabrizio De Andr\u00e9 e dalla sua compagna, la cantante Dori Ghezzi (le iniziali del nome dei due cantanti costituiscono infatti il nome dell'etichetta). Oltre ai due artisti citati, ne fanno parte il discografico Lucio Salvini e l'editore Giuseppe Gramitto Ricci.\nFu attiva per qualche anno, pubblicando tra gli altri dischi del cantautore Massimo Bubola e del complesso Tempi Duri, in cui suonava, tra gli altri, il figlio del cantautore, Cristiano De Andr\u00e9.\nPer la distribuzione l'etichetta si appoggiava inizialmente alla Dischi Ricordi. Successivamente, a partire dall'album \"Chiamali Tempi Duri\", (settembre 1982), alla CGD, in quel periodo diretta da Franco Crepax. \nLa Fado interruppe la propria attivit\u00e0 discografica alla fine del decennio. Rimase invece attiva dal punto di vista editoriale, con i propri autori Massimo Bubola e Carlo Facchini, il cui catalogo venne rilevato dal reparto edizioni della Dischi Ricordi.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "2019495", "revid": "124534278", "url": "https://it.wikipedia.org/wiki?curid=2019495", "title": "Club Baloncesto Gran Canaria", "text": "Il Club Baloncesto Gran Canaria \u00e8 la squadra di pallacanestro di Las Palmas de Gran Canaria. Partecipa alla Liga ACB con il nome di Herbalife Gran Canaria.\nIl CB Gran Canaria fu fondato nel 1963 nel seno del Collegio Claret; per molti anni ancora assunse tale denominazione. Era impegnato nei tornei scolastici e visti gli ottimi risultati fu creata una squadra seniores, la quale venne integrata nella seconda divisione spagnola. Il club gioc\u00f2 in tale categoria fino al 1984, quando la dirigenza decise di darne uno statuto. Il nuovo statuto venne approvato l'anno seguente; intanto la squadra cambi\u00f2 denominazione e divent\u00f2 Claret Club de Baloncesto. Nella stagione 1987-88 assunse l'attuale denominazione.\nTra gli anni ottanta e novanta la squadra fece diversi salti tra la Liga ACB e la seconda divisione. Dopo aver vinto il campionato della Liga EBA nella stagione 1994-95 il CB Gran Canaria \u00e8 stato stabilmente nella Liga ACB dal 1995. Nella stagione 2000-01 fece il suo debutto nei tornei continentali, esattamente in Coppa Kora\u0107. La stagione 2008-09 sar\u00e0 ricordata per il record di vittorie casalinghe, ben 12, che permette al club di ottenere il suo record personale in massima serie e per le 7 vittorie consecutive in campionato che eguagliano il record della stagione 2005-2006. Il sesto posto finale permette alla squadra di giocare ancora una volta in una competizione europea. La stagione 2009-2010 rappresenta la quindicesima partecipazione consecutiva della squadra nella Liga.\nRoster 2021-2022.\n\"Aggiornato al 14 dicembre 2021.\"\nSponsor.\nAttraverso gli anni il CB Gran Canaria ha avuto varie denominazioni dovute alle sue sponsorizzazioni:"}
{"id": "2019496", "revid": "117311872", "url": "https://it.wikipedia.org/wiki?curid=2019496", "title": "Nikolaj Michajlovi\u010d Pr\u017eeval'skij", "text": "Biografia.\nPr\u017eeval'skij nacque in un villaggio dell'allora Gubernija di Smolensk, da una famiglia della nobilt\u00e0 polacca (il cui nome originale, in polacco, era: Przewalski), e studi\u00f2 nella propria citt\u00e0 natale e poi a San Pietroburgo, presso l'accademia militare. Nel 1864 divenne insegnante di geografia alla scuola militare di Varsavia.\nNel 1867, Pr\u017eeval'skij chiese alla Societ\u00e0 Geografica Russa di essere inviato a Irkutsk, nella Siberia orientale. La sua intenzione era quella di esplorare il bacino del fiume Ussuri, tributario del fiume Amur. Questa fu la sua prima spedizione di una certa importanza, e dur\u00f2 due anni. Pr\u017eeval'skij pubblic\u00f2 il diario di tale spedizione, con il titolo di \"Viaggi nella regione dell'Ussuri, 1867-69\".\nNegli anni successivi, effettu\u00f2 quattro viaggi in Asia Centrale:\nI risultati di queste estese esplorazioni aprirono una nuova epoca nello studio della geografia dell'Asia Centrale, come anche allo studio della fauna e della flora di quest'area, al tempo relativamente sconosciute per gli occidentali. Tra le altre cose, descrisse le popolazioni selvatiche dei cammelli, come anche dei cavalli di Przewalski e delle gazzelle di Przewalski, che presero il suo nome in molte lingue europee. Gli scritti di Pr\u017eeval'skij comprendono cinque grandi libri scritti in russo, e due traduzioni in inglese: \"Mongolia, la nazione Tangut\" (1875) e \"Da Kulija, attraverso il Tian Shan, a Lob-Nor\" (1879).\nPr\u017eeval'skij mor\u00ec di tifo esantematico, non molto tempo dopo l'inizio del suo quinto viaggio, a Karakol sulle rive del lago Issyk-Kul, nell'odierno Kirghizistan. Lo Zar fece subito cambiare il nome della citt\u00e0 in Pr\u017eeval'sk. Esistono monumenti dedicati a lui, ed un museo sulla sua vita e sul suo lavoro, a Pr\u017eeval'sk ed un altro monumento a San Pietroburgo.\nMeno di un anno dopo la sua prematura scomparsa, Michail Vasil'evi\u010d Pevcov gli succedette come capo della spedizione nell'interno dell'Asia Centrale. Il lavoro di Pr\u017eeval'skij venne portato avanti dal suo giovane allievo P\u00ebtr Kuz'mi\u010d Kozlov."}
{"id": "2019497", "revid": "33689", "url": "https://it.wikipedia.org/wiki?curid=2019497", "title": "Thing", "text": "Un thing o ting (antico norreno, antico inglese e islandese: \"\u00feing\"; altre lingue scandinave moderne: \"ting\") era l'assemblea di governo delle societ\u00e0 germaniche, costituita dalle persone libere della comunit\u00e0 e presieduta da alcuni l\u00f6gs\u00f6guma\u00f0ur. Il termine viene ancora usato nei nomi ufficiali degli istituti politici e legislativi degli stati nord-europei.\nEtimologia.\nIl termine antico norreno, antico frisone ed antico inglese \"\u00feing\", che significa \"assemblea\", ha un'origine identica all'odierno inglese \"thing\", al tedesco \"Ding\", all'olandese \"ding\" ed all'odierno scandinavo \"ting\", che significano \"oggetto\". Tutti derivano dal proto-germanico *\"\u00feengan\" che significa \"momento scelto\", ed alcuni suggeriscono un'origine dal proto-indoeuropeo *\"ten-\", \"stretch\", nel senso di \"periodo di tempo per un'assemblea\". L'evoluzione del termine \"thing\" da \"assemblea\" ad \"oggetto\" \u00e8 parallelizzata all'evoluzione del latino \"causa\" (nel senso di processo) nel moderno francese \"chose\", nell'italiano e spagnolo \"cosa\" e nel portoghese \"coisa\". \nIn inglese il termine viene citato a partire dal 685 o 686, con l'antico significato di \"assemblea\", in seguito si riferisce ad un'entit\u00e0 o materia (prima dell'899), e quindi come atto, azione o evento (a partire circa dal 1000). Il significato di possesso personale, comune nel plurale (forse influenzato dall'antico islandese \"things\" che significava \"oggetti, articoli o valori\"), appare la prima volta nel medio inglese attorno al 1300.\nSociet\u00e0 vichinga e medievale.\nNella cultura scandinava di clan pre-cristiani, i membri di un clan erano obbligati a vendicare torti fatti nei confronti di parenti morti o feriti. Nasceva la necessit\u00e0 di una struttura giudicante che potesse evitare faide tribali ed anarchia sociale. Sappiamo dalle culture germaniche settentrionali che queste istituzioni furono i thing, nonostante assemblee simili vengono citate da altri popoli germanici.\nIl thing era l'assemblea di persone libere di uno stato, una provincia o una centena \"(hundare/h\u00e4rad/herred)\". Di conseguenza esistevano una gerarchia di thing, in modo che quelli locali fossero rappresentati ad un livello pi\u00f9 alto, per una provincia o una zona. Presso il thing, venivano risolte le dispute e prese le decisioni politiche. Il luogo in cui si svolgevano era solitamente lo stesso usato per rituali religiosi o per il commercio.\nIl thing si riuniva ad intervalli regolari, legiferava, eleggeva i capi ed i re, e giudicava secondo la legge, memorizzata e recitata dal \"L\u00f6gs\u00f6guma\u00f0ur\" (il giudice). I negoziati del thing erano presieduti dal L\u00f6gs\u00f6guma\u00f0ur e dal capo o dal re. In realt\u00e0 il thing era dominato dai membri pi\u00f9 influenti della comunit\u00e0, i capi-clan e le famiglie potenti, ma in teoria la regola era \"una testa, un voto\". Un famoso incidente si ebbe quando \u00deorgn\u00fdr il L\u00f6gs\u00f6guma\u00f0ur disse al re svedese Olof III che erano le persone ad avere il potere in Svezia, e non il re. Il re cap\u00ec di non avere potere contro il thing e cedette. I pi\u00f9 famosi thing in Svezia erano il Thing di tutti gli Svedesi, il Thing di tutti i Geati ed il Thing di Lionga.\nL'isola di Gotland, ad esempio, ospit\u00f2 nel tardo medioevo venti thing, ognuno dei quali era rappresentato presso il thing dell'isola chiamato \"landsting\" dal proprio giudice eletto. Le nuove leggi venivano decise presso il landsting, che prendeva anche altre decisioni riguardo all'intera isola. L'autorit\u00e0 del landsting venne in seguito erosa dopo l'occupazione dell'isola da parte dell'Ordine Teutonico nel 1398. Nel tardo medioevo i thing consistevano di dodici rappresentative dei contadini, proprietari liberi o affittuari.\nL'assemblea si teneva solitamente in un luogo designato, spesso un campo, come \u00deingvellir, antico luogo del thing islandese. Il parlamento dell'isola di Man porta ancora il nome del luogo in cui si svolgeva il thing, Tynwald, che etimologicamente corrisponde a \"\u00feingvellir\". Si possono trovare altri luoghi equivalenti in tutta l'Europa settentrionale; in Scozia, si trova il Dingwall nelle Highlands ed il Tingwall, presente sia nelle Isole Orcadi che nelle Shetland. In Svezia, vi sono molti luoghi chiamati Tingvalla, versione svedese moderna di \"\u00feingvellir\", mentre l'equivalente norvegese si trova a Tingvoll. A Dublino, Irlanda, il \"Thingmote\" \u00e8 una collina alta quindici metri e con una circonferenza di ottanta metri, dove i norreni si riunivano per legiferare. Si trovava a sud del fiume, adiacente al castello di Dublino, fino al 1685. \"The Thingmote\" \u00e8 un pub attualmente presente sul luogo.\nAllo stesso modo in Inghilterra si trova il Thingwall sulla penisola di Wirral. Nello Yorkshire e nell'ex Danelaw inglesi, che come il Wirral si trovano in Inghilterra nord-occidentale, erano soggetti ad invasioni ed insediamenti norreni, si trovavano i wapentakes (altro nome dello stesso istituto), fino a tempi recenti, ed il termine viene ancora usato nei pubblici registri. Molti toponimi che terminano con il suffisso \"by\"(villaggio), un tempo avevano il proprio law (bylaw) e la giurisdizione era soggetta al wapentake, che spesso si estendeva su un'area chiamata \"thorpe\" (paesetto). Se esisteva un riding che conteneva il wapentake, il wapentake potrebbe essere semplicemente stata un'assemblea che coordinava il potere del Riding, che nel caso di J\u00f3rv\u00edk sarebbe stata presieduta dal re in quella che ora \u00e8 la \"King's Square\" di York. Il regno di Anglia orientale era sotto il controllo di Danelaw, organizzato in cinque sobborghi. Questi cinque erano fortezze di legge marziale che difendevano la terra dal Regno del Wessex o dai Vichinghi, a seconda di chi regnava; insieme con Lindsey, divisa in tre riding come Yorkshire.\nParlamenti nazionali ed attuali istituzioni.\nI parlamenti nazionali di Islanda, Norvegia e Danimarca hanno nomi che incorporano il termine \"thing\":\nI parlamenti dei territori autonomi delle isole \u00c5land, isole F\u00e6r \u00d8er, Groenlandia ed isola di Man fanno riferimento nel nome a \"thing\".\nIl parlamento nazionale svedese, fin dal Medioevo, ha avuto uno stile differente, \nil Riksdag, che deriva dall'antico termine germanico per designare l'assemblea nazionale, il Reichstag. In Svezia \"ting\" \u00e8 il nome usato per indicare un consiglio locale, chiamato Landsting. Questo nome era usato nel Medioevo per indicare i thing che governavano i Landskap, sostituiti dalle contee nel XVII secolo. Il nome \"thing\" si trova anche nei nomi della giustizia svedese di primo livello, ovvero il Tingsr\u00e4tt (in finlandese k\u00e4r\u00e4j\u00e4oikeus), la Corte dei Thing.\nIn modo simile, prima del 1953, il sistema parlamentare danese era il Rigsdag, formato dalle due camere del Folketing (Thing delle Persone) e del Landsting (Thing delle Terre). Il secondo, riservato alle persone agiate, venne abolito dalla costituzione del 1953.\nFolkting \u00e8 anche il nome dell'Assemblea degli svedesi di Finlandia, un corpo semi ufficiale che rappresenta i finlandesi di lingua svedese.\nInoltre in Norvegia ed in Svezia esistono tre assemblee elettive Sami chiamate Sametinget.\nIl parlamento norvegese, Storting, \u00e8 diviso in due camere chiamate Lagting e Odelsting, traducibili in Thing della Legge e Thing dei Lord.\nAl livello amministrativo inferiore esistono in Norvegia i Fylkesting, Thing della Contea. I nomi delle corti giudiziali norvegesi contengono quasi tutte il prefisso \"ting\". Il primo livello si chiama Tingrett, parallelo al Tingsr\u00e4tt svedese, e quattro delle sei corti d'appello norvegesi prendono il nome da storici Thing (Frostating, Gulating, Borgarting e Eidsivating).\nIn letteratura.\nLa \"Nj\u00e1ls saga\" descrive numerose faide i cui assassini vengono giudicati in varie assemblee nel corso di molti anni. Il libro contiene dettagli procedurali ed usanze del thing di Althing."}
{"id": "2019499", "revid": "1728", "url": "https://it.wikipedia.org/wiki?curid=2019499", "title": "Cat box", "text": ""}
{"id": "2019500", "revid": "118031", "url": "https://it.wikipedia.org/wiki?curid=2019500", "title": "1. FC Colonia", "text": ""}
{"id": "2019503", "revid": "118992306", "url": "https://it.wikipedia.org/wiki?curid=2019503", "title": "Tragedy (Bee Gees)", "text": "Tragedy \u00e8 una canzone dei Bee Gees, inclusa nell'album del 1979 \"Spirits Having Flown\" e da esso estratta come secondo singolo. Il singolo raggiunse la posizione numero uno nella classifica inglese nel febbraio 1979 per due settimane, e quella della classifica statunitense il mese successivo per due settimane ed in Canada per quattro settimane, in Brasile, in Nuova Zelanda, ottenendo anche un notevole successo nel resto del mondo dove arriva primo in Francia, Italia, Irlanda e Spagna, secondo in Austria, Svizzera, Australia, Cile, Cina, Germania e Sud Africa, quarto in Norvegia, quinto in Olanda, sesto in Svezia e settimo in Finlandia.\nBench\u00e9 non presente nella colonna sonora del film \"La febbre del sabato sera\", \"Tragedy\" fu in seguito inserita nell'accompagnamento musicale del musical ispirato al film.\nIl singolo ebbe il merito di scalzare dalla vetta della Billboard Hot 100 \"I Will Survive\" di Gloria Gaynor per due settimane, per poi lasciare nuovamente il posto al singolo della Gaynor, che mantenne la vetta per un'ulteriore settimana.\nNel 1979 la NBC mand\u00f2 in onda uno speciale sui Bee Gees, in cui fu mostrato come il suono dell'esplosione presente nel brano era stato realizzato. Barry Gibb riproduceva un suono sordo con le proprie mani, ed in fase di mixaggio tale effetto veniva amplificato e moltiplicato per avere l'effetto di una forte esplosione.\nNel 1998 una cover di \"Tragedy\" registrata dalla band Steps arriv\u00f2 fino alla seconda posizione classifica inglese. Nel 2006 anche i Celldweller hanno realizzato una cover del brano per il download su iTunes."}
{"id": "2019504", "revid": "227910", "url": "https://it.wikipedia.org/wiki?curid=2019504", "title": "Sheela na Gig", "text": "La Sheela na Gig (o Sheela-na-Gig) \u00e8 una serie di sculture medievali rappresentanti donne nude che mostrano una vulva ingigantita.\nDescrizione.\nSi trovano in chiese, castelli e altre costruzioni, specialmente in Irlanda e Gran Bretagna, a volte insieme a statuette di figure maschili. Uno degli esempi migliori si trova nella Torre rotonda di Rattoo, nella contea di Kerry in Irlanda. Una replica \u00e8 ospitata al museo di Tralee, mentre un'altra si trova a Kilpeck nello Herefordshire, Inghilterra.\nL'Irlanda possiede il numero pi\u00f9 grande di sculture classificate come \"Sheela na Gig\": nel libro intitolato \"The Sheela-na-Gigs of Ireland and Britain: The Divine Hag of the Christian Celts \u2013 An Illustrated Guide\" gli autori Joanne McMahon e Jack Roberts citano 101 esempi in Irlanda contro i 45 in Gran Bretagna.\nQueste sculture avevano forse un valore apotropaico, contro la morte e il male.\nDistribuzione delle statuette.\nFinora le seguenti nazioni possiedono (o possedevano) chiese che esibivano la figura femminile Sheela na Gig:\nUn notevole numero di statuette sono state rinvenute in contesto romanico (\"Immagini di desiderio sessuale\") specialmente in Francia, Spagna, Gran Bretagna e Norvegia. In Irlanda tali rappresentazioni sono situate in aree sotto l'influenza normanna."}
{"id": "2019505", "revid": "767487", "url": "https://it.wikipedia.org/wiki?curid=2019505", "title": "Uyoga", "text": "Storia.\nGli Uyoga (in passato noti come Them Mushrooms) sono un gruppo musicale reggae e folk locale keniota. Sono noti soprattutto per il brano \"Jambo Bwana\" (\"Buongiorno, signore\" in Swahili), che fu il loro singolo di debutto nel 1982 e il loro maggior successo, con oltre 30.000 copie vendute e un totale di 200.000 fra la pubblicazione e il 1987. Oggi il brano, certe volte menzionato come Hakuna Matata dalla frase del ritornello, viene considerato un classico dell'Hotel pop (genere musicale molto diffuso in Kenya) ed \u00e8 stato interpretato da praticamente tutti gli artisti di questo stile. Un altro brano celebre della band, \"Ndogo ndogo\", \u00e8 stato usato nella colonna sonora del film \"Mahari\" di Paul Singh.\nLa formazione originale del gruppo (fondato con il nome Avenida Success nel 1969) comprendeva i cinque fratelli Harrison: Teddy Kalanda, Billy Sarro, John Katana, Dennis Kalume e George Zirro. Nel 1972 cambiarono nome in \"Them Mushrooms\", che fa riferimento a un tipo di fungo allucinogeno dell'Africa equatoriale che viene citato anche nel testo di \"Jambo Bwana\" (\"la zuppa di funghi \u00e8 molto dolce\"). Fino al 1986, il gruppo si esibiva soprattutto nelle strutture turistiche della costa; l'anno seguente si \u00e8 trasferito a Nairobi. Nello stesso periodo iniziarono le tourn\u00e9e internazionali, che li portarono a suonare tra l'altro nel Regno Unito, in Germania, in Svizzera, in India e Dubai. In particolare a Dubai il gruppo divenne estremamente popolare; il particolare rapporto con questo paese fu in seguito celebrato dal gruppo musicale con il brano \"Back in Dubai\".\nNegli anni novanta il complesso conobbe un periodo di crisi segnato dall'abbandono di George Zirro, dalla tragica morte del fratello pi\u00f9 giovane Dennis Kalume, e dal successivo ritiro anche di Teddy Kalanda, fondatore e leader del gruppo. I tre fratelli rimasti decisero comunque di proseguire, rimpiazzando le perdite con altrettanti nuovi musicisti.\nNel 2002 il gruppo decise una svolta nella propria direzione artistica, assieme al cambio di nome in \"Uyoga\". Lo stile che li aveva resi celebri (denominato \"Chakacha\") venne abbandonato e sostituito dallo \"Nzele\", pi\u00f9 vicino alla tradizione del gruppo etnico Giriama.\nDiscografia parziale.\nGli album indicati di seguito sono stati pubblicati con il nome \"Them Mushrooms\" fino al 2002, e in seguito col nome \"Uyoga\"."}
{"id": "2019506", "revid": "767487", "url": "https://it.wikipedia.org/wiki?curid=2019506", "title": "Edvin Marton", "text": "Marton \u00e8 diventato famoso come il violinista dei pattinatori sul ghiaccio, soprattutto perch\u00e9 Evgenij Plju\u0161\u010denko, St\u00e9phane Lambiel e altri famosi pattinatori spesso usano le sue composizioni per accompagnare le proprie esibizioni.\nBiografia.\nEdvin Marton nasce in un'area dell'Ucraina largamente abitata da popolazione ungherese. Nato in una famiglia di musicisti, a soli cinque anni stava gi\u00e0 imparando a suonare il violino dai suoi genitori. All'et\u00e0 di 8 anni fu accettato alla Central Tchaikowsky Music School di Mosca: l'\"alma mater\" per i musicisti pi\u00f9 talentuosi dell'Unione Sovietica. Ha continuato cos\u00ec i suoi studi con Eugenia Tchougaeva. Ha tenuto il suo primo importante concerto a dodici anni, con l'Orchestra Sinfonica di Mosca. A diciassette anni \u00e8 diventato uno studente dell'Accademia della Musica Liszt Ferenc a Budapest, nella classe di G\u00e9za Kap\u00e1s. \u00c8 stato cos\u00ec inserito nella classe di studi seguita da Ruggiero Ricci, dove ha vinto il premio come migliore partecipante, e sempre invitato da Ruggiero Ricci, \u00e8 stato il vincitore del Grant Prixe of the International Course Competition a Berlino. Dal 1993 \u00e8 stato il \"giovane solista\" per il National Philharmonic Concert Agency in Ungheria. Ha cos\u00ec suonato con quasi tutte le pi\u00f9 importanti orchestre Ungheresi e tenuto concerti in Austria, Italia, Germania e Svizzera. Nel maggio del 1994 Dorothy Delay, famosa a livello internazionale, l'ha invitato all'Aspen Music Festival in Colorado dove ha tenuto un concerto con Rohan de Silva. A New York ha vinto un concorso studentesco ed \u00e8 stato ammesso alla classe di Dorothy Delay alla Juilliard School di Musica.\nI suoi studi alla Juilliard School di Musica portarono dei cambiamenti nel suo stile musicale. Qui, , la sua carriera musicale giunse a quello che pu\u00f2 essere chiamato un crocevia. Infatti nei suoi primi vent'anni, Marton ha viaggiato in pi\u00f9 di trenta stati, e suonato in importanti sale d'opera come la Berliner Philharmonie e Vienna's Koncerthaus. Ma Marton voleva cambiare il suo stile. Dopo il diploma musica nella scuola Juillard il talentuoso, gioviale Lajos spar\u00ec, e torn\u00f2 lo snello Edvin Marton.\nMarton \u00e8 sempre stato pi\u00f9 interessato a suonare la musica da lui composta piuttosto che opere altrui, e ci\u00f2 non perch\u00e9 non volesse suonare le composizioni dei grandi della storia della musica, ma semplicemente perch\u00e9 considerava pi\u00f9 eccitante cimentarsi con l'esecuzione dei suoi lavori, dai suoni pi\u00f9 elettronici ma pi\u00f9 adatti al XXI secolo.\nNel 1996 partecip\u00f2 ad una competizione Mondiale in Canada, a cui parteciparono oltre 350 violinisti.\nLa vittoria in questa competizione consent\u00ec a Marton di ottenere la concessione per tutta la sua vita di suonare un violino Stradivari, posseduto da una banca Svizzera."}
{"id": "2019509", "revid": "1602064", "url": "https://it.wikipedia.org/wiki?curid=2019509", "title": "Etichetta (informatica)", "text": "In informatica un'etichetta o label (in inglese) \u00e8 un controllo grafico (widget) che mostra informazioni testuali all'interno di un form. \u00c8 solitamente un \"controllo statico\", che non prevede alcun tipo di interazione con l'utente, ed \u00e8 usato per identificare (\"etichettare\") un altro controllo grafico o gruppi di controlli grafici.\nUn'etichetta pu\u00f2 mostrare le informazioni su singola linea o su linee di testo multiple; le informazioni mostrate, possono essere modificate solo dall'applicazione stessa.\nIn alcune implementazioni le etichette \"rispondono\" ad eventi, come ad esempio il click del mouse, permettendo all'utente di effettuare la copia del contenuto testuale e trasformandosi quindi in text box.\nEsempio nel web.\n&lt;form action=\"/action_page.php\"&gt;\n &lt;label for=\"male\"&gt;Maschio&lt;/label&gt;\n &lt;input type=\"radio\" name=\"gender\" id=\"male\" value=\"male\"&gt;&lt;br&gt;\n &lt;label for=\"female\"&gt;Femmina&lt;/label&gt;\n &lt;input type=\"radio\" name=\"gender\" id=\"female\" value=\"female\"&gt;&lt;br&gt;\n &lt;label for=\"other\"&gt;Altro&lt;/label&gt;\n &lt;input type=\"radio\" name=\"gender\" id=\"other\" value=\"other\"&gt;&lt;br&gt;&lt;br&gt;\n &lt;input type=\"submit\" value=\"Submit\"&gt;\n&lt;/form&gt;\nIl tag codice_1 definisce un'etichetta per diversi elementi di un form (modulo di iscrizione):\nAccessibilit\u00e0.\nEsempio di codice con tag appositi WAI-ARIA per l'accessibilit\u00e0:\n&lt;form id=\"send-comment\" aria-label=\"Add a comment\"&gt;\n&lt;label for=\"username\"&gt;Username&lt;/label&gt;\n &lt;input id=\"username\" name=\"username\" autocomplete=\"nickname\" autocorrect=\"off\" type=\"text\"&gt;\n &lt;/form&gt;"}
{"id": "2019510", "revid": "599013", "url": "https://it.wikipedia.org/wiki?curid=2019510", "title": "Dani\u00e8le Debernard", "text": "Biografia.\nSciatrice polivalente , Dani\u00e8le Debernard ottenne il suo primo risultato di rilievo in Coppa del Mondo il 4 gennaio 1971 a Maribor in Jugoslavia (oggi Slovenia) dove giunse ottava in slalom speciale. Pochi giorni dopo a Grindelwald in Svizzera sal\u00ec per la prima volta sul podio, con un terzo posto dietro alle connazionali Britt Lafforgue e Mich\u00e8le Jacot in slalom.\nConvocata per gli XI Giochi olimpici invernali di , in Giappone, conquist\u00f2 la medaglia d'argento, valida anche ai fini dei Mondiali 1972, in slalom. Lo stesso anno ottenne anche il primo successo in Coppa, che avrebbe replicato altre quattro volte in carriera, sulle nevi di casa di Pra Loup in slalom, e si aggiudic\u00f2 il titolo di campionessa francese di slalom gigante.\nPartecip\u00f2 ai XII Giochi olimpici invernali di , in Austria: fu alfiere della Francia durante la cerimonia di apertura e vinse la medaglia di bronzo in gigante, valida anche ai fini dei Mondiali 1976, e la medaglia d'argento in combinata, quest'ultima riconosciuta solo per i Mondiali. Il 12 marzo 1976 sal\u00ec per l'ultima volta sul podio ad Aspen negli Stati Uniti con un secondo posto in discesa libera alle spalle dell'austriaca Brigitte Totschnig. Termin\u00f2 l'attivit\u00e0 agonistica il 17 dicembre 1978 a Val-d'Is\u00e8re, in Francia, concludendo nona in discesa.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nSL = slalom speciale"}
{"id": "2019515", "revid": "1543377", "url": "https://it.wikipedia.org/wiki?curid=2019515", "title": "Cinema Teatro Amiata", "text": "Il Cinema Teatro Amiata \u00e8 un teatro situato ad Abbadia San Salvatore.\nIn seguito allo sviluppo economico urbanistico causato dallo sfruttamento delle miniere di mercurio per opera di industriali tedeschi a partire dal 1896, nel centro amiatino, per iniziativa della \"Societ\u00e0 Mercurifera Monte Amiata S.p.A.\", si avvi\u00f2 un programma di opere assistenziali fra le quali era prevista anche la costruzione di un nuovo teatro.\nProgettato dal geometra G.G. Bossi dell'ufficio tecnico della Societ\u00e0, il nuovo teatro venne realizzato nel 1930, affiancandosi cos\u00ec all'attivit\u00e0 del pi\u00f9 antico Teatro Servadio.\nAnche se usato prevalentemente come cinematografo, ha ospitato spettacoli teatrali, feste da ballo, assemblee civiche e politiche. All'inizio degli anni settanta \u00e8 stato venduto a privati e ha assunto la denominazione di Supercinema. Nel 1984, dopo esser stato acquisito dal Comune, il teatro \u00e8 stato oggetto di un programma di recupero, su progetto dell'architetto Giorgio Cosimi e con finanziamenti del Progetto Regionale FIO, conclusosi nel 1989.\nCon la sua sala rettangolare dotata di galleria, il teatro costituisce un importante riferimento per le attivit\u00e0 culturali dell'area amiatina ospitando alcuni spettacoli del festival estivo \"Amiata Teatro\"."}
{"id": "2019520", "revid": "697352", "url": "https://it.wikipedia.org/wiki?curid=2019520", "title": "Lamborghini Murcielago LP640", "text": ""}
{"id": "2019522", "revid": "57342", "url": "https://it.wikipedia.org/wiki?curid=2019522", "title": "Teatro Servadio", "text": "Il Teatro Servadio \u00e8 un teatro situato ad Abbadia San Salvatore.\nStoria e descrizione.\nIl Teatro, del quale non si sa esattamente l'anno di costruzione, venne realizzato probabilmente verso la met\u00e0 del XIX secolo. \nCominci\u00f2 recitando in una stalla, Luigi Gragnoli, attore, musicista e istrionico rappresentante della famiglia imparentata con i Carli. Fu proprio in una delle propriet\u00e0 di questi ultimi che le due famiglie, Carli e Gragnoli, decisero di costruire il piccolo teatro nel quale iniziare ad esporre le proprie rappresentazioni teatrali. \nEra il tempo di un grande passaggio storico, l\u2019avvio delle ricerche per l\u2019estrazione mineraria, l\u2019inizio di un periodo di cambiamento che avrebbe letteralmente sconvolto le abitudini di un paesino Abbadia San Salvatore abituato a vivere di castagne, frutti di bosco e funghi, di legname, pietra e carbone. In condizioni di povert\u00e0 e indigenza che spesso costringevano a migrazioni stagionali in maremma. Con consuetudini e tradizioni antiche, ma che avrebbero di l\u00ec a poco conosciuto in un sol colpo il balzo verso la modernit\u00e0 e l\u2019avanguardia tecnologica. \nl teatro fu dedicato al \u201cCommendatore Giacomo Servadio\u201d, deputato, banchiere, ma anche musicista ed impresario teatrale che, con ogni probabilit\u00e0, prese a cuore la creazione del teatro e fu molto presente ed attivo ad Abbadia San Salvatore, in particolare nelle attivit\u00e0 assistenziali. Mor\u00ec giovane, nel 1875, a soli 49 anni.\nCon l\u2019avvento della miniera di mercurio, il Teatro Servadio fu probabilmente la prima (e per molto tempo l\u2019unica) struttura ad ospitare attivit\u00e0 ricreative e culturali, riempiendo la propria sala di gente incuriosita ed entusiasta almeno fino al 1925. Ma la miniera continuava ad ingrandirsi, la popolazione ad aumentare e per rispondere alle nuove esigenze, tra il 1926 e il 1929 si diede il via alla costruzione del Cinema Teatro Amiata. Con l\u2019apertura di quest\u2019ultimo, il ruolo del piccolo Servadio cominci\u00f2 inevitabilmente a declinare. Si dovranno aspettare gli anni \u201980 del XX secolo perch\u00e9 il teatro diventi propriet\u00e0 comunale e si avvii successivamente un\u2019importantissima opera di ristrutturazione che si concluder\u00e0 solo alle soglie degli anni \u201990, quando l\u2019edificio torner\u00e0 ad ospitare intrattenimenti popolari e musica. \nQuesto spazio ha ospitato rappresentazioni teatrali, allestiti e prevalentemente da compagnie locali, e feste fino all'ultimo dopoguerra. Dopo essere stato utilizzato come palestra e come sala di prove della Filarmonica (1972-82) \u00e8 stato acquistato dall'Amministrazione Comunale nel 1981 ed \u00e8 stato completamente restaurato e recuperato all'attivit\u00e0 fra il 1989-90 su progetto dell'architetto Sauro Mambrini.\nDal 9 giugno 2017 il Teatro \u00e8 in gestione all'associazione Formula Nuova Arcadia con direttore artistico Daniele Belloni"}
{"id": "2019525", "revid": "287204", "url": "https://it.wikipedia.org/wiki?curid=2019525", "title": "Galleria delle Battaglie", "text": "La galleria delle Battaglie (\"Galerie des Batailles\") \u00e8 parte del Museo di storia della Francia ospitato al primo piano dell'Aile du Midi della reggia di Versailles.\nDescrizione.\nLa galleria misura 120 metri di lunghezza e 13 di larghezza e occupa tutta la lunghezza del primo piano dell'Aile du Midi.\nContiene grandi tavole rappresentanti i maggiori eventi militari della storia di Francia, di cui alcune erano preesistenti, ma la maggioranza sono state commissionate espressamente. Gli architetti Pierre-Fran\u00e7ois-L\u00e9onard Fontaine e Fr\u00e9d\u00e9ric Nepveu sono autori delle decorazioni. Una larga cornice sostiene una volta a cassettoni dipinti e trabeazioni sorrette da colonne corinzie scandiscono la lunghezza della galleria. Su sedici tavole bronzee sono incisi i nomi di principi, ammiragli, conestabili, marescialli, grandi guerrieri uccisi o feriti a morte mentre combattevano per la Francia.\nNumerosi busti sono poggiati su piedistalli contro le colonne, intervallati ai quadri.\nLe tavole coprono 14 secoli della storia di Francia, dalla battaglia di Tolbiac, combattuta da Clodoveo I nel 496, fino a quella di Wagram, vinta da Napoleone nel 1809.\nStoria.\nFondazione.\nLa sua creazione avvenne per decisione di Luigi Filippo nella zona della reggia prima dedicata agli appartamenti occupati, fra XVII e XVIII secolo, da:\nAttentato del giugno 1978.\nNella notte tra il 25 e il 26 giugno 1978 un attentato dinamitardo provoc\u00f2 importanti danni alla galleria. I terroristi furono identificati in Patrick Montauzier e Lionel Chenevi\u00e8re, nazionalisti bretoni appartenenti all'Arm\u00e9e r\u00e9volutionnaire bretonne (ARB-FLB). Non essendo riusciti a piazzare la bomba nella Galleria degli Specchi, ripiegarono sulla Galleria delle battaglie, mirando a Napoleone come simbolo del colonialismo francese.\nSummit di Versailles del 1982.\nDurante il summit del G7, che riun\u00ec a Versailles i governanti dei 7 Paesi democratici pi\u00f9 industrializzati dal 4 al 6 giugno 1982, uno dei pranzi fu allestito nella Galleria."}
{"id": "2019532", "revid": "112329941", "url": "https://it.wikipedia.org/wiki?curid=2019532", "title": "Teatro Vittorio Alfieri (Castelnuovo Berardenga)", "text": "Il Teatro Vittorio Alfieri \u00e8 un teatro situato a Castelnuovo Berardenga.\nStoria.\nIl teatro venne realizzato nell'ultimo dopoguerra per rispondere alle esigenze di spettacoli sia teatrali che cinematografici del Comune. Alla fine degli anni settanta la struttura aveva subito un processo di lento abbandono a causa dei problemi di obsolescenza delle attrezzature, delle difficolt\u00e0 tecnico finanziarie gestionali e della non rispondenza alle nuove normative di sicurezza.\nIl recupero della struttura a spazio polivalente \u00e8 stato realizzato negli anni ottanta su progetto dell'architetto Stefano Tori (1983-84) nell'ambito del Progetto Regionale FIO.\nIl teatro costituisce uno spazio funzionale adatto a ogni esigenza (spettacoli, convegni, mostre, incontri, laboratorio) e, grazie alla gestione affidata a \"Lo stanzone delle apparizioni\", ha allestito interessanti stagioni teatrali oltre a ospitare le iniziative della locale Societ\u00e0 Filarmonica Drammatica. Al suo interno \u00e8 presente anche la biblioteca comunale.\nDall'anno 2008, grazie alla cooperativa sociale Servizio e Territorio e al supporto di Cinemanagement, nella sala Vittorio Alfieri \u00e8 stata organizzata anche una stagione cinematografica con film di prima visione."}
{"id": "2019537", "revid": "1926649", "url": "https://it.wikipedia.org/wiki?curid=2019537", "title": "Carlo Ricchetti", "text": "Carriera.\nNell'arco della sua carriera, oltre che con il , la squadra della sua citt\u00e0, ha giocato numerosi campionati anche con la maglia della , per un totale di 113 gare e 18 reti in Serie B, contribuendo alla promozione in Serie A della societ\u00e0 campana dopo 50 anni di assenza dalla massima divisione.\nDopo varie esperienze da allenatore, il 28 settembre 2015 diventa allenatore in seconda della , nello staff del suo amico ed ex compagno di squadra Roberto Breda. L'anno successivo, passa alla Virtus Entella, sempre come vice di Breda. Termina la sua esperienza a Chiavari dopo il 39\u00ba turno, al culmine di un periodo negativo per la squadra ligure, che ha conquistato un punto nelle ultime cinque partite ed \u00e8 uscita dalla zona play-off. Il 26 ottobre 2017 segue nuovamente Breda sulla panchina del ma il 12 maggio 2018 vengono entrambi sollavati dagli incarichi.\nIl 25 ottobre viene scelto da Giovanni Bucaro come suo vice nella , incarico che mantiene fino al 13 gennaio 2020 quando viene sollevato dall'incarico. Segue Bucaro anche al ."}
{"id": "2019541", "revid": "14691", "url": "https://it.wikipedia.org/wiki?curid=2019541", "title": "Commedie scespiriane", "text": ""}
{"id": "2019543", "revid": "287204", "url": "https://it.wikipedia.org/wiki?curid=2019543", "title": "Songk\u00f6l", "text": "Il Songk\u00f6l (altres\u00ec chiamato Son-Kul o Son K\u00f6l, in chirghiso: \u0421\u043e\u04a3\u043a\u04e9\u043b) \u00e8 un lago alpino endoreico nella catena del Tien Shan, sito nel Kirghizistan centrale.\nIl lago \u00e8 stato incluso nella riserva zoologica di Songk\u00f6l.\nFauna.\nSi ritrovano diverse specie protette fra cui i lupi, e diversi uccelli acquatici, tra cui l'oca indiana."}
{"id": "2019547", "revid": "14691", "url": "https://it.wikipedia.org/wiki?curid=2019547", "title": "Personaggi scespiriani", "text": ""}
{"id": "2019549", "revid": "14691", "url": "https://it.wikipedia.org/wiki?curid=2019549", "title": "Tragedie scespiriane", "text": ""}
{"id": "2019551", "revid": "14691", "url": "https://it.wikipedia.org/wiki?curid=2019551", "title": "Drammi storici scespiriani", "text": ""}
{"id": "2019553", "revid": "442848", "url": "https://it.wikipedia.org/wiki?curid=2019553", "title": "Lago Sary\u010delek", "text": "Il lago Sary\u010delek (in chirghiso: \u0421\u0430\u0440\u044b\u0447\u0435\u043b\u0435\u043a) \u00e8 un lago e riserva naturale del Kirghizistan; \u00e8 ubicato nella provincia di \u017dalalabad a nord della citt\u00e0 di Arkit (sede del parco), al limite orientale della catena del \u010catkal e si estende per 7\u00a0km lungo la Valle di Fergana.\nLe sue origini si pensano risalgano a circa 800 anni fa, formato in seguito ad un terremoto."}
{"id": "2019555", "revid": "1243", "url": "https://it.wikipedia.org/wiki?curid=2019555", "title": "Societ\u00e8 Anonyme d'entreprise generale de travaux", "text": ""}
{"id": "2019559", "revid": "726373", "url": "https://it.wikipedia.org/wiki?curid=2019559", "title": "Il prete malvagio", "text": "Il prete malvagio (\"The Evil Clergyman\") non \u00e8 in realt\u00e0 un vero e proprio racconto, ma piuttosto la trascrizione di un sogno nella lettera indirizzata a Bernard Austin Dwyer dallo scrittore Howard Phillips Lovecraft. Ci\u00f2 \u00e8 documentato da un'altra lettera indirizzata a Clark Ashton Smith il 22 ottobre del 1933 dove scrisse:\n\"Qualche mese fa ho sognato di un prete malvagio che viveva in una soffitta piena di libri proibiti, e di come scambiasse la sua personalit\u00e0 con quella di un forestiero. Fr\u00e0 Bernardus di West Shokan insiste perch\u00e9 ne faccia un racconto\"\nMa Lovecraft non arriv\u00f2 a fare del suo sogno di una notte un racconto, mentre Dwyer dopo la sua morte ritagli\u00f2 dalla lettera la parte che raccontava il sogno e la fece recapitare al \"Weird Tales\" che la pubblic\u00f2 nell'aprile del 1939 facendolo passare per un racconto vero e proprio intitolato \"The Wicked Clergyman\". L'attuale titolo (in inglese) \"The Evil Clergyman\" lo assunse nel 1943 ove fu incluso in una raccolta chiamata \"Beyond the Wall of Sleep\" pubblicata dalla Arkham House.\nTrama.\nIl protagonista, senza nome, senza passato e senza storia apparente, viene introdotto da parte di un uomo barbuto in una stanza in soffitta. Dallo stesso viene pregato di non badare all'oggetto sul tavolo ricollegandolo alle oscure attivit\u00e0 dell'uomo da poco scomparso che prima di lui occupava tale soffitta. Lo stesso protagonista comincer\u00e0 a descrivere una stanza polverosa e piena di libri classici e teologici, ma pochi istanti passeranno prima che venga catturato dallo strano oggetto sul tavolo. Decide cos\u00ec di studiarlo, illuminandolo con una particolare torcia dalla luce violacea si accorge che la scura superficie dell'oggetto si illumina dando il via ad una sorta di proiezione, o manifestazione, di una particolare realt\u00e0 davanti ai suoi stessi occhi. Da qui in poi la storia assumer\u00e0 un'atmosfera impalpabile tipica del sogno, una visione descriver\u00e0 ai suoi occhi determinate scene, un susseguirsi di eventi tra un gruppo di sacerdoti dall'aspetto astuto e cattivo indifferenti all'ospite osservatore. Fin quando non si trover\u00e0 ad interagire con la visione ed uno di essi non gli rivolger\u00e0 la parola. Tornando infine alla realt\u00e0 si accorger\u00e0 di un drammatico cambiamento."}
{"id": "2019560", "revid": "767487", "url": "https://it.wikipedia.org/wiki?curid=2019560", "title": "Kevin Rudolf", "text": "Carriera.\nPrima di lanciarsi nella carriera musicale di solista, Rudolf ha lavorato per diversi anni come produttore, compositore o chitarrista di numerosi artisti, fra cui Nelly Furtado, Britney Spears, Selena Gomez &amp; the Scene, Timbaland, The Black Eyed Peas, Lil' Kim, LL Cool J, Justin Timberlake, Kevin Lyttle, David Banner e Ludacris. Inoltre ha lavorato per l'etichetta Cash Money Records, producendo diversi dischi.\nIl suo primo singolo \"Let It Rock\", in cui collabora il rapper Lil Wayne ed in seguito inserito nell'album \"In the City\", ha ottenuto un notevole successo negli Stati Uniti, dove \u00e8 riuscito a salire fino alla quinta posizione della \"Billboard Hot 100\" ed in Europa. Tra l'altro negli Stati Uniti \"Let It Rock\" \u00e8 diventata uno dei brani ufficiali del PPV WWE Royal Rumble del 2009. Nel 2010 Kevin Rudolf sforna il suo nuovo singolo \"I made it\" che \u00e8 diventato il brano ufficiale del PPV WWE Wrestlemania 26. Il brano \"You make the rain fall\" \u00e8 la sigla iniziale della terza stagione dello show WWE NXT. Il brano \"Don't give up\" \u00e8 stato scelto come sigla ufficiale del 25\u00ba anniversario del Pi\u00f9 Grande Evento dell'Estate, WWE SummerSlam. Inoltre la WWE ha scelto il brano \"Champions\" come sigla di WWE Night of Champions 2012"}
{"id": "2019563", "revid": "1977442", "url": "https://it.wikipedia.org/wiki?curid=2019563", "title": "Medaglia interalleata della vittoria", "text": "La medaglia interalleata (o medaglia della vittoria) fu coniata dai Paesi vincitori della Prima guerra mondiale.\nStoria.\nL'idea della medaglia interalleata nacque da un comitato britannico che nel 1916 era stato incaricato di esaminare la complessiva questione delle medaglie di guerra; nel gennaio 1917 la Gran Bretagna propose a Belgio e Francia la creazione, dopo la guerra, di una medaglia comune.\nIl 5 marzo 1918, durante le ostilit\u00e0, il deputato francese Bouilloux-LaFont present\u00f2 una proposta di legge alla Camera dei deputati per creare una \"Medaglia Internazionale Commemorativa della Guerra\".\nDopo l'armistizio, il 17 dicembre 1918, il deputato A. Lebey present\u00f2 un'altra proposta di legge per la creazione di una medaglia commemorativa della vittoria degli alleati.\nIl maresciallo Foch sottomise alla Conferenza di Pace aperta a Parigi nel 1919 l'istituzione di una medaglia commemorativa unica, da conferire tutti i combattenti alleati.\nIl Consiglio Superiore degli Alleati raccomand\u00f2 dunque la creazione di una identica medaglia per tutti i combattenti delle Nazioni Alleate ed Associate.\nNel 1919 la Commissione Speciale, nominata dall'Assemblea della Pace, deliber\u00f2 la coniazione di una medaglia per la Grande Guerra, che chiam\u00f2 \"Medaglia della Vittoria\", da distribuire secondo le determinazioni di ciascun governo.\nInvece di una medaglia identica per tutti ogni paese avrebbe selezionato un artista per crearne una propria versione, per rendere il pi\u00f9 possibile simili tra loro le medaglie dovevano per\u00f2 rispettare una serie di specifiche:"}
{"id": "2019566", "revid": "37401", "url": "https://it.wikipedia.org/wiki?curid=2019566", "title": "Paul-Jean Toulet", "text": "Di origine creola, trascorse i primi anni di vita nell'isola Mauritius. In seguito si trasfer\u00ec a Parigi dove raggiunse la notoriet\u00e0 collaborando a \"La Vie parisienne\". \nLa sua opera pi\u00f9 famosa \u00e8 la raccolta di liriche \"Les contrerimes\", pubblicata postuma. Le \"Controrime\" furono tradotte in italiano dallo scrittore siciliano Gesualdo Bufalino."}
{"id": "2019567", "revid": "765341", "url": "https://it.wikipedia.org/wiki?curid=2019567", "title": "Shwayze (album)", "text": "Shwayze \u00e8 l'album d'esordio del rapper californiano Shwayze. Il primo singolo estratto dall'album \u00e8 stato \"Buzzin\"' featuring Cisco Adler. L'album \u00e8 stato pubblicato dalla Suretone il 19 agosto 2008."}
{"id": "2019575", "revid": "465169", "url": "https://it.wikipedia.org/wiki?curid=2019575", "title": "Surrender (Joshua)", "text": "Surrender \u00e8 il primo album dei Joshua, pubblicato nel 1985 per l'etichetta discografica Polydor Records."}
{"id": "2019578", "revid": "1543377", "url": "https://it.wikipedia.org/wiki?curid=2019578", "title": "Sir Gawain e il Cavaliere Verde", "text": "Sir Gawain e il Cavaliere Verde o Sir Galvano e il Cavaliere Verde \u00e8 un romanzo cavalleresco allitterativo scritto in medio inglese e risalente al tardo XIV secolo narrante un'avventura di Galvano, un cavaliere appartenente alla Tavola Rotonda. In questo racconto Galvano accetta la sfida lanciata da un misterioso cavaliere completamente verde nei capelli, vestiti e pelle. Il Cavaliere Verde dichiara che permetter\u00e0 a chiunque di infliggergli un colpo di ascia senza che esso si difenda se egli stesso potr\u00e0 restituire il colpo esattamente dopo un anno e un giorno. Gawain accetta la sfida e con un sol colpo decapita lo sfidante, questi non muore ma raccoglie la sua testa, balza a cavallo e ricorda a Galvano che gli deve soddisfazione alla data concordata. La storia di Sir Galvano, impegnato nell'avventuroso viaggio per raggiungere il luogo prescelto dove ricever\u00e0 il colpo, dimostra il suo spirito di cavalleria e lealt\u00e0.\nIl poema ci \u00e8 giunto in un singolo manoscritto, codificato come \"Cotton Nero A.x\", che contiene altre tre opere \"Pearl\", \"Cleanness\" e \"Patience\" (Perla, Purezza e Pazienza). Si sospetta che l'autore sia sempre lo stesso anonimo chiamato, per tanto, \"Pearl Poet\" o \"Gawain Poet\". Tutti e quattro i poemi sono scritti in un dialetto del medio inglese parlato nel nord-ovest delle Midlands. La storia nasce quindi dal folklore gallese e inglese, con prestiti evidenti dai pi\u00f9 antichi racconti sul \"gioco della decapitazione\" e vengono messi in risalto l'importanza che la cavalleria e l'onore hanno nelle situazioni di pericolo.\nOltre alla trama complessa e all'uso di un ricco linguaggio, il poema interessa molto i critici letterari per il suo sofisticato uso del simbolismo medievale. Il Cavaliere Verde, il gioco della decapitazione o la cintura magica di Galvano per protezione sono simboli importanti che affondano le loro radici nelle antiche culture celtiche, germaniche e nel folklore popolare. Per esempio il Cavaliere Verde viene visto da qualcuno come la rappresentazione dell'uomo verde delle leggende celtiche, mentre altri vi vedono un'allusione a Cristo.\n\"Sir Galvano e il Cavaliere Verde\" \u00e8 un importante poema appartenente alla letteratura cavalleresca, dove troviamo un eroe impegnato in un'avventura per dimostrare il suo valore. Tuttavia l'ambiguit\u00e0 che circonda la fine della storia lo rende molto pi\u00f9 complesso di altre opere. Da un punto di vista cristiano molti sostengono una interpretazione apocalittica della storia, stabilendo cos\u00ec un parallelo tra Galvano e Lady Bertilak e la storia di Adamo ed Eva. Altri critici sostengono che l'opera rappresenti le tensioni tra Inglesi e Gallesi che all'epoca della stesura del poema erano in corso. La popolarit\u00e0 moderna dell'opera \u00e8 da imputarsi a testi di critica letteraria scritti da J. R. R. Tolkien, da Simon Armitage e da diversi film e adattamenti recenti.\nDal poema sono stati tratti due adattamenti per il cinema nel 1973 e 1984. Un terzo film basato su quest'opera ha visto la luce nell'estate del 2021.\nSinossi.\nLo scopo di questo poema era quello di dare una \"base culturale all\u2019Inghilterra\" (mito di fondazione): il racconto \u00e8 ambientato nella leggendaria Inghilterra di re Art\u00f9; la narrazione si apre alla \"corte di Camelot\", durante i festeggiamenti per Natale: a Capodanno si presenta a corte un \"misterioso cavaliere\" tutto \"verde\" con un\u2019ascia in mano, il quale \"sfida Art\u00f9 e la sua corte\" proponendo un gioco: domanda se a corte c\u2019\u00e8 qualcuno disposto a decapitarlo con la sua stessa ascia, a condizione che per\u00f2, un anno e un giorno dopo, lo sfidante sia disposto a farsi a sua volta decapitare. \nArt\u00f9 accetta la proposta, ma al suo posto \"raccoglie la sfida\" il cavaliere pi\u00f9 giovane della corte, nonch\u00e9 suo nipote, \"Galvano\", affermando che la vita del re \u00e8 troppo importante per essere messa a rischio; a questo punto il Cavaliere Verde si fa decapitare e, una volta mozzata la testa, questi la raccoglie dal pavimento, e ricorda al giovane Galvano la promessa fatta: deve farsi trovare dopo un anno e un giorno alla \"Green Chapel\", luogo la cui posizione \u00e8 sconosciuta a tutti.\nAll\u2019avvicinarsi della scadenza, Galvano si mette in viaggio e, dopo alcune peripezie, raggiunge un castello, dove viene accolto calorosamente dal signore del maniero, Bertilak de Hautdesert, e da sua moglie. Galvano racconta loro del suo appuntamento presso la Cappella Verde e dice che deve continuare la sua ricerca perch\u00e9 gli rimangono solo pochi giorni; Bertilak ridendo spiega che la Cappella Verde \u00e8 a meno di due miglia di distanza da dove si trovano e propone a Galvano di soggiornare presso il castello per alcuni giorni; prima di andare a caccia il giorno successivo, \"Bertilak propone un affare a Galvano\": egli dar\u00e0 a Galvano quello che catturer\u00e0, a condizione che Galvano dia a lui quello che egli avr\u00e0 a sua volta ottenuto durante il giorno (secondo la tradizione dello scambio dei doni).\nDopo che Bertilak parte per la caccia, Lady Bertilak visita Galvano nella sua camera da letto, cercando di sedurlo, ma nonostante i suoi migliori sforzi, non riesce ad ottenere altro che un unico bacio. Quando Bertilak ritorna d\u00e0 a Galvano il \"cervo\" (simbolo della rigenerazione vitale, della longevit\u00e0 e del ciclo delle rinascite successive; nella leggenda greca di Ciparisso, la morte del cervo \u00e8 all'origine del cipresso, simbolo dell'immortalit\u00e0 e dell'eternit\u00e0) che ha ucciso, il suo ospite risponde donando a Bertilak il bacio della donna, senza dirgli per\u00f2 da chi lo ha ricevuto.\nIl giorno successivo la dama del castello tenta nuovamente di sedurre Galvano, ma tutto quello che ottiene sono due baci, che saranno scambiati da Galvano con un cinghiale (\"simbolo dell\u2019energia della ferinit\u00e0 selvaggia e di coraggio indomito\") catturato durante la caccia; il terzo giorno la donna tenta ancora di conquistare il suo ospite, regalandogli una fascia di seta verde che avrebbe dovuto proteggere il cavaliere da qualsiasi colpo che gli fosse stato inferto, ottenendo in questo modo tre baci. \nQuella sera, Bertilak ritorna con una volpe (simbolo di astuzia, viene associata anche alla sessualit\u00e0), ricevendo in cambio da Galvano i tre baci, ma non la cintura, che Galvano tiene per s\u00e9; il giorno successivo Galvano parte per la Cappella Verde con indosso la cintura; l\u00ec trova il suo sfidante intento ad affilare l'ascia e si dispone a ricevere il colpo, secondo i patti; il Cavaliere Verde si prepara a mozzare la testa di Galvano, ma per ben due volte tentenna e la terza volta lo colpisce dolcemente sul collo, causandogli solo una piccola ferita; a questo punto il \"Cavaliere Verde\" si rivela essere il signore del castello, \"Bertilak de Hautdesert\", e spiega che l'intero gioco \u00e8 stato organizzato da \"Morgana\", sorella e nemica di Art\u00f9. Galvano \u00e8 in un primo momento sconvolto e pieno di vergogna, ma i due uomini si chiariscono cortesemente e Galvano torna a Camelot, dove indosser\u00e0 la cintura come \"segno di vergogna\" per la sua incapacit\u00e0 di mantenere la sua promessa con Bertilak. Art\u00f9 decreta che tutti i suoi cavalieri d'ora in poi devono indossare una fascia verde, in onore dell'avventura vissuta da Galvano.\nIl poeta \"Pearl\".\nAnche se il nome del poeta (o poeti) che compose quest'opera \u00e8 sconosciuto, si possono trarre alcune deduzioni su di lui da una attenta lettura delle sue opere. Il manoscritto di Galvano \u00e8 conosciuto negli ambienti accademici come \"Cotton Nero A.x\", a seguito di un sistema di denominazione utilizzata da uno dei suoi proprietari, Robert Cotton, un collezionista di testi medievali in lingua inglese. Prima che Cotton entrasse in possesso dell'opera, questa era conservata presso la biblioteca di Henry Savile di Bank nello Yorkshire. Poco si sa circa la sua precedente propriet\u00e0, e fino al 1824, quando il manoscritto \u00e8 stato introdotto presso la comunit\u00e0 accademica da Thomas Warton, era quasi del tutto sconosciuto.\nOra \u00e8 custodito nella British Library ed \u00e8 stato datato al tardo XIV secolo, di conseguenza il poeta che l'ha composto fu un contemporaneo di Geoffrey Chaucer, autore dei celebri \"Racconti di Canterbury\", anche se \u00e8 altamente improbabile che i due si siano mai incontrati. Le altre tre opere trovate nello stesso manoscritto di Galvano, (comunemente note come Pearl, Pazienza e Purezza) sono spesso considerate come prodotte dallo stesso autore. Tuttavia, il manoscritto contenente queste poesie \u00e8 stato trascritto da un copista e non \u00e8 quindi l'originale creato dal poeta. Anche se niente esplicitamente suggerisce che tutte e quattro le poesie sono dallo stesso poeta, l'analisi comparativa del dialetto e la forma del verso fanno pensare che l'autore sia unico. Comunque non tutti sono d'accordo con questa conclusione e il dibattito rimane aperto.\nLe informazioni che abbiamo circa il poeta sono comunque molto generiche, come Tolkien e Gordon hanno riportato dopo aver esaminato il testo, lo stile e il tema nel 1925:\nIl candidato pi\u00f9 probabile alla paternit\u00e0 delle opere sembra essere John Massey di Cotton, Cheshire. Massey ha vissuto nella stessa regione dialettica del poeta \"Pearl\" e si pensa che abbia scritto la poesia \"St. Erkenwald\", che alcuni studiosi ritengono che abbia somiglianza stilistiche con Galvano. Tuttavia \"St. Erkenwald\" \u00e8 stata datata da alcuni esperti in un'epoca diversa da quella in cui visse il poeta \"Pearl\". Quindi, la paternit\u00e0 delle opere attribuite a John Massey \u00e8 ancora discutibile e la maggior parte dei critici considerano il poeta di Galvano uno sconosciuto.\nForma dei versi.\n\"Sir Galvano e il Cavaliere Verde\" \u00e8 composto da 2.530 versi suddivisi in 101 stanze scritto secondo lo stile che i critici chiamano \"revival allitterativo\" molto di moda nel XIV secolo. Questo stile non si focalizza su un metro sillabico o sulla conta delle rime, ma si concentra sul l'uso della ripetizione di un paio di sillabe poste all'inizio del verso, le quali terminano successivamente il verso stesso. Ogni verso include sempre una pausa, chiamata \"caesura\", la quale suddivide il verso stesso in due sotto-versi. Sebbene il poeta che ha composto Galvano segua le regole di composizione vigenti a quel tempo, spesso ha un comportamento pi\u00f9 \"libero\" nello scrivere la storia del cavaliere; infatti le pause utilizzate in questa opera non dividono sempre il verso in due parti uguali, ma spesso sono poste in posizioni variabili e ogni stanza termina con una sezione in rima composta da cinque righe, chiamata \"bob and wheel\", ove \"bob\" identifica una riga molto breve, spesso di sole due sillabe, e \"wheel\" composta da pi\u00f9 righe con all'interno delle rime.\nStorie simili.\nIl primo riferimento storico conosciuto di un gioco della decapitazione risale all'VIII secolo nel racconto in medio irlandese \"La Festa di Bricriu\". I paralleli con Galvano sono evidenti quando l'antagonista di C\u00fachulainn esegue tre finti attacchi con la scure prima di lasciar andare via senza ingiuria il suo bersaglio. Uno scontro del genere compare anche nell'opera del XII secolo \"Life of Caradoc\", un racconto scritto in medio francese e incluso nella prima continuazione anonima del \"Le Roman de Perceval ou le conte du Graal\" di Chr\u00e9tien de Troyes. In questo caso la storia viene modificata in quanto l'antagonista di Caradoc \u00e8 il suo stesso padre, il quale desidera testare l'onore del figlio. Nel \"Perlesvaus\", un racconto del primo XIII secolo, Lancillotto partecipa ad un gioco della decapitazione ove con riluttanza decapita un cavaliere che l'aveva sfidato. Dopo un anno Lancillotto si reca nel medesimo luogo ove aveva decapitato l'uomo e il popolo della citt\u00e0 lo festeggia e annuncia di aver finalmente trovato un vero cavaliere. Molti altri cavalieri avevano fallito questa prova.\nLe storie \"The Girl with the Mule\" (intitolata anche \"The Mule Without a Bridle\") e \"Hunbaut\" vedono sempre Galvano impegnato in altri giochi di decapitazione. Nel \"Hunbaut\" Galvano decapita un uomo e prima che questo possa recuperare la sua testa, gli sfila il mantello magico che lo mantiene ancora in vita, causando la morte di quest'ultimo. Molte storie raccontano di cavalieri che lottano per tenere lontane delle donne voluttuose mandate come banco di prova dai loro signori; tra queste possiamo citare \"Yder\", \"Lancillotto in prosa\", \"Hunbaut\" e \"The Knight of the Sword\". Gli ultimi due riguardano specificamente Galvano. Di solito la tentatrice \u00e8 la figlia o moglie di un signore al quale il cavaliere deve portare rispetto e il cavaliere viene tentato per vedere se rimarr\u00e0 o meno casto.\nNella prima parte del Mabinogion, Pwyll si scambia di posto con Arawn il signore di Annwn. Pur avendo cambiato il suo aspetto per assomigliare esattamente ad Arawn, Pwyll non ha rapporti sessuali con la moglie di Arawn durante questo tempo, cos\u00ec che si viene a creare una duratura amicizia tra i due uomini. La storia pu\u00f2, quindi, fornire uno sfondo per la prova di seduzione di Galvano quando tenta di resistere alla moglie del Cavaliere verde; in tal modo, la storia di Sir Galvano e il Cavaliere verde pu\u00f2 essere visto come un racconto che unisce gli elementi del gioco celtico della decapitazione con una versione sempre celtica di una prova di seduzione. Alcuni studiosi sono in disaccordo con questa interpretazione in quanto Pwyll e Arawn sono concordi nell'accettare lo scambio e il fatto che Pwyll non abbia giaciuto con la moglie dell'altro deriva solo da una sua cortesia, il che non rientra propriamente nel concetto delle \"prove di seduzione\" ove la seduzione spesso \u00e8 una congiura ordita dalla dama all'insaputa del suo signore. Inoltre non bisogna dimenticare che tra la prima decapitazione e la seconda passa sempre un anno e un giorno.\nDopo \"Sir Galvano e il Cavaliere Verde\" sono comparse numerose altre opere ispirate dalla prima come \"The Greene Knight\" (XV - XVII secolo) che ricalca quasi esattamente la stessa storia. Un altro racconto, \"The Turke and Gowin\" (XV secolo) inizia con un turco che entra nella corte di Art\u00f9 dicendo \u00abC\u2019\u00e8 qualcuno che voglia, come un fratello, dare un colpo e riceverne un altro?\u00bb. Alla fine di questo poema, il turco, piuttosto che ridare il colpo a Galvano, chiede al cavaliere di tagliargli la testa, cosa che Galvano fa.\nTemi.\nTentazione e Prove.\nIl cuore del romanzo \"Sir Galvano e il Cavaliere Verde\" \u00e8 rappresentato dalla prova che Galvano deve affrontare per dimostrare il suo rispetto verso il codice d'onore della cavalleria. Il tipico racconto di prove medievale \u00e8 sempre assemblato come una sequenza di tribolazioni atte a testare il valore morale del protagonista. I racconti spesso descrivono una serie di fallimenti personali dopo che il protagonista della storia \u00e8 stato messo alla prova. Il successo in queste vicende generalmente d\u00e0 a chi le compie una maggiore fortuna o una particolare immunit\u00e0 corporea. La capacit\u00e0 di Gawain di superare le prove che il suo ospite gli tende \u00e8 della massima importanza per la sua sopravvivenza, anche se lui non lo sa. Infatti egli supera le prova solo grazie a situazioni fortuite o al suo \"istinto di cortesia\".\nOltre alle regole che la cavalleria impone, Galvano deve anche rispettare le leggi dell'amore cortese. Il codice d'onore di un cavaliere gli impone che esso deve fare tutto quello che una donzella gli chiede. Galvano deve accettare la cintura che la Dama gli porge, ma deve anche rispettare la promessa di dare al Signore del maniero tutto quello che lui ottiene nello stesso giorno. Cos\u00ec sceglie di tenere la cintura per paura della morte, anche se i continui timori per la sua vita presenti nel romanzo portano a supporre che in realt\u00e0 non riponga molta fiducia nell'oggetto magico, e cos\u00ec facendo rompe la sua promessa con il Signore ma onora la Dama. Quando si rende conto che il Cavaliere verde \u00e8 in realt\u00e0 il padrone di casa, capisce anche che, sebbene egli ha completato la sua ricerca, non \u00e8 riuscito a essere virtuoso. Questa prova mette in risalto il contrasto tra l'onore e le regole cavalleresche. Siccome ha infranto la sua promessa al Signore del castello, Galvano ritiene che abbia perso il suo onore e che in realt\u00e0 abbia fallito il suo compito.\nCaccia e seduzione.\nGli studiosi hanno spesso notato il parallelismo esistente tra le scene di caccia del poema e le tre scene di seduzione. In particolare sembra importante la caccia alla volpe che si rispecchia nella scena di seduzione in cui Galvano accetta la cintura magica dalla Dama del castello. Galvano, come la volpe, teme per la sua vita e cerca un modo per sfuggire al colpo dell'ascia del Cavaliere Verde. Come la sua controparte egli utilizzer\u00e0 un trucco per cercare di avere salva la vita. La volpe utilizza tattiche di fuga a differenza dei primi due animali, e in modo imprevisto, tanto che Bertilak impiega pi\u00f9 tempo nella caccia. Allo stesso modo, Galvano deve affrontare una Dama molto pi\u00f9 decisa a sedurlo ed egli stesso deve impegnarsi molto pi\u00f9 delle altre volte per non cedere alle lusinghe della donna. Lei cambia il linguaggio evasivo, tipico dei rapporti dettati dall'amor cortese, in uno stile pi\u00f9 deciso. Il suo vestito, relativamente modesto nelle precedenti scene, \u00e8 improvvisamente voluttuoso e rivelatore.\nLe scene di caccia relative al cervo e al cinghiale sono meno chiaramente collegate, anche se gli studiosi hanno cercato di relazionare ogni animale agli altri tentativi di seduzione. I tentativi di collegare la caccia al cervo con la prima scena di seduzione hanno messo in luce alcuni parallelismi. La caccia al cervo, come il corteggiamento, doveva essere fatto in base alle regole stabilite. Spesso le donne favoriscono le persone che hanno cacciato e ben scuoiato i loro animali, talvolta qualcuna sta a guardare mentre un cervo viene pulito. La sequenza che descrive la caccia al cervo \u00e8 relativamente non violenta, con un'aria di relax ed euforia come la prima scena di seduzione dove tutto \u00e8 molto tranquillo e poco serioso.\nLa caccia al cinghiale \u00e8, per contrasto, molto pi\u00f9 tesa e dettagliata. I cinghiali sono molto pi\u00f9 difficili da cacciare rispetto al cervo e uno scontro tra un cinghiale e un cavaliere armato di spada era considerato come un combattimento corpo a corpo. Nella scena di caccia, il cinghiale fugge, ma si deve fermare per via di un burrone. A questo punto si gira ad affrontare Bertilak con le spalle al dirupo, pronto a combattere. Bertilak smonta da cavallo e affronta la fiera, la uccide, ne taglia la testa e la infilza con un'asta, come un trofeo. Di conseguenza, la scena di seduzione, \u00e8 pi\u00f9 movimentata e le avances della Signora sono pi\u00f9 esplicite, tanto che essa insiste sul fatto che Galvano ha una romantica reputazione e che egli non deve deluderla. Ma l'eroe riesce a parare abilmente gli \"attacchi\" della donna dicendo che sicuramente lei ne sa pi\u00f9 di lui circa l'amore. Sia la caccia al cinghiale che la seconda scena di seduzione possono essere intese come rappresentazioni di una vittoria morale: sia Galvano che Bertilak affrontano da soli la lotta ed emergono trionfanti.\nNatura e cavalleria.\nAlcuni ritengono che la natura venga rappresentata come un qualcosa di caotico e senza ordine o legge, in diretta contrapposizione con la civilt\u00e0 presente a Camelot. Il Cavaliere Verde che invade e disturba la pacifica corte di Re Art\u00f9 \u00e8 un'icona rappresentativa del caos che la natura porta seco. Essa viene rappresentata in tutto il poema come qualcosa di grezzo e indifferente, che minaccia costantemente l'ordine degli uomini e la vita di corte. La Natura invade e sconvolge l'ordine nei grandi eventi della narrazione, sia simbolicamente che attraverso la natura interiore dell'uomo. La prima \"invasione\" appare proprio quanto il Cavaliere Verde entra nella corte di Art\u00f9, successivamente quando Galvano deve combattere il suo naturale desiderio per la moglie di Bertilak e nuovamente quando l'eroe rompe il suo voto a Bertilak scegliendo di tenere la cintura verde, dando pi\u00f9 importanza alla sopravvivenza che alla Virt\u00f9. Rappresentata dalla cintura colorata, la Natura \u00e8 una forza nascosta dentro l'animo umano che rende imperfetti (dal punto di vista della cavalleria). In questa prospettiva, Gawain \u00e8 parte di un pi\u00f9 ampio conflitto tra la natura e la cavalleria, un esame della capacit\u00e0 dell'uomo di superare alla fine il caos della natura.\nGiochi.\nLa parola \"gomen\" (gioco) si riscontra ben 18 volte nel poema. Mentre un'altra parola simile, \"gome\" (uomo), si ritrova 21 volte e questo fatto ha indotto alcuni studiosi a ritenere uomini e giochi intimamente collegati. I giochi al tempo della stesura dell'opera erano visti come prove di merito. Nella cultura germanica erano molto comuni i \"giochi\" di scambi di doni; se un uomo ha ricevuto un dono, \u00e8 obbligato a regalare all'altro un presente o potrebbe rischiare di perdere il suo onore, quasi come uno scambio di colpi in una lotta (o in un \"gioco decapitazione\"). Tutto il poema ruota attorno a due giochi: lo scambio di decapitazioni e lo scambio delle vincite. Questi possono sembrare a prima vista estranei. Tuttavia, una vittoria nella prima partita porter\u00e0 ad una vittoria nella seconda. Elementi di entrambi i giochi si ritrovano in altre storie, tuttavia, il collegamento tra i risultati \u00e8 unico per Galvano."}
{"id": "2019584", "revid": "247222", "url": "https://it.wikipedia.org/wiki?curid=2019584", "title": "Intense Defense", "text": "Intense Defense \u00e8 il secondo album del gruppo musicale statunitense Joshua, pubblicato nel 1988 per l'etichetta discografica Polydor Records."}
{"id": "2019594", "revid": "767487", "url": "https://it.wikipedia.org/wiki?curid=2019594", "title": "Whitestarr", "text": "Whitestarr \u00e8 un gruppo rock statunitense proveniente da Malib\u00f9, California. Il cantante del gruppo Cisco Adler \u00e8 il figlio del produttore discografico Lou Adler, mentre il batterista Alex Orbison \u00e8 il figlio del cantante Roy Orbison.\nBiografia.\nIl gruppo si forma nel 2000, e firma un contratto con la Atlantic Records, che per\u00f2 viene sciolto poco dopo. I Whitestarr rimangono ottengono una notevole popolarit\u00e0 partecipando alla trasmissione televisiva \"The Rock Life\" su VH1. Lo show \u00e8 un \"rockumentary\", in cui le telecamere seguono le vite dei componenti del gruppo sul palco, negli studi d'incisione e nella vita di tutti i giorni..\nNel settembre 2007, Cisco Adler, frontman del gruppo ha annunciato di aver deciso di \"prendersi una vacanza\" dal gruppo per poter intraprendere alcuni progetti da solista, aggiungendo che comunque i Whitestarr non sono sciolti. Il primo progetto da solista di Adler \u00e8 stata la collaborazione all'album di debutto del rapper Shwayze, in cui il cantante partecipa in ogni brano."}
{"id": "2019595", "revid": "302644", "url": "https://it.wikipedia.org/wiki?curid=2019595", "title": "Gina Boivard", "text": ""}
{"id": "2019597", "revid": "223320", "url": "https://it.wikipedia.org/wiki?curid=2019597", "title": "Cisco Adler", "text": ""}
{"id": "2019600", "revid": "729019", "url": "https://it.wikipedia.org/wiki?curid=2019600", "title": "Battaglia di Pontorson", "text": "La battaglia di Pontorson \u00e8 stata una battaglia della prima guerra di Vandea combattuta il 18 novembre 1793 a Pontorson durante la Vir\u00e9e de Galerne.\nLa battaglia.\nDopo la sconfitta nell'assedio di Granville, l'esercito vandeano guidato da Henri de La Rochejaquelein nella ritirata torn\u00f2 sui suoi passi, ma vennero fermati a Pontorson dai 4.000 uomini del generale Auguste Tribout. Tuttavia i vandeani erano in superiorit\u00e0 numerica e sconfissero senza troppa difficolt\u00e0 l'esercito repubblicano, lo sconfitto Tribout scrisse nel suo rapporto che \"era stato messo un po' in rotta\" e ripieg\u00f2 a Dinan"}
{"id": "2019616", "revid": "3115", "url": "https://it.wikipedia.org/wiki?curid=2019616", "title": "Cerchione", "text": "Il cerchione (a volte detto anche solo cerchio) \u00e8 l'elemento della ruota che collega lo pneumatico al veicolo.\nMateriali.\nIl cerchione pu\u00f2 essere costruito in vari materiali:\nI cerchi possono essere colorati mediante vari procedimenti di verniciatura (e successiva copertura con strato protettivo trasparente a effetto satinato opaco o a effetto lucido), diamantati (con successiva applicazione di strato protettivo trasparente tipicamente a effetto lucido) o sottoposti ad altri trattamenti di finitura. La verniciatura a polvere \u00e8 quella impiegata a livello professionale (linea di verniciatura) svolta da imprese specializzate.\nTipologie.\nI cerchioni possono essere:\nCaratteristiche.\nOffset (ET e distanziali).\nLa misura dell'offset \u00e8 definita ET e interessa esclusivamente i cerchi per veicoli a quattro o pi\u00f9 ruote.\nQuesta misura, che viene data in millimetri, definisce la distanza tra il piano centrale del cerchio ed il piano di fissaggio dello stesso; se il piano di fissaggio del cerchio \u00e8 perfettamente al centro si ha quindi un ET=0, mentre se il piano di fissaggio \u00e8 pi\u00f9 spostato all'esterno si ha un ET positivo (generalmente definito da misure standard di 10 in 10), mentre se il piano di fissaggio \u00e8 pi\u00f9 spostato all'interno si ha un ET negativo. Pertanto, a parit\u00e0 di larghezza del cerchio, un ET minore rispetto a quello di partenza comporta un aumento della carreggiata del veicolo.\nUn effetto del tutto simile, ma senza la sostituzione del cerchio, \u00e8 quella d'interporre un distanziale (generalmente una piastra o vari spessori), in modo da ridurre l'offset totale del gruppo cerchio+distanziale di una misura pari proprio allo spessore del distanziale stesso.\nLa misura dell'offset viene decisa dal progettista del veicolo in base all'ingombro laterale del mozzo della ruota (e del freno ad esso collegato) e a considerazioni sulla dinamica delle sospensioni. Nella maggior parte dei casi si cerca di mantenere il punto di applicazione delle forze frenanti e motrici coincidente con la linea mediana del canale, forze che oltre dall'offset vengono influenzate dalla campanatura e dalla larghezza dello pneumatico; queste infatti influiscono sulla distribuzione della forza motrice e frenante dalla ruota al suolo, per annullare l'indesiderato momento (cio\u00e8 la forza applicata al \"braccio\" pari all'ET) che tende a far ruotare il gruppo ruota intorno all'asse verticale generando reazioni allo sterzo note col nome di \"torque steer\". Queste ultime si amplificano maggiormente quanto pi\u00f9, in caso di sostituzione del cerchio originale, ci si discosta dall'ET previsto dal progettista.\nDiametro.\nIl diametro del cerchio, per convenzione misurato in pollici, (esempio, 6J x 14 H S) determina le misure degli pneumatici che si possono abbinare. Entro il limite del diametro totale della ruota completa (cerchione + pneumatico), se si aumenta il diametro del cerchio si possono usare pneumatici con spalla minore, il che aumenta la rigidit\u00e0 dello pneumatico, migliora l'impronta a terra e riduce le torsioni dello pneumatico in curva, fattore importante e vantaggioso nell'uso su asfalto, ma deleteria nell'uso fuori strada.Negli ultimi anni le case automobilistiche hanno montato (in primo equipaggiamento) cerchi di diametro superiore rispetto al passato per svariati motivi, tra cui soprattutto la necessit\u00e0 di adottare impianti frenanti maggiormente dimensionati. Questo a causa del generale aumento della massa dei veicoli dovuta al rispetto di norme di sicurezza sempre pi\u00f9 stringenti.\nCanale.\nIl canale del cerchio, viene definito da diverse misure (riportate in seguito), inoltre definisce la sede su cui viene montato lo pneumatico.\nQuesta misura viene riportata sulla parte periferica del cerchio (esempio, 5\u00bd J x 14 H) e i dati variano a seconda dei cerchi e degli pneumatici che ospitano. Nell'esempio portato il cerchio ha un canale da 5,5 pollici, con un \"profilo a J\" (quindi si tratta di un cerchione automobilistico), con un diametro di 14 pollici e studiato per ospitare uno pneumatico di tipo tubeless (Hump alto).\nLarghezza.\nLa larghezza \u00e8 una semplice misura espressa in pollici, fondamentale per definire il comportamento con uno determinato pneumatico.\nProfilo canale.\nQuesto profilo si differenzia principalmente per i cerchi automobilistici da quelli motociclistici:\n\"Hump\".\nL\"'hump\" \u00e8 la bombatura/gobba interna di rinforzo del canale che evita allo pneumatico di far collassare la spalla dentro al canale\nProfondit\u00e0 (pozzo).\nProfondit\u00e0 del canale, chiamata anche pozzo \u00e8 la parte cava del fondo del cerchione, di cui il profilo di questa cava varia dal tipo di profilo del canale e in minima parte da produttore a produttore, serve per facilitare le operazioni di montaggio dello pneumatico, in quanto gli anelli anelastici presenti nel tallone dello pneumatico, inoltre, maggiore sar\u00e0 la profondit\u00e0 del canale e maggiore sar\u00e0 la quantit\u00e0 d'aria contenuta tra pneumatico e cerchio, richiedendo meno attenzioni per il controllo della pressione degli pneumatici.\nPCD.\nPCD, sigla dell'inglese \"'Pitch Circle Diameter\", indica il numero e la distanza delle viti di fissaggio. Esempio:\n7,5J x 18 \u2013- ET 35 \u2013- 5/100\nIl 5 sta per il numero di fori, mentre la loro posizione espressa in millimetri \u00e8 di 100 ed esprime il diametro di un cerchio immaginario che passa per il loro centro o volendo il doppio dell'interasse tra l'asse della vite e del cerchione.\nCerchione a un bullone (monodado).\nQuesto tipo di cerchioni \u00e8 usato nelle competizioni automobilistiche di Formula 1 e sulle moto con forcellone monobraccio; con tale sistema si ha solo un grande bullone che tiene vincolata la ruota al mozzo, che a volte pu\u00f2 essere accompagnato da una copiglia.\nCerchione senza bulloni.\nIn Italia, a Catania, nel 2005 \u00e8 stata inventata una ruota che \u00e8 sprovvista dei bulloni di fissaggio, e che viene fissata al perno tramite un sistema a pistoni: inserendo la ruota su tale perno fuoriescono i pistoni dal perno i quali si vanno a incassare nel cerchione in apposite sedi, bloccando la ruota al perno. Per l'estrazione della ruota bisogna azionare un dispositivo che sblocca i pistoni del perno.\nCerchione senza mozzo.\nCerchione sprovvisto di mozzo, che si collega al mezzo tramite un cuscinetto di dimensioni molto elevate. Questo sistema \u00e8 stato brevettato il 15 gennaio 1990 in Francia, dall'imprenditore Dominique Mottas.\n\"Nipple\".\nQuesto dato \u00e8 evidentemente utile solo nei cerchioni a raggi: i \"nipple\" sono posti all'interno del cerchione (ruota esterna) e riescono, tramite regolazione esterna tiraraggi, a regolare la tensione del raggio. A partire dal 2000 sono apparsi i primi nipple posti nel mozzo e quindi nella parte centrale della ruota, ottenendo sia una riduzione dell'effetto delle masse rotanti, sia l'aumento della resistenza del raggio, che in questo caso non presenta la curvatura della testa.\nGeneralmente all'interno del cerchione le teste dei raggi sono coperte da uno strato di gomma, per evitare di danneggiare la camera d'aria forandola con i terminali dei raggi eventualmente sporgenti.\nPeso.\nMaggiore \u00e8 il peso del cerchione e maggiore risulta la sua massa e il peso delle masse non sospese; aumentando tale peso, si aumenta l'inerzia delle sospensioni, le quali devono gestire pesi maggiori e sono per questo meno reattive, aumentando la difficolt\u00e0 nel mantenere una tenuta ottimale.\nInoltre si aumenta l'inerzia rotazionale, la quale aumenta la resistenza della ruota a cambiare la sua direzione, con effetti sulla sterzata; nel caso di motocicli ci\u00f2 porta anche a un aumento della stabilit\u00e0 ad alte velocit\u00e0 e con vento laterale.\nLa valvola.\nOgni cerchione ha una sede per la valvola pneumatica, a seconda del tipo di cerchio questa sede pu\u00f2 essere pi\u00f9 o meno grande, per i cerchi TT e che quindi richiedono una camera d'aria il foro pu\u00f2 essere piccolo, mentre per i cerchi TL e quindi non richiedono camera d'aria il foro \u00e8 pi\u00f9 grande.\nInoltre tale sede nel caso di cerchi TL pu\u00f2 essere occupata da una valvola metallica, di gomma, dritta piegata, lunga corta, ma anche da valvole a scomparsa, chiamate anche valvole invisibili, le quali trovano applicazione soprattutto sui cerchi in lega, in quanto non vanno a intaccare l'appariscenza del cerchione.\nAccorgimenti.\nNei cerchi motoristici possono essere presenti:\nIl sensore di rilevazione pressione \u00e8 un accessorio del cerchione sempre pi\u00f9 diffuso.\nBurocrazia.\nI cerchioni devono seguire un iter di omologazione e test per essere approvati, test che dovrebbero garantire una sicurezza adatta per il tipo di applicazione.\nLe prove da eseguire possono variare da nazione a nazione, sia per quanto riguarda i costruttori, che per i rivenditori di terze parti, compreso l'utilizzo e omologazione di misure originariamente non previste."}
{"id": "2019618", "revid": "73843", "url": "https://it.wikipedia.org/wiki?curid=2019618", "title": "Scala reale", "text": "Scala reale \u00e8 un programma televisivo andato in onda nel 1966 sul Programma Nazionale, abbinato alla Lotteria di Capodanno.\nIl programma.\nGli spettacoli abbinati alla Lotteria Italia, originariamente intitolati Canzonissima, dal 1963 al 1967 prendono titoli diversi e cambiano format ogni anno, per tornare al titolo originale a partire dal 1968.\n\"Scala reale\", nella fattispecie, \u00e8 concepito come gioco musicale a squadre, che si incontrano a due a due in un torneo a eliminazione diretta, in cui al voto delle giurie si sommano i voti delle cartoline inviate dagli spettatori. Ognuna delle 16 squadre partecipanti \u00e8 formata da quattro cantanti, uno dei quali con funzione di capitano.\nI capitani delle squadre erano: Domenico Modugno, Little Tony, Gene Pitney, Sergio Endrigo, Claudio Villa, Aurelio Fierro, Ornella Vanoni, Nunzio Gallo, Gigliola Cinquetti, Nini Rosso, Gianni Morandi, Nilla Pizzi, Dalida, Bobby Solo, Michele, Fran\u00e7oise Hardy.\nIl programma era condotto da Peppino De Filippo, che present\u00f2 per l'occasione il suo personaggio Pappagone, in sketch comici di grande successo, accompagnato da Gianni Agus.\nDurante la sigla iniziale si assisteva a una serie di giochi di prestigio con le carte da gioco di un giovane prestidigitatore, Silvan, che grazie a questa trasmissione ebbe una grande popolarit\u00e0.\nAlla finalissima, il 6 gennaio 1967, si scontrarono le squadre capitanate da Claudio Villa e Gianni Morandi; della squadra di Villa facevano parte Achille Togliani, Iva Zanicchi e il debuttante Gianni Pettenati, di quella di Morandi Sandie Shaw, Dino e il debuttante Romano VIII (nome d'arte di Romano Morandi). Villa vinse con la canzone \"Granada\", battendo Morandi che cantava \"La fisarmonica\".\nPrima fase - Le eliminatorie.\nNelle prime otto puntate si esibiscono le sedici squadre. Ognuna delle quali formata:da un capo squadra,altri due noti cantanti e un debutante. Andranno nella seconda fase le squadre che hanno ricevuto pi\u00f9 cartoline. In ogni puntata sono ospiti volti noti del cinema e del teatro, padrini delle squadre. \nPrima puntata (24 settembre 1966).\nPino Donaggio: \"Io che non vivo senza te\", Giorgio Gaber: \"La risposta al ragazzo della via Gluck\", Meri Marabini: \"Un bel posto\" \nOrietta Berti: \"Tu sei quello\", Audrey: \" Breve amore\", Mario Testa: \"I ragazzi del quartiere\"\nSeconda puntata (1 ottobre 1966).\nCarmen Villani: \"Bada Caterina\", Franco Tozzi: \"I tuoi occhi verdi\", Marisa Sannia: \"Tutto o niente\" \nBetty Curtis: \"Chariot\", Tony Dallara: \"Come prima\", Anna Lenzi: \"E se domani\"\nTerza puntata (8 ottobre 1966).\nGloria Christian: \"Tiempe belle e 'na vota\", Tullio Pane: \"Tarantella Napoletana\", Enza Nardi: \"Lily Kangy\" \nIva Zanicchi: \"Fra noi (\u00e8 finita cos\u00ec) \", Achille Togliani: \"Come stasera mai\", Gianni Pettenati: \"Bandiera gialla\"\nQuarta puntata (15 ottobre 1966).\nMario Abbate: \"I te vurria vas\u00e0\", Mario Merola: \"Surdate\", Tina Polito: \"Cerasella\" \nAnna Identici: \"Un bene grande cos\u00ec\", Fred Bongusto: \"Se tu non fossi bella come sei\", Mario Guarnera: \"Dai vieni gi\u00f9 \"\nQuinta puntata (22 ottobre 1966).\nIsabella Iannetti: \"Sono tanto innamorata\", Mario Trevi: \"Indifferentemente\", Sergio Zani: \"Io sono qui\" \nJohnny Dorelli: \"Solo pi\u00f9 che mai\", Tony Del Monaco: \"Se la vita \u00e8 cos\u00ec\", Massimo Ranieri: \"L'amore \u00e8 una cosa meravigliosa\"\nSesta puntata (29 ottobre 1966).\nJohn Foster: \"Amore scusami\", Gino: \"Io non t' amo pi\u00f9\", Elsa: \"Sha la la la lee\" \nSandie Shaw: \"Domani\", Dino: \"Chi pi\u00f9 di me\", Romano VIII: \"Jezebel\"\nSettima puntata (5 novembre 1966).\nLuigi Tenco: \"Lontano, lontano\", Edoardo Vianello: \"O mio Signore\", Evy: \"L'abito non fa il beatnik\" \nWilma Goich: \"Le colline sono in fiore\", Remo Germani: \"Baci\", Amedeo Minghi: \"Alla fine\"\nOttava puntata (12 novembre 1966).\nJimmy Fontana: \"Pensiamoci ogni sera\", Ricky Shayne: \"Stanotte\", Patty Pravo: \"Ragazzo triste\" \nNicola Di Bari: \"Amici miei\", Don Backy: \"L' amore\", Adele Mafina: \"Vai, vai\"\nSeconda fase - Le eliminatorie.\nIn questa seconda fase, si esibiscono le otto squadre che hanno superato il primo turno. In ogni puntata, un membro per ogni squadra sostituir\u00e0 la canzone presentata nella prima fase, con un inedito. \nNona puntata (19 novembre 1966).\nBetty Curtis: \"Chariot\", Tony Dallara: \"Come prima\", Anna Lenzi: \"E se domani\"\nOrietta Berti: \"Tu sei quello\", Audrey: \"Opl\u00e0\", Mario Testa: \"I ragazzi del quartiere\"\nDecima puntata (26 novembre 1966).\nAnna Identici: \"Un bene grande cos\u00ec\", Fred Bongusto: \"Helga\", Mario Guarnera: \"Dai vieni gi\u00f9 \"\nIva Zanicchi: \"Monete d'oro\", Achille Togliani: \"Come stasera mai\", Gianni Pettenati: \"Bandiera gialla\"\nUndicesima puntata (3 dicembre 1966).\nJohnny Dorelli: \"Solo pi\u00f9 che mai\", Tony Del Monaco: \"Se la vita \u00e8 cos\u00ec\", Massimo Ranieri: \"Bene mio\"\nSandie Shaw: \"Domani\", Dino: \"Chi pi\u00f9 di me\", Romano VIII: \"Mille perch\u00e9\"\nDodicesima puntata (10 Dicembre 1966).\nNicola Di Bari: \"Amici miei\", Don Backy: \"Serenata\", Adele Mafina: \"Vai, vai\"\nWilma Goich: \"Le colline sono in fiore\", Remo Germani: \"Baci\", Amedeo Minghi: \"Ma per fortuna\"\nTerza fase - Semifinali.\nNella terza fase si esibiscono le quattro squadre, che hanno superato la seconda fase. Anche in questa fase, un membro per squadra dovr\u00e0 sostituire la canzone, con un inedito.\nTredicesima puntata (17 dicembre 1966).\nOrietta Berti: \"Tu sei quello\", Audrey: \"Opl\u00e0\", Mario Testa: \"Ho pianto un fiume\"\nIva Zanicchi: \"Monete d'oro\", Achille Togliani: \"Scelgo te\", Gianni Pettenati: \"Bandiera gialla\"\nQuattordicesima puntata (25 dicembre 1966).\nWilma Goich: \"Le colline sono in fiore\", Remo Germani: \"Baci\", Amedeo Minghi: \"Ma per fortuna\"\nSandie Shaw: \"Domani\", Dino: \"Piccola, mia piccola\", Romano VIII: \"Mille perch\u00e9\"\nFinale.\nQuindicesima puntata (31 dicembre 1966).\nPuntata dedicata alla fine dell'anno, nessun cantante si esibisce\nSedicesima puntata (6 gennaio 1967).\nSandie Shaw: \"Lo vuole lui, lo vuole lei\", Dino: \"Piccola, mia piccola\", Romano VIII: \"Mille perch\u00e9\"\nIva Zanicchi: \"Monete d'oro\", Achille Togliani: \"Scelgo te\", Gianni Pettenati: \"Bandiera gialla\""}
{"id": "2019623", "revid": "125635951", "url": "https://it.wikipedia.org/wiki?curid=2019623", "title": "Fumo passivo", "text": "Il fumo passivo \u00e8 l'inalazione involontaria da parte di persone non fumatori di sostanze provenienti da sigarette, pipe o sigari di altri individui.\nIl fumo passivo causa danni alla salute umana per patologie in gran parte assimilabili a quelle provocate dal fumo attivo (tabagismo e effetti del tabagismo sulla salute); sta provocando sempre pi\u00f9 danni nei paesi industrializzati e non (l'Indonesia ad esempio rientra tra i principali consumatori mondiali di tabacco pro-capite):\nRischi derivati.\nIl livello di tossicit\u00e0 del fumo passivo \u00e8 molto inferiore rispetto a quello del fumo attivo, ma in ogni caso comportano danni all'organismo consistenti, costituendo fattore di rischio per diverse patologie cardiache, lo stesso OMS, l'organizzazione mondiale della sanit\u00e0, si \u00e8 espressa evidenziando la sua pericolosit\u00e0, davanti a 192 paesi che hanno adottato i provvedimenti in quella sede espressi.\nFattori di rischio nella gravidanza.\nL'assunzione di fumo durante la gravidanza si ripercuote negativamente sul feto. \nFattori di rischio nell'infanzia.\nInoltre \u00e8 discusso la possibile manifestazione di altre malattie come la sindrome del colon irritabile"}
{"id": "2019633", "revid": "2218284", "url": "https://it.wikipedia.org/wiki?curid=2019633", "title": "Delle Piane (famiglia)", "text": "La famiglia Delle Piane \u00e8 un\u2019antica e nobile casata genovese, conosciuta fin dal 1121 in Polcevera e distintasi nel corso degli ultimi dieci secoli per uomini di governo, ecclesiastici, diplomatici, uomini d\u2019armi e mecenati. \nI membri del casato fecero parte del Patriziato Genovese e dei ceti dirigenti di Genova e del suo Dominio nelle diverse mutazioni istituzionali avvicendatesi nei secoli.\nPrima si inserirono nella nobilt\u00e0 civica protagonista delle fortune del Comune di Genova e della realizzazione di un \u201cimpero coloniale\u201d costituito da monopoli e basi commerciali diffuse in tutto il Mediterraneo e nel Mar Nero. Gi\u00e0 aderenti alla fazione ghibellina, i Delle Piane rivestirono le cariche di governo riservate alla propria parte politica, dedicandosi a imprese mercantili e finanziarie internazionali nel Mediterraneo e in Europa.\nPoi, con la riforma costituzionale che nel 1528 diede vita alla Repubblica aristocratica di Genova e dichiar\u00f2 abolite le antiche fazioni, i Delle Piane vennero ascritti al \"Liber Nobilitatis\", collocandosi quindi fino alla caduta della Repubblica, di generazione in generazione, in un patriziato sovrano posto ai vertici del potere economico e politico.\nIl ramo pi\u00f9 illustre della famiglia, quello di Polcevera, \u00e8 tutt\u2019oggi fiorente e continua a esprimere figure imprenditoriali di rilievo, attive sia nel contesto socioeconomico Genovese che in quello pi\u00f9 internazionale.\nLe Origini Medievali.\nI Delle Piane prendono la loro cognominatio dalla localit\u00e0 Planum, nel territorio di Ceranesi, attestato nella Curia Vescovile di Morego, poi chiamato nel linguaggio volgare medievale Chianne ed in seguito Piani di Polcevera, e dalla localit\u00e0 Campum Planum, a Levante della citt\u00e0 di Genova. \nCitati nei documenti medievali come \"de Plano\", \"de Campo Plano\", \"de Planis\", i membri del casato risultano detentori di beni allodiali ed enfiteutici nelle tre Podesterie fuori le mura della citt\u00e0: la Podesteria di Voltri, quella di Polcevera e quella del Bisagno. Svariati membri ricoprono cariche consolari a partire dal 1197. \nGi\u00e0 nel XII secolo i Delle Piane compaiono nell'ambito del vassallaggio rurale dell'Arcivescovo di Genova, al quale pagano terratico, ed intorno al quale gravitano, come attestato dalla presenza di Oberto e Fulco \"de Planis de Pulcifera\", che compare nel 1254 in atti ufficiali della curia o nel 1255 a fianco dell'Arcivescovo Gualtiero. Nello stesso periodo ricevettero terre in Polcevera in enfiteusi dall'Ordine Gerosolimitano. \nLe genealogie familiari riconoscono il capostipite della linea di Polcevera in Oberto. Il primo ad assurgere a cariche di rilievo nel governo della Res Publica \u00e8 Matteo, figlio di Oberto, citato in atti ufficiali circa la fondazione della chiesa di San Nicolosio a Genova (1305).\nDa vari documenti storici fra XII e XIII secolo emerge che molteplici membri della famiglia s'impegnarono nei pubblici uffici, nella carriera ecclesiastica e nell\u2019arte militare, pur continuando a svolgere per lungo tempo attivit\u00e0 mercantile. Numerose sono quindi le figure citate oltremare tra secoli XIII-XIV: Ottolino (1277) a Laiazzo, un'importante citt\u00e0 portuale del Regno Armeno di Cilicia; Matteo (1298) Ufficiale di Gazaria, colonia genovese in Crimea e a Bonifacio nell'Isola Corsa, etc. etc.\nL\u2019epoca dei Dogi perpetui (1339-1528).\nDal 1339, anno in cui Simone Boccanegra prese il potere e fu proclamato primo doge a vita di Genova e del suo Dominio, la fazione emergente dei \"populares\" acquis\u00ec un ruolo pubblico predominante, occupando la maggior parte dei posti di governo e riservando soltanto ai propri rappresentanti la carica dogale. Per questo, numerosi furono i Delle Piane che sedettero nel Magnifico Consiglio gli Anziani, la massima magistratura di governo che affiancava i dogi o, durante le dominazioni straniere, i governatori regi o ducali. \nDa Oberto I detto \"Obertaccio\", discende Oberto II, il quale serv\u00ec il Consiglio degli Anziani per tre mandati consecutivi (1374-1404). Fu eletto quindi Cavaliere del Doge assieme a Giuliano di Savignone; quindi, comandante dell'esercito preposto a difesa del palazzo ducale, ove questo risiedette permanentemente attraverso il suo mandato trentennale. \n\"Dominus Dux lanuensium etc., et Consilium Antianorum, volentes procedere ad ellectionem faciendam de duobus probis millitum prefati Domini Ducis pro anno futuro, confisi si quidem de sufficentia et probitate Iuliani de Savignone et Obercacii de Plans de Pulcifera, ipsos et utrumque ipsorum ellegerunt et constituerunt in millites et pro millitibus dicti Domini Ducis pro anno uno proximo venturo in Kalendis mensis presentis Iulii inchoato\"\nDurante le operazioni militari contro Bernab\u00f2 e Galeazzo Visconti, Obertaccio fu fatto prigioniero nei pressi di Rossiglione e fu poi riscattato dal fratello, tramite un prestito da Gabriele Pallavicino e da Adamo Spinola.\nI membri della famiglia, tra il XIV e XVI secolo, non solo s'impegnarono con cariche di rilievo nel governo della Res Publica e nei pi\u00f9 alti ranghi militari, ma continuarono a svolgere attivit\u00e0 mercantile e imprenditoriale, sia all'interno del Dominio, che oltremare. Oberto, strettamente legato al Doge Antoniotto Adorno, intrattenne per conto di Genova rapporti diplomatici con il Duca d'Orleans nel 1394 in merito alla Convenzione di Savona. Pi\u00f9 tardi acconsentir\u00e0 alla cessione di alcuni territori genovesi nei pressi di Costantinopoli ai Turchi, che di fatto ne avevano gi\u00e0 assunto il controllo. Altri membri del casato, come Giacobo e Raimondo, strinsero legami con la Spagna di Giovanni II d'Aragona all'alba del Quattrocento. Antonio, durante il governatorato francese del maresciallo Jean II Le Meingre, viene eletto Abate del Popolo della Podesteria di Voltri (1404), una carica di notevole rilievo alla quale competeva, tra l'altro, la rappresentanza della Podesteria presso il governo centrale, la sicurezza e la fedelt\u00e0 del territorio. Fu convocato dall'Adorno in merito la refuta del Duca di Milano a trattare sulla sovranit\u00e0 di Genova. Poco dopo, dinnanzi ai fratelli Battista, Pantaleo, Giacomo, Andrea, Pietro e Leonardo, giurer\u00e0 fedelt\u00e0 all'erede del summenzionato Signore milanese, Gian Galeazzo Sforza. \n\u00c8 noto l\u2019uso delle famiglie nobili genovesi di consorziarsi in Alberghi dei Nobili, aggregazioni familiari di carattere privato ma riconosciute dalle leggi; una sorta di \"clan\", i cui membri erano uniti da comuni interessi politici ed economici e attraverso la coesione miravano a contare di pi\u00f9 sulla scena pubblica e nelle principali basi commerciali. Nel corso del XV secolo, in una Genova travagliata dalle sempre pi\u00f9 aspre lotte di fazione, la famiglia si aggreg\u00f2 assieme ad altre nobili e antiche famiglie genovesi a costituire l\u2019Albergo degli Honesti nella persona di Antonio (1378).\nNella Repubblica aristocratica di Genova (1528-1797).\nCon la riforma costituzionale portata a compimento da Andrea Doria nel 1528 che diede vita alla Repubblica aristocratica di Genova nacquero ventotto nuovi alberghi (aggregazioni di famiglie ispirate a quelle medievali gi\u00e0 menzionate, ma in questo caso decise dal governo) nei quali furono ripartiti i membri del patriziato genovese ascritti al \"Liber Nobilitatis\", gli unici ad avere diritto a ricoprire le cariche di governo sino a quella di doge serenissimo. \nDiversi Delle Piane ottennero l\u2019ascrizione al patriziato, in parte aggregati all\u2019albergo De Franchi e in parte a quello Cybo. Nella chiesa di Santa Caterina di Luccoli a Genova risulta apposto sulla tomba gentilizia di Paolo lo stemma Cybo, come da antica usanza. Risalgono ai secoli XVI e XVII le molteplici tombe gentilizie della famiglia che spiccano in varie chiese Liguri. \nCon l\u2019ultima riforma legislativa della Repubblica di Genova emanata nel 1576, le Leges Novae, e la conseguente abolizione degli alberghi \u201cartificiali\u201d del 1528, la famiglia Delle Piane mantenne una posizione di rilievo e i suoi membri continuarono le lunghe tradizioni militari, diplomatiche, ecclesiastiche e commerciali della famiglia.\nNumerose sono le figure di rilievo in questi ambiti che s'incontrano tra i secoli XVII e XVIII, sovente impegnate a stringere alleanze con altre casate del patriziato genovese, ma talvolta anche a servizio di monarchi europei. Jacopo fu proconsole presso la Repubblica di Livorno (1632); mentre Oberto orbitava a Napoli e, con Amerigo, sono documentati in svariati atti (1672-1677) assieme ai Pallavicino e ai Durazzo; Gio. Andrea orbit\u00f2 a Lisbona sempre assieme ai Pallavicino (1727), mentre Gio. Batta lo collochiamo al fianco dei Sauli (1731). Gio. Maria orbit\u00f2 prima alla corte dei Farnese, Duchi di Parma, poi alla corte spagnola di Filippo V ed infine presso corte di Carlo, re di Napoli. \nDal Regno di Sardegna, al Regno d\u2019Italia.\nL\u2019assetto sociale della Repubblica di Genova, definitivamente stabilito dalle \"Leges Novae\" del 1576, emanate a seguito della guerra civile tra nobili \u201cvecchi\u201d e \u201cnuovi\u201d del 1575 \u2013 ultimo rigurgito delle plurisecolari divisioni tra fazioni, che in citt\u00e0 e ancor pi\u00f9 nelle Riviere e nell\u2019entroterra erano a lungo sopravvissute alla riforma del 1528 \u2013, si protrasse sino al 1797, quando l\u2019\"ancien regime\" cadde anche a Genova sotto i moti rivoluzionari provenienti dalla Francia repubblicana. Il periodo che segu\u00ec la breve fase rivoluzionaria e vide avvicendarsi su Genova e la Liguria in un breve lasso temporale diversi governi, Repubblica Ligure (1797-1804), Impero francese (1805-1814), ricostituita Repubblica Genovese (1814) e annessione al Regno di Sardegna (1815), offr\u00ec alle famiglie come i Delle Piane grandi opportunit\u00e0 di ulteriore affermazione. \nNumerosi sono i personaggi di spicco in questo travagliato periodo storico, come numerosi sono i palazzi e le ville in mano ai Delle Piane in quest'epoca. Antonio che ricevette Vittorio Emanuele I, re di Sardegna (1814) e successivamente Papa Pio VII (1815), entrambi diretti a Genova, possedeva il complesso monumentale, badia, monastero e terreni annessi di San Nicol\u00f2 del Boschetto in Rivarolo e il confinante Palazzo Cattaneo Delle Piane, costruito dai Doria nel XVI secolo, con i molti terreni annessi, nonch\u00e9 il Palazzo Veneroso in Genova. \nIl ramo pi\u00f9 illustre dei Delle Piane, da secoli residente a San Cipriano, al momento della caduta dell\u2019antico governo si era gi\u00e0 stabilito a Novi, da secoli la \u201ccapitale\u201d dell\u2019Oltregiogo genovese, sede del Governatorato e fulcro economico e sociale di grande vitalit\u00e0. \nQuando la Liguria fu annessa al Regno di Sardegna, i membri della famiglia erano pronti a cogliere tutte le opportunit\u00e0 che avere alle spalle uno stato moderno e in espansione offriva alle antiche famiglie del patriziato, continuarono quindi a vivere in parte a Novi, dove la famiglia possedette alcuni dei pi\u00f9 prestigiosi palazzi tra quelli che ancora attualmente caratterizzano il centro storico novese (nonch\u00e9 Palazzo Delle PIane e Villa Delle Piane, gi\u00e0 Brignole-Sale) e mantennero un impegno costante nell\u2019industria tessile; e in parte a Genova, dove le attivit\u00e0 imprenditoriali e finanziarie favorite dalla Corona sabauda li videro partecipi di una rinascita economica che fu anche co-protagonista dell\u2019Unit\u00e0 d\u2019Italia. \nDieci secoli tra nobilt\u00e0 civica, patriziato e notabilato terriero.\nPer secoli i Delle Piane sono appartenuti ai ceti della nobilt\u00e0 civica medievale, al notabilato terriero tipico del vassallaggio ecclesiastico e successivamente al patriziato sovrano di Genova. \nEstinta la linea Patrizia. I Delle Piane, in quanto membri del patriziato genovese avevano diritto al trattamento di Magnifico, l'unico titolo tra l'altro permesso dalla legge all'interno della Repubblica genovese. Sebbene al di fuori del Dominio o presso le corti straniere i patrizi genovesi venissero equiparati al rango di marchese, questi continuarono a prediligere con grande fierezza l'appellativo di Magnifico Patrizio Genovese.\nPer onorare personalit\u00e0 di particolare spicco la Repubblica elarg\u00ec ad alcuni membri della famiglia il cosiddetto privilegio onorifico \"tecto capite\", un trattamento analogo a quello riservato ai patrizi genovesi ascritti al Libro della Nobilt\u00e0, compreso il titolo di magnifico, senza il diritto-dovere di rivestire cariche pubbliche e l\u2019ereditariet\u00e0 di tali diritti: una nobilt\u00e0 \"ad personam\" piuttosto rara. \nL'incoronazione di Gian Francesco I Brignole a Doge di Genova e primo Re di Corsica fu la trasformazione del rango di tutti i patrizi genovesi: essendo questi potenziali successori di un sovrano assoluto, ogni patrizio genovese assunse il medesimo rango di un principe ereditario o di Principe del Sangue presso le corti Europee.\nLa transizione della Repubblica aristocratica a Repubblica Ligure a seguito delle Campagne Napoleoniche segn\u00f2 la fine del patriziato sovrano (1797). Con l'annessione al Governo Sabaudo, fu soppresso l'uso del titolo di Magnifico pur tollerando l'uso di un titolo di cortesia di Marchese, se non altro per consuetudine. Dopo un acceso dibattito che dur\u00f2 dal 1888 al 1890, la Consulta Araldica del Regno decret\u00f2 che il riconoscimento del titolo marchionale non era pi\u00f9 concesso \"ex officio\" a tutti i patrizi, ma doveva esser concesso dal Re \"ad personam.\" Non essendosi mai preoccupati di questo iter burocratico, la famiglia \u00e8 oggi iscritta al Libro d'Oro della Nobilt\u00e0 Italiana con il titolo di Nobile applicabile a tutti i membri (m/f) del casato.\nBibliografia.\nAltre Note"}
{"id": "2019634", "revid": "149466", "url": "https://it.wikipedia.org/wiki?curid=2019634", "title": "Eustochio Calafato", "text": ""}
{"id": "2019636", "revid": "156618", "url": "https://it.wikipedia.org/wiki?curid=2019636", "title": "Girondino", "text": ""}
{"id": "2019637", "revid": "729019", "url": "https://it.wikipedia.org/wiki?curid=2019637", "title": "Battaglia di Montaigu", "text": "La battaglia di Montaigu \u00e8 stata una battaglia della prima guerra di Vandea combattuta il 21 settembre 1793 a Montaigu.\nLa battaglia.\nIl 21 settembre 1793, i vandeani guidati da Louis Marie de Lescure e Fran\u00e7ois Charette attaccarono la divisione di Jean-Michel Beysser a Montaigu, i repubblicani presi di sorpresa ripiegarono perdendo 400 uomini, di questi alcuni erano stati fatti prigionieri e poi fucilati, in seguito infatti i soldati di Kl\u00e9ber dovettero recuperare i corpi di questi buttati nelle fogne del castello. Dopo questa battaglia il generale Beysser fu richiamato a Parigi, compromesso pi\u00f9 per il suo passato di girondino che per la sconfitta subita, venne poi condannato a morte, in quanto \"H\u00e9bertista\", il 13 aprile 1794."}
{"id": "2019641", "revid": "767487", "url": "https://it.wikipedia.org/wiki?curid=2019641", "title": "Robo Warriors", "text": "Robo Warriors \u00e8 un film del 1996 diretto da Ian Barry.\nTrama.\nPianeta Terra anno 2036. Un ragazzo combatte le entit\u00e0 aliene che hanno ridotto tutta l'umanita in schiavit\u00f9. L'unica possibilit\u00e0 per Zach Douglas (Kyle Howard) di eliminare definitivamente gli invasori dalla faccia della terra \u00e8 di recuperare il robot \"Earthbot\" e di rimetterlo in sesto con l'aiuto dello scienziato Ray Gibson (James Remar)."}
{"id": "2019643", "revid": "122246", "url": "https://it.wikipedia.org/wiki?curid=2019643", "title": "Nazionale di pallavolo maschile della Cina", "text": "La nazionale di pallavolo maschile della Cina \u00e8 una squadra asiatica e oceaniana composta dai migliori giocatori di pallavolo della Cina ed \u00e8 posta sotto l'egida della Federazione pallavolistica della Cina.\nRosa.\nSegue la rosa dei giocatori convocati per la World League 2016."}
{"id": "2019651", "revid": "729019", "url": "https://it.wikipedia.org/wiki?curid=2019651", "title": "Madonna del Monte", "text": "La Madonna del Monte \u00e8 una piccola isola della laguna Veneta settentrionale.\nPosta fra San Giacomo in Paludo e Mazzorbo, lungo il canale scomenzera San Giacomo, \u00e8 costituita da due isolotti un tempo uniti da una stretta lingua di terra arginata da una palizzata e distrutta da una mareggiata a met\u00e0 Novecento.\nStoria.\nNel 1303 quattro benedettine vi fondarono un piccolo monastero intitolato a san Nicol\u00f2, da cui l'antico toponimo di \"San Nicol\u00f2 della Cavana\". Tuttavia, a causa della povert\u00e0 del luogo, il cenobio attirava ben poche novizie e nel 1430, morte le ultime monache rimaste, rimase vuoto. Nel 1432 il vescovo di Torcello Filippo Paruta ne decise la soppressione, aggregandolo al monastero di Santa Caterina di Mazzorbo.\nNel 1648 l'isola venne utilizzata da alcuni seguaci di san Paolo di Tebe come luogo di eremitaggio, ma fu rapidamente abbandonata.\nSolo nel 1712 venne recuperata dal veneziano Pietro Tabacco che vi fece erigere una chiesa dedicata alla Madonna del Rosario (detta comunemente Madonna del Monte, da cui l'odierno toponimo). Vi furono annesse alcune abitazioni dove trov\u00f2 sede una confraternita che si occupava della conservazione del luogo sacro.\nChiuso in seguito alle soppressioni dell'epoca napoleonica, il complesso fu raso al suolo verso la met\u00e0 dell'Ottocento. All'inizio del Novecento vi fu eretta una polveriera che fu utilizzata sino alla seconda guerra mondiale.\nOggi la Madonna del Monte, di propriet\u00e0 privata, \u00e8 nuovamente abbandonata. Sull'isola principale sorgono le mura perimetrali della ex polveriera, seminascoste da un boschetto di robinie, mentre sull'isolotto minore sussistono i resti di un corpo di guardia. Come per altre piccole isole lagunari, sono state avanzate numerose proposte di recupero che per\u00f2 non sono ancora andate in porto."}
{"id": "2019652", "revid": "188323", "url": "https://it.wikipedia.org/wiki?curid=2019652", "title": "Raggio (bicicletta)", "text": ""}
{"id": "2019659", "revid": "1543377", "url": "https://it.wikipedia.org/wiki?curid=2019659", "title": "NBA 2K9", "text": "NBA 2K9 \u00e8 un videogioco di basket NBA prodotto dalla 2K Sports, branca della nota Take Two Interactive. Dal 2003 la 2K Sports produce la serie \"NBA 2K\", che subito \u00e8 diventata concorrente della serie \"NBA Live\" della EA Sports. Il testimonial per questa edizione \u00e8 Kevin Garnett dei Boston Celtics.\nAl suo interno presenta varie sezioni, partite amichevoli, stagioni, l'associazione 2.0 e numerose modalit\u00e0 di allenamento.\nAccoglienza.\nLa rivista \"Play Generation\" lo classific\u00f2 come il terzo miglior gioco di sport del 2008. La stessa testata diede alla versione per PlayStation 3 un punteggio di 92/100, trovandolo un impareggiabile simulatore di basket esaltato da controlli chirurgici e incontri al limite del fotorealistico."}
{"id": "2019661", "revid": "547034", "url": "https://it.wikipedia.org/wiki?curid=2019661", "title": "Gotarze II", "text": "Biografia.\nEra figlio di Artabano II; quando suo padre mor\u00ec nel 38 circa e il fratello Vardane I gli succedette al trono, Gotarze si ribell\u00f2. Divenne subito odiato per la sua crudelt\u00e0 - tra gli altri assassin\u00f2 il fratello Artabano con tutta la sua famiglia - e Vardane riguadagn\u00f2 il trono, costringendo Gotarze a fuggire in Ircania, dove assold\u00f2 un esercito di nomadi Dahai. La guerra tra i due fratelli ebbe fine con un trattato di pace, in quanto entrambi temevano una cospirazione della nobilt\u00e0. Gotarze torn\u00f2 in Ircania, ma quando il fratello fu assassinato nel 47 circa gli succedette al trono come unico sovrano.\nIl malcontento causato dalla sua crudelt\u00e0 e dal lusso in cui viveva, convinse la fazione a lui ostile ad appellarsi all'imperatore romano Claudio affinch\u00e9 inviasse in patria il principe arsacide \"Meherdates\", che viveva a Roma come ostaggio, ma dopo aver attraversato l'Eufrate nel 49, \"Meherdates\" fu sconfitto e preso prigioniero da Gotarze, che gli fece mozzare le orecchie. Poco dopo Gotarze mor\u00ec di malattia, secondo quanto riporta Tacito; Flavio Giuseppe racconta invece che fu assassinato. La sua ultima moneta risale al giugno 51.\nGli succedette per un breve regno Vonone II (probabilmente suo fratello) e poi il figlio di Vonone, Vologase I.\nGotarze emise monete con i tipici titoli parti, \u00abre dei re Arsace il benefattore, il giusto, \"Epiphanes\" (\"illustre\"), \"Philhellen\" (\"amico dei Greci\")\u00bb, senza menzionare il proprio nome."}
{"id": "2019664", "revid": "45927", "url": "https://it.wikipedia.org/wiki?curid=2019664", "title": "Alfred Firmin Loisy", "text": ""}
{"id": "2019665", "revid": "729019", "url": "https://it.wikipedia.org/wiki?curid=2019665", "title": "Battaglia di Parthenay", "text": "La battaglia di Parthenay \u00e8 stata una battaglia della prima guerra di Vandea combattuta il 30 giugno 1793 a Parthenay.\nLa battaglia.\nNel giugno 1793, il generale Fran\u00e7ois-Joseph Westermann arriv\u00f2 in rinforzo in Vandea con 1.200 uomini, ricevette subito l'ordine dal generale Armand Louis de Gontaut-Biron di tentare un'incursione nel cuore della Vandea. Il 30 giugno Westermann, alla testa di 4.000 uomini, attacc\u00f2 Parthenay citt\u00e0 che era occupata dalle truppe del generale Louis Marie de Lescure, che era leggermente ferito ad un braccio.\nI repubblicani nella notte uccisero le sentinelle vandeane ed attaccarono la citt\u00e0. I vandeani presi di sorpresa, abbandonarono rapidamente la citt\u00e0, vennero poi liberati 2.000 prigionieri repubblicani detenuti nella citt\u00e0 che vennero aggiunti alle truppe di Westermann.\nVisto che i vandeani avevano saccheggiato Parthenay prendendo viveri ed equipaggiamenti, Westermann saccheggi\u00f2 il vicino comune di Amailloux e poi lo incendi\u00f2, ridistribuendo il bottino agli abitanti di Parthenay, quindi ordin\u00f2 che in seguito ogni citt\u00e0 verr\u00e0 incendiata se fornir\u00e0 truppe e viveri ai vandeani.\nWestermann si ferm\u00f2 poi ad incendiare il castello di Lescure e prosegu\u00ec la sua marcia verso il centro della Vandea, occupando Bressuire senza combattere."}
{"id": "2019666", "revid": "2068842", "url": "https://it.wikipedia.org/wiki?curid=2019666", "title": "Tab (widget)", "text": "In informatica una tab (o tab strip, striscia di tab) \u00e8 un controllo grafico (widget) detto di \"navigazione\" che permette all'utente di muoversi da un gruppo di controlli (o documenti) a un altro.\nI singoli tab (o panel o scheda o pannello), vengono rappresentati graficamente come dei rettangoli che contengono una breve descrizione. L'attivazione di un singolo tab (mediante il clic del mouse) rende visibili i contenuti ad esso associati e contemporaneamente viene in qualche modo evidenziata la sua attivazione. Pu\u00f2 essere attivato una solo tab alla volta.\nIn alcune implementazioni i tab \"reagiscono\" ad altri eventi, come il passaggio o lo scroll del mouse, la tabulazione da tastiera.\nSolitamente l'elenco dei singoli tab viene posto immediatamente sopra all'area soggetta alla navigazione in posizione orizzontale, ma non \u00e8 difficile trovarli in basso o ai lati orientati verticalmente.\nUtilizzo.\nI tab sono usati comunemente nelle finestre che prevedono una gran quantit\u00e0 di controlli grafici, come ad esempio i pannelli di \u00abpreferenze\u00bb, per evitarne l'affollamento e rendere pi\u00f9 facile l'interazione.\nNegli ultimi anni questo tipo di interfaccia \u00e8 diventata molto popolare nei browser web col nome di scheda, pannello o segnalibro: introdotta per prima dal browser Opera e successivamente inserita da tutti gli altri principali browser, ha dato origine a quello che viene comunemente chiamato navigazione a schede.\nNel web.\nEsempio di menu a tab di una pagina web in HTML, CSS e Javascript:\n&lt;!DOCTYPE html&gt;\n&lt;html&gt;\n&lt;head&gt;\n&lt;meta name=\"viewport\" content=\"width=device-width, initial-scale=1\"&gt;\n&lt;style&gt;\n.tab {\n overflow: hidden;\n border: 1px solid #ccc;\n background-color: #f1f1f1;\n.tab button {\n background-color: inherit;\n float: left;\n border: none;\n outline: none;\n cursor: pointer;\n padding: 14px 16px;\n transition: 0.3s;\n font-size: 17px;\n.tab button:hover {\n background-color: #ddd;\n.tab button.active {\n background-color: #ccc;\n.tabcontent {\n display: none;\n padding: 6px 12px;\n border: 1px solid #ccc;\n border-top: none;\n&lt;/style&gt;\n&lt;/head&gt;\n&lt;body&gt;\n&lt;h2&gt;Tabs&lt;/h2&gt;\n&lt;p&gt;Clicca sui seguenti tab:&lt;/p&gt;\n&lt;div class=\"tab\"&gt;\n &lt;button class=\"tablinks\" onclick=\"openCity(event, 'London')\"&gt;Londra&lt;/button&gt;\n &lt;button class=\"tablinks\" onclick=\"openCity(event, 'Paris')\"&gt;Parigi&lt;/button&gt;\n &lt;button class=\"tablinks\" onclick=\"openCity(event, 'Tokyo')\"&gt;Tokyo&lt;/button&gt;\n&lt;/div&gt;\n&lt;div id=\"London\" class=\"tabcontent\"&gt;\n &lt;h3&gt;London&lt;/h3&gt;\n &lt;p&gt;London \u00e8 la capitale dell'Inghilterra&lt;/p&gt;\n&lt;/div&gt;\n&lt;div id=\"Paris\" class=\"tabcontent\"&gt;\n &lt;h3&gt;Parigi&lt;/h3&gt;\n &lt;p&gt;Parigi \u00e8 la capitale della Francia&lt;/p&gt; \n&lt;/div&gt;\n&lt;div id=\"Tokyo\" class=\"tabcontent\"&gt;\n &lt;h3&gt;Tokyo&lt;/h3&gt;\n &lt;p&gt;Tokyo \u00e8 la capitale del Giappone&lt;/p&gt;\n&lt;/div&gt;\n&lt;script&gt;\nfunction openCity(evt, cityName) {\n var i, tabcontent, tablinks;\n tabcontent = document.getElementsByClassName(\"tabcontent\");\n for (i = 0; i &lt; tabcontent.length; i++) {\n tabcontent[i].style.display = \"none\";\n tablinks = document.getElementsByClassName(\"tablinks\");\n for (i = 0; i &lt; tablinks.length; i++) {\n tablinks[i].className = tablinks[i].className.replace(\" active\", \"\");\n document.getElementById(cityName).style.display = \"block\";\n evt.currentTarget.className += \" active\";\n&lt;/script&gt;\n&lt;/body&gt;\n&lt;/html&gt; "}
{"id": "2019667", "revid": "203463", "url": "https://it.wikipedia.org/wiki?curid=2019667", "title": "Carl Boyer", "text": "Biografia.\n\u00c8 noto principalmente come storico della matematica. Nella sua opera pi\u00f9 rappresentativa, \"Storia della matematica\", vengono esposti in modo dettagliato gli sviluppi di questa disciplina dagli albori fino ai nostri giorni.\nConsegu\u00ec il Master in matematica al Columbia College nel 1929, e il Dottorato nel 1939 presso la Columbia University.\nDal 1954 \u00e8 stato membro dell'istituzione scientifico-culturale \"John Simon Guggenheim Memorial\".\nPer molti anni cur\u00f2 la rubrica di recensione libraria della rivista specializzata americana \"Scripta Mathematica\".\nMor\u00ec di infarto a New York nel 1976.\nNel 1978 la vedova, Marjorie Duncan Nice, istitu\u00ec il \"Carl B. Boyer Memorial Prize\", un premio riservato agli studenti della Columbia University che hanno scritto il miglior saggio su argomenti matematici o scientifici.\nOpere principali.\n\u00c8 riportata la data di pubblicazione della prima edizione."}
{"id": "2019669", "revid": "196390", "url": "https://it.wikipedia.org/wiki?curid=2019669", "title": "Alternative lib\u00e9rale", "text": ""}
{"id": "2019670", "revid": "729019", "url": "https://it.wikipedia.org/wiki?curid=2019670", "title": "Matthew Phillips", "text": "Biografia.\nGiunto in Italia, ingaggiato dal nel 1999, Phillips vanta il singolare record di essere stato il primo giocatore ad avvalersi delle regole IRB sulla naturalizzazione per giocare nella Nazionale italiana.\nTali nuove regole, infatti, prevedono che dopo un periodo di permanenza almeno triennale nei club di una Federazione, si possa diventare idonei a essere convocati per le selezioni nazionali di detta Federazione.\nFu il caso di Phillips, che in patria aveva gi\u00e0 disputato incontri per la Nazionale neozelandese U-21 e che, nel 2002, dopo tre stagioni in Italia, divenne equiparato a tutti gli effetti.\nDebutt\u00f2 in Nazionale nel Sei Nazioni 2002 sotto la guida tecnica di Brad Johnstone e, successivamente, con John Kirwan quale C.T., fu convocato per la in Australia.\nGli infortuni che hanno costellato la sua carriera, fin dall'inizio, con uno strappo alla gamba, quando ancora giocava in Nuova Zelanda, lo hanno tenuto spesso fuori dal terreno di gioco.\nDal 2006, quando non rientr\u00f2 in squadra a Viadana per via del perdurare di un'ernia discale, non si ebbero pi\u00f9 sue notizie di un suo eventuale ritorno in campo, fino al febbraio 2010, quando l', formazione di serie B, ne ha annunciato l'ingaggio."}
{"id": "2019672", "revid": "54354", "url": "https://it.wikipedia.org/wiki?curid=2019672", "title": "Tabbed browsing", "text": ""}
{"id": "2019676", "revid": "1305772", "url": "https://it.wikipedia.org/wiki?curid=2019676", "title": "Dark Earth", "text": "Dark Earth \u00e8 un videogioco di ruolo sviluppato dalla Kalisto Entertainment e pubblicato dalla Microprose nel 1997 per Windows.\nTrama.\nIn un futuro non ben definito, in seguito ad un impatto di diversi meteoriti con la Terra, la razza umana \u00e8 in declino. Tuttavia pochi uomini sopravvissero, incominciando a marciare per lungo tempo, arrivando svariate generazioni dopo ad una \"terra promessa\" libera dalle nubi oscure, costruendo a loro volta la citt\u00e0 di Sparta, roccaforte facilmente difendibile dalle creature oscure dell'outword, orrendi mostri mutati dai pochi animali sopravvissuti dal cataclisma. L'avventura si svolge secoli dopo questi avvenimenti. Arkhan, un guardiano del fuoco, pattugliando l'anticamera di un consiglio di sacerdoti, sente dei suoni di combattimenti provenire dall'interno, e decide di entrare per vedere cosa sta succedendo. Subito vede alcuni Konkhalitiani (costituenti un'organizzazione criminale) che stanno compiendo un massacro. Mentre tenta di salvare la Grande Predicatrice viene contaminato da un veleno, l'essenza di Shankr, che comincia a trasformarlo in una bestia dell'oscuro. Arkhan deve riuscire velocemente a trovare una cura per il suo male e a salvare lo stallite dall'oscurit\u00e0 che vi si \u00e8 insediata."}
{"id": "2019688", "revid": "729019", "url": "https://it.wikipedia.org/wiki?curid=2019688", "title": "La Salina", "text": "La Salina \u00e8 un'isola (30.730\u00a0m\u00b2) della Laguna Veneta nord-orientale, posta nei pressi di Lio Piccolo.\nStoria.\nFu parte di Ammiana, importante centro nell'Alto Medioevo poi decaduto e scomparso. Nell'899 i frati del monastero di Santo Stefano di Altino, in fuga dagli Ungari, vi fondarono il nuovo convento dei Santi Felice e Fortunato. Verso la met\u00e0 del XV secolo le mutate condizioni ambientali costrinsero anche gli ultimi monaci rimasti a stabilirsi a Venezia (dove fondarono il chiostro di San Filippo e Giacomo).\nNel 1844 l'isola, allora denominata \"Motta di San Felice\", venne scelta come sede di una salina. L'importante impianto fu completato nel 1857 e durante i lavori riemersero le fondazioni dell'antica pieve. Nel 1913 la salina cess\u00f2 di funzionare e la zona fu abitata da alcune famiglie contadine che si dedicarono all'orticoltura e alla pesca.\nDi nuovo abbandonata nel secondo dopoguerra, nel 1992 \u00e8 stata recuperata da privati per svolgervi attivit\u00e0 agrituristiche e ittiche."}
{"id": "2019695", "revid": "252548", "url": "https://it.wikipedia.org/wiki?curid=2019695", "title": "GSK", "text": ""}
{"id": "2019696", "revid": "177641", "url": "https://it.wikipedia.org/wiki?curid=2019696", "title": "Theodore Raimi", "text": ""}
