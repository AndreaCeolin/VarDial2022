{"id": "2062083", "revid": "599013", "url": "https://it.wikipedia.org/wiki?curid=2062083", "title": "Direzione regionale del lavoro", "text": "Per Direzione regionale del lavoro, o anche DRL, si intendeva l'articolazione territoriale periferica su base regionale del Ministero del lavoro e delle politiche sociali della Repubblica Italiana.\nLe DRL erano in numero di 18 e coordinavano le direzioni territoriali del lavoro, poste sotto la loro competenza. Non sono presenti direzioni regionali in Sicilia e Trentino-Alto Adige. Inoltre, nell'ambito provinciale in cui avevano sede, le direzioni regionali del lavoro esercitavano anche i compiti operativi propri della direzione territoriale del lavoro. Nel 2011 furono accorpate nelle Direzioni Interregionali del Lavoro e poi sostituite dagli Ispettorati Interregionali del Lavoro nell'ambito della riforma del c.d. Jobs Act, con il D. Lgs. n. 149/2015 che ha istituito l'Ispettorato nazionale del lavoro.\nStoria.\nLe direzioni regionali del lavoro sono il risultato dell'accorpamento avvenuto nel 1997 degli URLMO, ovvero gli uffici regionali del lavoro e della massima occupazione, e degli ispettorati regionali del lavoro. Infatti, la riforma Bassanini dispose la riorganizzazione e il decentramento delle funzioni in materia di mercato del lavoro alle regioni e alle province, di cui alla L. 15 marzo 1997, n. 59.\nIn ottemperanza a tale norma col D.Lgs. 23 dicembre 1997, n. 469, in materia di \"Conferimento alle Regioni e agli Enti locali di funzioni e di compiti in materia di mercato del lavoro\", si diede avvio alla fusione dei predetti URLMO e deglisono esteriregionali del lavoro gi\u00e0 iniziata, limitatamente agli uffici, con il DM 7 novembre 1996, n. 687, recante \"Norme per l'unificazione degli Uffici periferici del Ministero del lavoro e delle politiche sociali e l'istituzione delle Direzioni Regionali e Provinciali del Lavoro\". Il Decreto del Presidente della Repubblica 7 aprile 2011, n. 144 ha riorganizzato e riformato le predette Direzioni.\nStruttura.\nLe DRL, cos\u00ec come le direzioni provinciali del lavoro, sono organizzate in 4 uffici generali:\nPresso la DRL opera inoltre il Comitato regionale per i rapporti di lavoro, organo che decide i ricorsi gerarchici ex art. 17 del D.Lgs. 124/2004, in materia di \u00absussistenza o qualificazione dei rapporti di lavoro\u00bb, in relazione agli \u00abatti di accertamento e le ordinanze-ingiunzioni delle direzioni provinciali del lavoro e [...]i verbali di accertamento degli istituti previdenziali e assicurativi [...]\u00bb \nLa competenza territoriale del comitato, secondo quanto disposto dal Ministero del lavoro e delle politiche sociali, va individuata \u00abin base alla sede dell'ufficio di provenienza del provvedimento impugnato\u00bb rimanendo \u00abesclusa l'utilizzabilit\u00e0 di ulteriori e diversi criteri quale, ad esempio, quello della sede legale dell'azienda ricorrente.\u00bb. In caso di errore da parte del ricorrente, \u00abi ricorsi presentati presso un comitato regionale territorialmente non competente devono essere tempestivamente trasmessi al comitato competente individuato secondo i criteri citati e, in tal caso, i termini per la decisione di cui all'art. 17, comma 2, del decreto legislativo n. 124/2004 decorrono dal ricevimento del ricorso da parte del comitato tenuto a decidere\u00bb \nCompetenze.\nLa Direzione regionale del lavoro si occupa di istruire le proposte di conferimento delle Stelle al merito del lavoro ai sensi della l. 5 febbraio 1992, n. 143. Inoltre, annualmente vengono svolti gli esami di Stato per l'abilitazione alla professione di consulente del lavoro, ai sensi della L. 12/1979. La DRL svolge da Segreteria della camera arbitrale stabile nonch\u00e9 svolge attivit\u00e0 di promozione e informativa sulla disciplina lavoristica e previdenziale e gestisce convenzioni per lo svolgimento delle attivit\u00e0 informative e di aggiornamento.\nLa DRL, in relazione ai ricorsi amministrativi, agisce quale organo gerarchico, \"in primis\" attraverso il comitato per i rapporti di lavoro, nonch\u00e9 per i ricorsi per il diniego alle autorizzazioni al lavoro per gli extracomunitari, per i ricorsi contro diffide accertative, per i ricorsi avverso ordinanze ingiunzione emesse dalle Direzioni provinciali del lavoro. \nIn materia ispettiva effettua il coordinamento e supporto-operativo nella vigilanza in materia di sicurezza, igiene del lavoro e radiazioni ionizzanti, in materia di controllo impianti e macchine soggette alle direttive di mercato, programma e coordina la vigilanza congiunta con le Ferrovie dello Stato S.p.A. e le sue societ\u00e0 collegate (Trenitalia S.p.A., Grandi Stazioni S.p.A. per il materiale rotabile, ecc.). Coordina le DTL per la vigilanza ordinaria; programma e coordina la vigilanza speciale, integrata con i funzionari di vigilanza di INPS, INAIL, i Servizi sulla sicurezza e infortuni sui luoghi di lavoro delle ASL, nonch\u00e9 sulle attivit\u00e0 formative, coordinamento e supporto tecnico-operativo per collaudi e verifiche ascensori e montacarichi. \nIn materia di politiche del Lavoro svolge le attivit\u00e0 e coordinamento in materia di conciliazione delle vertenze individuali e plurime, per le controversie collettive di lavoro nelle materie di competenza, rilevazione dei fabbisogni per la determinazione dei flussi di immigrazione. Gestisce la quota regionale dei lavoratori extracomunitari, nonch\u00e9 concede il nulla osta per l'impiego dei lavoratori italiani all'estero, di cui alla L. 3 ottobre 1987, n. 398, di conversione del D.L. 31 luglio 1987, n. 317. \nCura i rapporti con gli enti locali ed altri organismi per interventi sinergici sul mercato del lavoro, anche a supporto dell'amministrazione centrale del Ministero. In particolare, per quanto concerne a livello periferico le materia del mercato del lavoro e degli ammortizzatori sociali, della Cassa integrazione guadagni straordinaria (CIGS). Presso la DRL ha sede la Commissione d'esame per centralinisti non vedenti, nonch\u00e9 il relativo\nAlbo Regionale, ai sensi della L. 113/1985. Dal 2001, non cura pi\u00f9 la vigilanza sulle societ\u00e0 cooperative passate, a seguito del D.Lgs. n. 220/2001, al Ministero dello Sviluppo Economico.\nA seguito del DPR 7 aprile 2011, n. 144 queste le nuove competenze delle DRL, elencate all'art. 14:\nArticolazione territoriale.\nL'ente \u00e8 presente in tutte le Regioni, escluse la Sicilia ed il Trentino-Alto Adige, nelle quali le competenze sono riservate dai rispettivi Statuti alla regione. Nell'ambito provinciale in cui hanno sede, come predetto, le Direzioni Regionali del Lavoro esercitano anche i compiti operativi propri della Direzione Territoriale del Lavoro. \nLa suddivisione degli uffici per competenza territoriale, prima del 2014, era articolata come segue:\nA seguito del D.P.C.M. 14 febbraio 2014, n. 121 le DRL sono state sostituite dalle DIL (Direzioni interregionali del lavoro):\nCollegamenti esterni.\nPagina sul sito web relativa all'organizzazione del Ministero del lavoro e delle politiche sociali"}
{"id": "2062085", "revid": "729019", "url": "https://it.wikipedia.org/wiki?curid=2062085", "title": "Elderly Woman Behind the Counter in a Small Town", "text": "Elderly Woman Behind the Counter in a Small Town \u00e8 una canzone dei Pearl Jam contenuta nell'album \"Vs.\" del 1993. Una versione acustica pu\u00f2 essere trovata sul singolo del brano \"Go\". La canzone \u00e8 inclusa anche nell'album del 2004 \"\"."}
{"id": "2062090", "revid": "599013", "url": "https://it.wikipedia.org/wiki?curid=2062090", "title": "Massimo Ruggeri", "text": "Carriera.\nClub.\nRuggeri crebbe nella squadra della sua citt\u00e0, il Basket Rimini, con cui vinse un titolo juniores al fianco, tra gli altri, di Carlton Myers, Franco Ferroni e Renzo Semprini. Il suo debutto in prima squadra si concretizz\u00f2 nel corso della stagione 1988-1989, durante la quale collezion\u00f2 la prima presenza in Serie A2. Due anni pi\u00f9 tardi, con i biancorossi retrocessi in B1, fece parte della rosa che centr\u00f2 un'immediata risalita in A2. L'anno seguente Rimini ottenne la seconda promozione nel giro di due anni tornando in Serie A1: Ruggeri pot\u00e9 dunque disputare la sua prima annata nella massima serie, conclusa a livello personale con 11,6 punti in 23,9 minuti di media ma con la retrocessione dei biancorossi in A2. Le sue medie e il suo minutaggio continuarono a salire anche nelle due annate seguenti, visto che nel 1993-1994 viaggi\u00f2 a 13,8 punti in 28,2 minuti a partita, mentre nel 1994-1995 realizz\u00f2 14,2 punti in 31,5 minuti di utilizzo medio. \nLe sue prestazioni attirarono l'attenzione della Fortitudo Bologna, che lo acquist\u00f2 a titolo definitivo nella stessa estate in cui la dirigenza felsinea compr\u00f2 anche Carlton Myers. Al suo primo anno in biancoblu, Ruggeri collezion\u00f2 6,2 punti in 18,4 minuti di media. Nell'annata seguente i punti di media furono 3,9 e i minuti 11,1.\nNel luglio del 1997 pass\u00f2 per un anno all'Olimpia Milano come parziale contropartita tecnica nell'operazione di mercato che port\u00f2 in Emilia Gregor Fu\u010dka. Le statistiche milanesi di Ruggeri furono di 6,3 punti in 16,7 minuti a gara.\nIn vista della stagione 1998-1999, Ruggeri torn\u00f2 a vestire la canotta del Basket Rimini con la formula della cessione temporanea del contratto. Con il rientro a Rimini, Ruggeri torn\u00f2 ad avere un minutaggio superiore ai 20 minuti a partita (23,4), durante i quali segn\u00f2 8,8 punti di media. La squadra si qualific\u00f2 per i quarti di finale dei play-off scudetto.\nDopo i due anni trascorsi altrove, nell'estate del 1999 la Fortitudo decise di mantenere in rosa Ruggeri senza mandarlo in prestito. Egli partecip\u00f2 cos\u00ec alla conquista del primo scudetto della storia fortitudina, con un apporto personale di 2,9 punti in 7,2 minuti nelle 15 presenze effettive da lui collezionate, a fronte di 24 apparizioni a referto. Rimase in biancoblu anche per il campionato 2000-2001, nel quale miglior\u00f2 leggermente le statistiche rispetto all'anno precedente.\nIl suo secondo biennio bolognese fu l'ultimo da lui trascorso in Serie A1.\nNell'estate del 2001 infatti ritorn\u00f2 nuovamente a Rimini, squadra che era appena retrocessa in Legadue e che aveva appena assunto la denominazione di Crabs. Qui salta le prime undici giornate per un infortunio. Da inizio dicembre alla fine del campionato disput\u00f2 26 partite a 9,8 punti di media in 25 minuti di gioco a gara. Essa fu di fatto la sua ultima stagione nella squadra della sua citt\u00e0 natale. \nSuccessivamente trascorse un'annata a Reggio Emilia, sempre in Legadue. Gioc\u00f2 titolare in ogni partita, ovvero le 32 di regular season (dove viaggi\u00f2 a 10,6 punti) pi\u00f9 le 5 dei quarti di finale play-off che videro i reggiani uscire ai quarti di finale contro Jesi.\nNel luglio del 2003 si trasfer\u00ec a titolo definitivo alla Sutor Montegranaro, scendendo cos\u00ec a giocare nella terza serie nazionale. La stagione della formazione gialloblu si concluse con la finale play-off vinta contro la NSB Rieti e con la conseguente promozione in Legadue. Ruggeri inizi\u00f2 la Legadue 2004-2005 con i marchigiani partendo perlopi\u00f9 dalla panchina, poi nel gennaio del 2005 scese ancora in Serie B d'Eccellenza con il passaggio all'AB Latina. Il campionato 2006-2007 lo gioc\u00f2 in quarta serie con la canotta del Gandino Bologna, spostandosi di pochi chilometri un anno pi\u00f9 tardi con il passaggio ad Anzola, ancora in B2. Fece poi un'ultima parentesi in terza serie con l'ingaggio da parte della Potenza 84, mentre due anni pi\u00f9 tardi firm\u00f2 con la Viola Reggio Calabria in B2.\nNazionale.\nNel corso della sua carriera collezion\u00f2 23 presenze in maglia azzurra, tutte ottenute in formazioni sperimentali ma comunque utili per indossare al collo due medaglie d'argento ai Goodwill Games 1994 e ai Giochi del Mediterraneo 1997."}
{"id": "2062097", "revid": "767487", "url": "https://it.wikipedia.org/wiki?curid=2062097", "title": "Ernie Grunfeld", "text": ""}
{"id": "2062098", "revid": "921573", "url": "https://it.wikipedia.org/wiki?curid=2062098", "title": "Raja Gosnell", "text": "Noto per aver diretto il primo seguito del franchise di Mamma ho perso l'aereo senza i protagonisti noti, i film in live action di Scooby-Doo e i film in live action de I Puffi.\nGosnell \u00e8 da sempre amico e collaboratore di Chris Columbus, di cui \u00e8 considerato, insieme a Shawn Levy, l' \"erede\" (a causa della regia, della sceneggiatura e del tipo di film che ricordano molto quelli di Columbus)."}
{"id": "2062100", "revid": "729019", "url": "https://it.wikipedia.org/wiki?curid=2062100", "title": "Twin Jet", "text": "TWIN JET \u00e8 una compagnia aerea regionale francese, con sede a Aix-en-Provence.\nStoria.\nLa compagnia \u00e8 stata fondata nel 2001. Il primo volo si \u00e8 svolto durante lo stesso anno, in ottobre, tra N\u00eemes e Chateauroux.\nLa sede sociale si trova ad Aix-en-Provence (Bouches-du-Rh\u00f4ne), sul sito dell'ex base aerea 114.\nTwin Jet ha sviluppato una rete di linee regionali in Francia e in Europa, e propone pi\u00f9 di 40 voli quotidiani. A partire dal primo settembre 2006 implementa il biglietto elettronico su tutte le linee servite. A seguire, il call center.\nA partire da giugno 2008 la compagnia aerea inserisce la possibilit\u00e0 di acquisto on line sul proprio sito internet."}
{"id": "2062105", "revid": "767487", "url": "https://it.wikipedia.org/wiki?curid=2062105", "title": "Steve Sheppard", "text": ""}
{"id": "2062106", "revid": "599013", "url": "https://it.wikipedia.org/wiki?curid=2062106", "title": "Antonio Bettoni", "text": "\u00c8 scomparso nel 2013 all'et\u00e0 di 75 anni a seguito di un male incurabile\nCarriera.\nCrebbe nel in IV Serie per passare, nel 1959, in Serie C all'.\nDotato di notevole potenza e di buona tecnica, nel 1961 viene acquistato dalla di Paolo Mazza. Esord\u00ec in Serie A il 13 settembre di quell'anno con un pareggio interno contro il in un campionato iniziato ad agosto per favorire la Nazionale impegnata ai Campionati mondiali di calcio del 1962 e condotta proprio da Mazza. Dopo una serie di risultati negativi della SPAL, di cui Bettoni, partito titolare, ne fece le spese assieme a Angelo Montenovo, Mazza lo cedette a novembre alla in Serie B.\nNel 1962 raggiunse gli ex spallini Ambrogio Valad\u00e8, Roberto Oltramari e Giuseppe Bortolotti nel Foggia di Oronzo Pugliese con cui, l'anno successivo, venne promosso in Serie A. Tornato nella massima serie - e ritrovando l'altro ex spallino Dante Micheli. - Storica la vittoria per 3-2 (31/01/1965) del Foggia sull'Inter campione del mondo. Bettoni gioc\u00f2 a Foggia tra Serie A e Serie B sei campionati sino al 1968, anno in cui abbandon\u00f2 il calcio professionistico.\nIn carriera ha totalizzato complessivamente 82 presenze in Serie A e 68 presenze ed una rete in Serie B."}
{"id": "2062107", "revid": "4175", "url": "https://it.wikipedia.org/wiki?curid=2062107", "title": "Benjamin De Jager", "text": ""}
{"id": "2062110", "revid": "93556", "url": "https://it.wikipedia.org/wiki?curid=2062110", "title": "Yonex", "text": "La Yonex \u00e8 una azienda giapponese produttrice di attrezzature sportive per badminton, golf e tennis.\nStoria dell'azienda.\nFondata nel 1946 da Minuro Yoneyama, la societ\u00e0 si occup\u00f2 inizialmente di imballaggi galleggianti in legno per le reti da pesca, ma fu costretta ad uscire dalla produzione a causa dell'invenzione degli imballaggi in plastica. Nonostante ci\u00f2, nel 1957 Yoneyama inizi\u00f2 a costruire racchette da badminton per altre aziende.\nNel 1961 introdusse sul mercato le sue racchette che, dopo un paio di anni, vennero esportate in tutto il mondo. Con il successo delle racchette in alluminio nel badminton, emerse che l'alluminio poteva essere applicato anche alla costruzione delle racchette da tennis che, infatti, l'azienda si apprest\u00f2 a produrre dal 1971. Nel 1992 inizi\u00f2 la produzione di attrezzi per il golf.\nLa societ\u00e0 venne quotata alla Borsa di Tokyo nel 1994.\nIl marchio divenne noto a livello mondiale grazie ai contratti firmati con tennisti professionisti, tra cui: Martina Navratilova, David Nalbandian, Lleyton Hewitt, Marcelo R\u00edos, Ana Ivanovi\u0107, Caroline Wozniacki, Martina Hingis, Stanislas Wawrinka, Denis Shapovalov, Juan M\u00f3naco, Marija Kirilenko e Naomi \u014csaka.\nLe racchette da tennis Yonex sono le uniche, tra quelle pi\u00f9 note a livello internazionale, ad essere prodotte in Giappone (non tutti i modelli)."}
{"id": "2062113", "revid": "1632387", "url": "https://it.wikipedia.org/wiki?curid=2062113", "title": "Tordo matto", "text": "Il Tordo matto di Zagarolo \u00e8 un piatto tipico di Zagarolo.\nSi tratta di un involtino di carne equina con all'interno un battuto di grasso di prosciutto, aglio, prezzemolo, coriandolo, sale, ed altre spezie locali.\nPu\u00f2 essere cotto alla brace di \"Troppe\" (viti tagliate dai vigneti \"stincati\") infilzato allo spiedo o sulla graticola oppure pu\u00f2 essere cotto in padella. La tradizione vuole che per avere un miglior sapore e ammorbidire la carne di cavallo, i tordi matti devono essere messi a \"riposare\" per circa 24 ore nel vino.\nLa storia.\nIl Tordo Matto di Zagarolo deve il suo nome cos\u00ec particolare ad una curiosa leggenda raccontata in un saggio inviato nel 1820 al Principe Rospigliosi da parte del medico condotto Paolo Montorsolo, in cui quest\u2019ultimo spiegava che la popolarit\u00e0 di questo piatto era dovuta alla numerosa presenza di cavalli ed asini nel territorio di Zagarolo, che venivano impiegati per il trasporto delle merci e per aiutare i contadini nei lavori agricoli.\nLa leggenda narrava che nel 1526 il Re di Spagna Carlo V, appartenente alla famiglia Asburgo, invi\u00f2 a Roma Ugo di Moncada, politico e militare spagnolo, con l'intenzione di bloccare La Lega di Cognac. Tuttavia, fallito l'intervento diplomatico, Ugo di Moncada decise di occupare la citt\u00e0 con l'aiuto della famiglia dei Colonna e dei Lanzichenecchi, soldati mercenari tedeschi assoldati da Giorgio Von Frundsberg. Il territorio di Roma e le sue province divennero cos\u00ec campo di battaglia e gli abitanti di Zagarolo si videro costretti a ritirarsi nelle campagne circostanti.\nUn giorno un lanzichenecco ferito, seguito dal suo cavallo in fin di vita, si avvicin\u00f2 ad una capanna nei pressi di Zagarolo, al cui interno si erano rifugiati due anziani contadini in fuga dal paese. Il soldato chiese aiuto e cibo alla coppia che si prodig\u00f2 nel curarlo ma che non aveva per\u00f2 molto da offrire in quanto a pietanze. I due anziani infatti si arrangiavano con della verdura, qualche uovo o della frutta ed \u00e8 ci\u00f2 che diedero al lanzichenecco ferito, ma questi rifiut\u00f2 decisamente iniziando ad urlare la parola \u201cdrossel\u201d. Salv\u00f2 la situazione il cavallo del soldato che di l\u00ec a poco mor\u00ec per le ferite riportate, pertanto l'anziana contadina pens\u00f2 di utilizzare la carne dell'animale tagliandola in fettine sottili e realizzando cos\u00ec degli involtini che riusc\u00ec ad aromatizzare con un po\u2019 di lardo, erbe e spezie, ottenute dai contadini vicini in cambio di un po\u2019 di carne di cavallo.\nGli involtini vennero infilzati nella lancia del lanzichenecco e cotti sulla brace, infine offerti al soldato ferito che stavolta approv\u00f2 e mangio avidamente la carne, bevendo anche del vino fino ad ubriacarsi. Visibilmente soddisfatto ed in preda ai fumi dell'alcool il lanzichenecco comincio a cantare la parola \u201cdrossel\u201d finch\u00e9 si addorment\u00f2 . La mattina seguente i due contadini, nell'andare a controllare lo stato di salute dell'ospite, si accorsero che il soldato \u201cmatto\u201d, come lo avevano gi\u00e0 definito, si era allontanato e visto che gli eventi bellici erano volti al termine, invitarono tutti i vicini a festeggiare cucinando molti involtini con questa nuova ricetta.\nRaccontarono poi a tutti quanto accaduto la sera prima e insegnarono loro come preparare la pietanza che aveva calmato la fame del soldato \u201cmatto\u201d che ripeteva incessantemente la parola \u201cdrossel\u201d. Quando si venne finalmente a conoscenza della traduzione dell'enigmatica parola che in tedesco significa tordo, il nuovo involtino dall'originale ricetta venne chiamato Tordo del Matto, poi in seguito semplificato in Tordo Matto.\nRicorrenze.\nOgni anno, l'ultimo week end di Giugno viene celebrata la Sagra in onore del Tordo Matto, organizzata dalla confraternita di San Antonio da Padova locale che la istitu\u00ec nel 1992. "}
{"id": "2062116", "revid": "767487", "url": "https://it.wikipedia.org/wiki?curid=2062116", "title": "Georg Kerschensteiner", "text": "Biografia.\nMaestro elementare, intraprese gli studi di matematica e di fisica presso l'universit\u00e0 di Monaco; discipline che insegn\u00f2 successivamente a Norimberga, Schweinfurt e Monaco.\nNominato consigliere scolastico di Monaco, progett\u00f2 la riforma delle scuole post elementari e della scuola popolare, basata sugli interessi pratici del fanciullo e sul lavoro manuale quale strumento di educazione.\nLa riforma venne attuata nel 1906. \nPensiero.\nSul pensiero pedagogico di Kerschensteiner (che \u00e8 considerato uno dei maggiori pedagogisti del movimento detto \"attivismo\") influirono John Dewey, Heinrich Rickert (filosofia dei valori) e Paul Natorp (pedagogista sociale) e Johann Heinrich Pestalozzi.\nL'educazione per Kerschensteiner \u00e8 un processo di cultura attiva e ricostruttiva che si attua nel lavoro (prevalenza del lavoro manuale per le scuole primarie, e lavoro come ricreazione personale nelle scuole superiori), per rendere utile la persona alla societ\u00e0 organizzata dallo Stato (Stato di diritto e di cultura ma, per il contesto sociogeografico prussiano, non di democrazia).\nL'educazione personale diventa anche educazione sociale, la formazione del carattere sociale (finalit\u00e0 soggettiva all'educazione) si realizza nel servizio ed utilit\u00e0 sociale, la libera attivit\u00e0 spontanea \u00e8 condizionata alla coscienza del dovere sociale. Tutto ci\u00f2 \u00e8 racchiuso nella definizione dell'educazione formulata da Kerschensteiner \"Formazione dell'essere individuale, acquisita mediante gli influssi della cultura, unitaria, articolata, evolutiva che rende l'individuo stesso capace di servire alla cultura con un lavoro fornito di valore obiettivo, e capace di partecipare spiritualmente ai valori obiettivi della cultura\".\nUna volta conclusa la scuola dell'obbligo il giovane prussiano veniva avviato alla formazione professionale che precedeva il servizio militare, di primaria importanza nella societ\u00e0 bismarkiana. Tale formazione professionale era considerata come il primo passo della formazione dell'individuo, la quale teneva lontano il giovane dal socialismo, da Kerschensteiner considerato un pericolo politico."}
{"id": "2062121", "revid": "767487", "url": "https://it.wikipedia.org/wiki?curid=2062121", "title": "Tate Armstrong", "text": ""}
{"id": "2062124", "revid": "339392", "url": "https://it.wikipedia.org/wiki?curid=2062124", "title": "Famiglia di Carlo IV", "text": ""}
{"id": "2062125", "revid": "767487", "url": "https://it.wikipedia.org/wiki?curid=2062125", "title": "Snuff (gruppo musicale)", "text": "Gli Snuff sono un gruppo punk rock inglese, formatosi nel 1986."}
{"id": "2062128", "revid": "161374", "url": "https://it.wikipedia.org/wiki?curid=2062128", "title": "Santuario della Madonna delle Lacrime di Treviglio", "text": ""}
{"id": "2062134", "revid": "228587", "url": "https://it.wikipedia.org/wiki?curid=2062134", "title": "Santuario della Madonna delle Lacrime", "text": ""}
{"id": "2062137", "revid": "1776051", "url": "https://it.wikipedia.org/wiki?curid=2062137", "title": "Maria Cristina Bezzi-Scali", "text": "Biografia.\nFu soprattutto il matrimonio religioso della marchesina Maria Cristina Bezzi-Scali a diventare un fatto di risonanza nazionale con riflessi anche a livello internazionale.\nGuglielmo Marconi, premio Nobel nel 1909, fortunato imprenditore industriale, senatore, presidente dell'Accademia d'Italia, era uno scienziato noto a livello internazionale. Era sposato, anche con rito cattolico, con l'irlandese Beatrice O'Brien.\nI coniugi Marconi avevano divorziato il 12 febbraio 1924 nella citt\u00e0 libera di Fiume.\nQuando ormai aveva 52 anni, Marconi aveva conosciuto nella villa dei marchesi Sacchetti a Santa Marinella la marchesina Cristina Bezzi Scali, di una nobile famiglia romana tradizionalmente molto influente in ambienti vaticani. Pur essendo possibile un matrimonio civile, ci fu il fermo divieto al matrimonio da parte della famiglia di lei, profondamente cattolica. In un'Italia in cui i riconoscimenti di nullit\u00e0 matrimoniale da parte della Sacra Rota erano fatti veramente eccezionali, Marconi riusc\u00ec ad ottenere la sentenza \"duplice conforme\". Vari furono i commenti. Chi la trov\u00f2 frutto di indebite pressioni mise in rilievo non solo la notoriet\u00e0 dello sposo, ma anche l'influenza della famiglia della futura nuova sposa..\nMarconi e la Bezzi Scali si sposarono con il rito civile in Campidoglio il 12 giugno 1927 e tre giorni dopo con quello religioso in Santa Maria degli Angeli in Roma.\nAcquist\u00f2 successivamente palazzo Borgognoni in piazza di Spagna.\nNelle polemiche che, soprattutto dal dopoguerra, si svilupparono sulla figura di Guglielmo Marconi, la vedova mantenne sempre un atteggiamento distaccato, rotto solo dall'uscita di una biografia, accompagnata da un \"tributo\" di Carlo Rubbia."}
{"id": "2062143", "revid": "767487", "url": "https://it.wikipedia.org/wiki?curid=2062143", "title": "Phil Hubbard", "text": ""}
{"id": "2062145", "revid": "125139070", "url": "https://it.wikipedia.org/wiki?curid=2062145", "title": "Plasma (personaggio)", "text": "Plasma (\"Plasma\"), il cui vero nome \u00e8 Leila O'Toole, \u00e8 un personaggio dei fumetti creato da Howard Mackie (testi) e Rich Buckler (disegni) nel 1989, pubblicato dalla Marvel Comics. \u00c8 apparsa per la prima volta sulle pagine di \"Marvel Comics Presents (prima serie)\" n. 24 (luglio 1989). Ha fatto la sua ultima apparizione in \"Marc Spector: Moon Knight\" n. 25 (aprile 1991).\nBiografia del personaggio.\nLeila O'Toole nasce a Dublino, Irlanda. Mentre \u00e8 studente al college, Leila intraprendere un viaggio in Egitto per esplorare le rovine della Valle del Nilo. L\u00ec incontra alcuni esponenti del Culto del Faraone Vivente, i quali cercano subito di indottrinarla e convincerla ad unirsi a loro. Intrigata dagli aspetti esoterici del culto in questione, la ragazza accetta di unirsi ai cultisti. Tuttavia, appena vede questi ultimi compiere un sacrificio umano durante uno dei loro rituali, inorridisce e cerca di fuggire. I cultisti la catturano quasi subito e, a quel punto, la plagiano per mezzo della magia.\nQualche tempo dopo Leila viene inviata in Australia insieme ad altri cultisti per catturare Havok. La ragazza, ormai divenuta malvagia, incontra il supereroe e, fingendosi innocente, nel giro di qualche settimana, riesce a farlo innamorare di lei.\nQuesta vicenda si conclude nel quartier generale del culto dove, a causa di una serie di inganni e molteplici incidenti, Havok \u00e8 costretto a combattere con Leila, che inizialmente \u00e8 camuffata. Ogni scarica di energia rilasciata da Havok sulla ragazza riesce solo a potenziarla ulteriormente e, quando Wolverine (giunto per aiutare Havok) si fa avanti per colpirla, viene rapidamente messo fuori combattimento. Alla fine, Havok ferma Leila sferrandole un violento pugno in volto e lasciandola a terra priva di sensi.\nSuccessivamente Leila decide di reclutare altri cultisti, e inizia con le forze di Khonshu, il dio adorato da Moon Knight.\nLe forze di Leila sferrano due attacchi mirati a New York. Un attacco alla Statua della Libert\u00e0 viene sventato, ma un altro alla Grande Stazione Centrale va a buon fine. Una trappola al plasma ben piazzata causa molte vittime innocenti. Mr. Parnell, una delle persone presenti al momento dell'attentato, viene ucciso personalmente da Plasma.\nMoon Knight e Ghost Rider attaccano Plasma. Plasma vaporizza Ghost Rider, che poi si riforma. Nel frattempo, Moon Knight continua il combattimento all'interno di un treno in corsa nei sotterranei. Plasma va incontro alla sua fine quando il treno si schianta ad altissima velocit\u00e0.\nPoteri e abilit\u00e0.\nLeila era in grado di assorbire e immagazzinare energia cosmica dall'ambiente servendosene per potenziare il suo fisico e/o per rilasciare scariche energetiche dalle mani. Era anche capace di assorbire questa energia risucchiandola lentamente da qualcun altro che ne faceva uso vicino a lei (es. Havok). Nella sua forma depotenziata, Leila aveva la forza e la resistenza di una donna media della sua et\u00e0, altezza e corporatura. Tuttavia, quando inizi\u00f2 ad assorbire l'energia cosmica, la sua massa corporea, la sua forza e la sua resistenza aumentarono notevolmente. Pur essendo imparentata con Faraone Vivente/Monolito Vivente (era sua nipote), i suoi poteri mutanti non funzionavano allo stesso modo: Si attivarono solo in seguito all'incontro con Havok, il quale incanal\u00f2 involontariamente in lei l'energia cosmica che costei non era in grado di assorbire autonomamente. La carica di energia cosmica fornitale da Havok divenne permanente e, da quel momento, lei pot\u00e9 far uso dei suoi poteri a proprio piacimento.\nI limiti dei poteri di Leila non possono essere determinati. Di fatto, venivano incrementati dall'afflusso di energia cosmica fornito da Havok, ma quest'ultimo smise di fornire alla ragazza tale energia prima che potesse raggiungere il suo massimo potenziale."}
{"id": "2062148", "revid": "729019", "url": "https://it.wikipedia.org/wiki?curid=2062148", "title": "Ivan Francescato", "text": "Tre quarti centro, vinse quattro titoli italiani con il e un titolo di campione d\u2019Europa con la Nazionale italiana; mor\u00ec prematuramente nel 1999 a 32 anni ancora da compiere.\nBiografia.\nIvan Francescato proveniva da una famiglia di rugbisti: ultimo di sei fratelli, tre dei quali gi\u00e0 internazionali (Bruno, Nello e Rino), mosse i primi passi nella , compagine trevigiana, con la quale esord\u00ec in serie A2 il 14 settembre 1986 a Milano contro la MAA (vittoria 31-3).\nAlla fine della stagione la Tarvisium retrocesse e Francescato pass\u00f2 all'altra squadra cittadina, la pi\u00f9 blasonata Benetton Treviso, in cui si impose quasi subito come titolare nel ruolo di tre quarti centro, tanto che la maglia numero 13, quella del suo ruolo, fu identificata con il suo nome.\nCon il club biancoverde Francescato si laure\u00f2 quasi subito campione d'Italia (1988-89) e, l'anno successivo, si mise in luce per la Nazionale; Bertrand Fourcade lo convoc\u00f2 per un \"match\" di Coppa FIRA contro l'.\nQualche mese dopo il suo esordio internazionale fu inserito nella lista dei convocati per la in Inghilterra, dove gioc\u00f2 da titolare tutte e tre le partite che videro impegnata l'.\nAnche sotto la guida tecnica di Georges Coste Francescato rimase un punto fermo della Nazionale: prese parte alla in Sudafrica (tre incontri anche in tale edizione, tutti da titolare) e, nel 1997, marc\u00f2 la prima meta nella finale di Coppa FIRA che l' disput\u00f2 e vinse contro la a Grenoble: mai gli Azzurri, prima di allora, avevano battuto i transalpini e la circostanza fu ancor pi\u00f9 notevole perch\u00e9, oltre a dare all'Italia il titolo di campione d'Europa, tale vittoria le apr\u00ec di fatto le porte per l'ammissione al torneo delle Cinque Nazioni, poi divenuto Sei Nazioni.\nQuella contro la Francia fu, tuttavia, una delle ultime partite internazionali di Francescato: uscito per infortunio nel corso della partita, disput\u00f2 altri 4 incontri nel 1997, poi nuovi problemi fisici lo resero indisponibile nel corso del 1998.\nIntorno alle 3 del mattino del 19 gennaio 1999 Francescato fu colto da un malore in casa, dopo una serata trascorsa fuori casa con alcuni amici, compagni di squadra e la fidanzata; furono inutili i tentativi di soccorso e un rapido trasporto all'ospedale, perch\u00e9 Francescato mor\u00ec poco dopo, apparentemente per un aneurisma cerebrale; il decise il ritiro della maglia numero 13 del club e la sua sostituzione con la 18.\nIl corpo fu sottoposto ad autopsia; la famiglia decise di donare le cornee del giocatore scomparso, e invit\u00f2 il club a organizzare una raccolta di fondi per un'iniziativa benefica a scopo sanitario in Africa.\nSuccessivamente la necroscopia stabil\u00ec che la morte fu dovuta a un arresto cardiaco causato da un'arteriosclerosi delle coronarie, patologia che normalmente si riscontra in persone anziane: i medici dissero che il cuore di Francescato presentava le caratteristiche di quello di una persona di almeno il doppio dei suoi anni, attribuendo a possibili fattori genetici la malformazione.\nAl suo nome \u00e8 intitolata l'accademia federale \u201cIvan Francescato\u201d per lo sviluppo del settore Under-20 e Under-19.\nDalla stagione 2008-09, infine, su richiesta dell'European Rugby Cup, l'allora organismo di governo della Heineken Cup e della Challenge Cup, il dovette ripristinare l'utilizzo della maglia numero 13, all'epoca appannaggio del capitano della squadra, l'italo-sudafricano Benjamin de Jager."}
{"id": "2062150", "revid": "729019", "url": "https://it.wikipedia.org/wiki?curid=2062150", "title": "Wuppertaler Schwebebahn", "text": "La Wuppertaler Schwebebahn (letteralmente \"ferrovia sospesa di Wuppertal\", il cui nome ufficiale per esteso \u00e8 \"Einschienige H\u00e4ngebahn System Eugen Langen\") \u00e8 una ferrovia sospesa (sistema Langen) tedesca che effettua un servizio di tipo metropolitano nella citt\u00e0 di Wuppertal.\nHa la particolarit\u00e0 di utilizzare convogli appesi a una rotaia posta su una struttura portante elevata rispetto alla superficie stradale.\nStoria.\nEntrata in funzione nel 1901 \u00e8, per tale motivo, la pi\u00f9 antica ferrovia di questo tipo al mondo. Ancora in funzione ai giorni nostri, comprende 23 fermate tra i capolinea (Wuppertal-Vohwinkel e Oberbarmen). \u00c8 stata oggetto di restauro e rinnovamento dal 2001 al 2005."}
{"id": "2062157", "revid": "466539", "url": "https://it.wikipedia.org/wiki?curid=2062157", "title": "Julien Benneteau", "text": "Si \u00e8 distinto soprattutto in doppio disputando 21 finali del circuito maggiore e vincendone 12, tra le quali gli Open di Francia 2014 e due tornei Masters 1000, conquistando inoltre la medaglia di bronzo ai Giochi Olimpici di Londra del 2012. Il suo miglior ranking ATP in doppio \u00e8 stato il 5\u00ba posto del novembre 2014. In singolare ha perso tutte e 10 le finali ATP giocate e ha raggiunto il 25\u00ba posto del ranking mondiale nel novembre 2014. Ha fatto parte della squadra francese che si \u00e8 aggiudicata la Coppa Davis 2017 e ha raggiunto la finale nell'edizione 2018, dopo la quale Benneteau ha annunciato il ritiro.\nA partire dal 2019 \u00e8 il capitano della squadra francese di Fed Cup.\nCarriera.\nNel 1999 vinse il torneo dell'Orange Bowl doppio. Al Roland Garros del 2006 ha raggiunto i quarti di finale. Ha giocato tra le sue migliori partite contro il campione Roger Federer al terzo turno di Wimbledon 2012, dimostrando grande capacit\u00e0 nel servizio e un buonissimo gioco al volo (\u00e8 infatti specializzato nel doppio). Verr\u00e0 tuttavia sconfitto in 5 set 6-4, 7-6, 2-6, 6-7, 1-6, arrivando per\u00f2 per ben 6 volte a 2 punti dal match nel quarto set. Ha comunque superato il fuoriclasse svizzero in due occasioni, entrambe indoor, a Parigi-Bercy nel 2009 e a Rotterdam nel 2013."}
{"id": "2062166", "revid": "775372", "url": "https://it.wikipedia.org/wiki?curid=2062166", "title": "Primi ministri di Vanuatu", "text": "Il primo ministro di Vanuatu \u00e8 il capo del governo di Vanuatu.\nLa carica di primo ministro \u00e8 stata istituita quando Vanuatu ottenne l'indipendenza nel 1980. Il primo capo del governo fu Walter Lini, leader del movimento indipendentista Vanua'aku Pati."}
{"id": "2062173", "revid": "767487", "url": "https://it.wikipedia.org/wiki?curid=2062173", "title": "Flibbiddydibbiddydob", "text": "Flibbidydibbidydob - \u00e8 un EP del gruppo punk rock inglese Snuff. Pubblicato originariamente nel 1990, la casa discografica Fat Wreck Chords ne pubblicher\u00e0 una nuova versione, identica, nell'agosto del 1996.\nL'album contiene varie canzoni cover di altri gruppi musicali."}
{"id": "2062180", "revid": "466539", "url": "https://it.wikipedia.org/wiki?curid=2062180", "title": "Altopiano d'Ozark", "text": "L'altopiano d'Ozark (in inglese anche \"The Ozarks\", \"Ozarks Mountain Country\", \"Ozark Mountains\" o \"Ozark Plateau\") \u00e8 un altopiano e una regione geografica e culturale degli Stati Uniti centrali.\nGeografia.\nSi sviluppa principalmente negli Stati del Missouri, Arkansas, Oklahoma e Kansas, tra i fiumi Arkansas e Missouri, e ricopre una superficie di circa 122.000\u00a0km\u00b2, con un'altitudine massima di 780 metri. Al centro dell'altopiano, nello Stato del Missouri, si estendono i Monti Saint Francois.\n\u00c8 di gran lunga la pi\u00f9 ampia regione montuosa tra gli Appalachi e le Montagne Rocciose. \nInsieme ai Monti Ozarks e Ouachita, forma una regione denominata \"U.S. Interior Highlands\".\nOrigine del nome.\nL'origine del nome \u00e8 controversa, ma sembra derivare dal francese \"\"aux arcs\" (verso gli archi), con riferimento ai numerosi archi rocciosi formati dall'erosione o da grotte sprofondate. Un'altra ipotesi \u00e8 che il nome derivi da \"aux Arkansas\"\" (verso l'Arkansas)."}
{"id": "2062182", "revid": "19971157", "url": "https://it.wikipedia.org/wiki?curid=2062182", "title": "Garrett Lisi", "text": ""}
{"id": "2062185", "revid": "729019", "url": "https://it.wikipedia.org/wiki?curid=2062185", "title": "Battaglia del fiume Fei", "text": "La battaglia del Fiume Fei fu uno scontro che si svolse nel 383 fra l'immenso esercito il sovrano del regno di Quinquin, Fu Jian, e quello nettamente inferiori degli imperatori cinesi J\u00ecn.\nSullo sfondo della battaglia del Fiume Fei c'\u00e8 la caduta della Cina per effetto delle continue invasioni e le guerre civili del III e IV secolo. Incapaci di resistere a queste pressioni gli imperatori J\u00ecn si stabilirono a sud del fiume Yangtze, dove continuarono per\u00f2 ad essere sotto la continua minaccia di Fu Jian re del Quinquin.\nDopo aver gi\u00e0 espugnato la citt\u00e0 di Xiangyang, Fu Jian decise di chiudere la partita radunando un enorme esercito per distruggere definitivamente i J\u00ecn, che a loro volta radunarono tutti i guerrieri disponibili.\nI due eserciti si scontrarono presso il fiume Fei; gli J\u00ecn, inferiori numericamente in rapporto di 1:10, non avevano alcuna possibilit\u00e0 di vincere.\nSembra che gli Jin, pur sapendo di non poter vincere, inviarono un ambasciatore al comandante nemico Fu Rong proponendogli di ingaggiare battaglia solo dopo aver fatto indietreggiare il proprio esercito per concedere loro di attraversare il fiume indisturbati.\nFu Rong riteneva di non poter perdere a causa della propria soverchiante superiorit\u00e0 numerica, e pens\u00f2 che una volta attraversato il fiume gli J\u00ecn non avrebbero avuto alcuna via di scampo, cos\u00ec accett\u00f2.\nTuttavia indietreggiando le truppe di Rong ritennero di essere state sconfitte e si dettero alla fuga, travolgendo il loro stesso comandante.\nQuesto resoconto insolito che ci danno le fonti pu\u00f2 essere ritenuto pi\u00f9 o meno attendibile, tuttavia si sa per certo che il regno di Fu Jian croll\u00f2 poco dopo, mentre gli J\u00ecn continuarono il proprio dominio."}
{"id": "2062186", "revid": "122315", "url": "https://it.wikipedia.org/wiki?curid=2062186", "title": "Saccharomyces pastorianus", "text": ""}
{"id": "2062191", "revid": "990063", "url": "https://it.wikipedia.org/wiki?curid=2062191", "title": "Strada statale 597 di Logudoro", "text": "La strada statale 597 di Logudoro (SS 597) \u00e8 una strada statale italiana, che prende il nome dal territorio che attraversa, il Logudoro. Costituisce parte della dorsale Sassari-Olbia, della lunghezza complessiva di circa 85 chilometri, ancora in fase di sviluppo.\nStoria.\nLa sua nascita si ebbe con il decreto del Ministro dei lavori pubblici del 9 dicembre 1969, grazie al quale venne definito il primo itinerario \"Innesto strada statale n. 131 presso Codrongianos - bivio per Tula - innesto strada statale n. 199 presso Oschiri\" con una lunghezza di 41,986\u00a0km.\nIl tracciato ufficiale rimase immutato fino al 2011, quando nell'ottica di realizzazione del corridoio Sassari-Olbia, venne ricompreso nello stesso:\nSolo nel 2017, con la classificazione della strada statale 729 Sassari-Olbia, il tracciato della SS 597 \u00e8 divenuto quello attualmente in vigore, con una lunghezza di 68,000\u00a0km e i seguenti capisaldi di itinerario: \"Innesto con la SS n. 131 presso Codrongianus - Bivio per Tula - Svincolo di Oschiri - Svincolo di Monti - Innesto con la SS n. 729 (Km 61+450)\", risultandone stralciato il tratto finale precedentemente aggiunto."}
{"id": "2062197", "revid": "174925", "url": "https://it.wikipedia.org/wiki?curid=2062197", "title": "Diritti di copyright", "text": ""}
{"id": "2062201", "revid": "111373", "url": "https://it.wikipedia.org/wiki?curid=2062201", "title": "Schilthorn", "text": "Lo Schilthorn \u00e8 una montagna delle Prealpi Bernesi, alta 2970 , la pi\u00f9 alta della catena delle Prealpi Svizzere.\nCaratteristiche.\nSi trova in territorio svizzero, sopra M\u00fcrren. Dalla vetta, la vista offre un panorama che abbraccia il Titlis, la Jungfrau, il M\u00f6nch e l'Eiger, spingendosi dalle Alpi Bernesi, al massiccio del Giura fino ai Vosgi e alla Foresta Nera. Seppure a malapena, dalla sua sommit\u00e0 \u00e8 visibile anche il Monte Bianco.\nAccesso alla vetta.\nLa vetta \u00e8 raggiungibile tramite una serie di funivie il cui percorso ha inizio nella valle sottostante. Il primo tratto va da Stechelberg a Gimmelwald e quindi a M\u00fcrren. Da qui una seconda funivia porta a Birg, da cui parte l'ultima funivia che conduce alla vetta.\nUn'alternativa consiste nel prendere la funivia da Lauterbrunnen a Gr\u00fctschalp, e da qui un treno fino a M\u00fcrren, da dove si prende di nuovo la funivia. Nel tratto tra Birg e la vetta, la funivia passa sopra il \"Grauseeli\", un pittoresco laghetto.\nIl ristorante.\nSulla vetta sorge un ristorante panoramico rotante, il \"Piz Gloria\". In questo ristorante furono girate alcune scene del film di James Bond \"Agente 007 - Al servizio segreto di Sua Maest\u00e0\". In particolare, la scena iniziale (una lunga discesa con gli sci) inizia dalla vetta e si conclude nella Engetal, sotto Birg. Il ristorante ruota intorno ad un asse centrale compiendo un giro completo in 55 minuti.\nSport.\nSulla vetta dello Schilthorn si conclude una gara estiva di triathlon, chiamata \"Inferno Thriatlon\", al termine di una corsa in salita dalla sottostante valle di Lauterbrunnen."}
{"id": "2062202", "revid": "76963", "url": "https://it.wikipedia.org/wiki?curid=2062202", "title": "Vittorio Suster", "text": "Biografia.\nNacque a Trento il 28 agosto 1899. Durante la prima guerra mondiale si arruol\u00f2 come volontario nel Regio Esercito. Subito dopo la fine della guerra partecip\u00f2, sempre come volontario all'impresa di Fiume, servendo come ufficiale nella compagnia Mario Angheben.\nNegli anni venti del XX secolo divenne pilota di linea, e nel 1926 \u00e8 tra i comandanti della Societ\u00e0 Anonima Transadriatica, che a partire dal 18 agosto effettuarono i primi collegamenti tra Venezia-Lido e le citt\u00e0 di Vienna, Budapest, Monaco di Baviera e Berlino, a bordo di monomotori Junkers F 13.\nSuccessivamente inizia a legare il suo nome ad alcuni dei tanti eventi aviatori minori che si susseguono in quegli anni, come il Giro aereo d'Italia. \nPi\u00f9 nota \u00e8 la sua vittoria contro Tazio Nuvolari nella doppia sfida incrociata tra aereo auto e moto che si tenne all'autodromo del Littorio, pista ricavata all'interno dell'aeroporto omonimo (oggi Roma-Urbe), l'8 dicembre 1931.\nLa prima gara fu quella tra Furio Niclot Doglio, su un monoplano Fiat A.S.1 e Piero Taruffi su una moto Norton 500, vinta da quest'ultimo. La seconda vide lui ai comandi di un Caproni Ca.100 \"Limousine\" contro Tazio Nuvolari su una Alfa Romeo 8C 2300.. A vincere fu lui, che tagli\u00f2 di misura il traguardo, con una media di 164,237\u00a0km/h su un percorso di 16\u00a0998, per cinque giri del tracciato. L'aereo, immatricolato I-AAYG, presentava una livrea rosso corsa. Sebbene la prima a riscuotere largo seguito, non era la prima sfida di velocit\u00e0 tra aereo ed auto.\nNel 1932 partecip\u00f2 al Challenge International des Avions de Tourism, classificandosi 6\u00ba nella gara di decollo corto a bordo di un Breda Ba.33.\nNel 1934 \u00e8 secondo pilota, accanto a Francis Lombardi in un volo speciale dell'Ala Littoria per verificare la possibilit\u00e0 di creare un collegamento con la Somalia, approfittando della visita di Sua Maest\u00e0 il Re Vittorio Emanuele III a Mogadiscio.\nL'aereo, un Savoia-Marchetti S.71, decoll\u00f2 alle 6.30 del 10 novembre dall'aeroporto del Littorio, con un carico di 88\u00a0kg di valori postali speciali stampati per l'occasione. Dopo due tappe, una a Tobruk ed una Massaua, il velivolo atterr\u00f2 a Mogadiscio l'11 dicembre. Nell'atterraggio l'aereo cappott\u00f2, ma solo Lombardi rimase ferito ad un braccio.\nPass\u00f2 poi a lavorare presso le neocostituite Linee Aeree Transcontinentali Italiane organizzata da Attilio Biseo. Allo scoppio della seconda guerra mondiale, come il resto del personale e dei velivoli delle diverse linee aeree italiane, venne inquadrato nel Comando Servizi Aerei Speciali della Regia Aeronautica. Il 29 giugno decoll\u00f2 da Roma a bordo del velivolo Savoia-Marchetti S.79 Sparviero I-ALAN raggiungendo l'Asmara, in Africa Orientale Italiana, con a bordo 792\u00a0kg di posta civile e 118 di quella militare, e rientrando in Italia il 4 luglio.\nCon il grado di capitano pilota alla fine del 1940 venne coinvolto nelle operazioni di evacuazione dei civili dai territori della Cirenaica invasi dagli inglesi. durante una di queste missioni il Savoia-Marchetti S.M.83 I-AREM, pilotato da Suster, con a bordo il tenente pilota Daniele Baldini, lo stenografo-marconista Francesco Verdosci, il 1\u00ba aviere Sergio Andenna ed un gruppo di 12 civili scomparve sul Mediterraneo, ad un'ora dal decollo da Bengasi il 10 gennaio 1941. L'Ambasciata italiana a Lisbona (Portogallo) riusc\u00ec ad appurare tramite l'Ambasciata brasiliana a Londra, che l'aereo era precipitato 25 miglia nautiche a ovest dell'isola di Lampedusa, e che alcune navi inglesi incrocianti nella zona avevano recuperato il carico postale, senza trovare nessun superstite.\nA Suster fu concessa postuma la Medaglia d'oro al valore aeronautico, e la Sezione dell'Associazione Arma Aeronautica di Trento costituita nel 1953 porta il suo nome."}
{"id": "2062209", "revid": "729019", "url": "https://it.wikipedia.org/wiki?curid=2062209", "title": "Strada statale 295 di Aritzo", "text": "La strada statale 295 di Aritzo (SS 295) \u00e8 una strada statale italiana che si snoda in Sardegna.\nPercorso.\nLa strada ha inizio dalla strada statale 128 Centrale Sarda nei pressi della casa cantoniera Sa Codina. Dopo pochi chilometri attraversa il centro abitato di Tonara e, proseguendo verso sud, arriva al bivio per Desulo. Il tracciato proseguendo nella medesima direzione raggiunge Belv\u00ec, Aritzo e il bivio per Gadoni.\nLa parte finale la riconduce alla SS 128 dove si innesta nei pressi della casa cantoniera Ortuabis.\n\u00c8 particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa."}
{"id": "2062210", "revid": "267975", "url": "https://it.wikipedia.org/wiki?curid=2062210", "title": "Diocesi di Egnazia Appula", "text": "La diocesi di Egnazia Appula (in latino: \"Dioecesis Egnatina in Apulia\") \u00e8 una sede soppressa e sede titolare della Chiesa cattolica.\nStoria.\nIncerti sono gli inizi della presenza cristiana nell'antica citt\u00e0 romana di Egnazia sulla via Traiana, la cui evangelizzazione \u00e8 attribuita dalla tradizione allo stesso apostolo san Pietro. Recenti campagne di scavo, condotte negli ultimi decenni, hanno portato alla luce evidenze archeologiche che attestano una Chiesa locale organizzata e strutturata gi\u00e0 alla fine del IV secolo. Giorgio Otranto cos\u00ec sintetizza i risultati delle ricerche archeologiche effettuate a Egnazia:\nLa diocesi \u00e8 documentata storicamente per la prima volta nei concili simmachiani all'inizio del VI secolo, tra il 501 e il 502, ai quali partecip\u00f2 Rufenzio \"episcopus ecclesiae Egnatinae\". Nel concilio del 6 novembre, attribuito da recenti studi al 501, durante il quale fu presa la decisione di interdire l'alienazione dei beni della Chiesa, Rufenzio \u00e8 documentato al 20\u00ba posto nella lista delle presenze e al 14\u00ba posto in quella delle sottoscrizioni conciliari. L'anno successivo, il 23 ottobre, nel concilio detto \"palmare\", convocato da re Teodorico per giudicare l'operato del papa, Rufenzio sottoscrisse al 35\u00ba rango la lettera sinodale che liber\u00f2 Simmaco da ogni accusa e lo ristabil\u00ec pienamente in tutti i suoi diritti.\nA Egnazia vengono attribuiti altri tre vescovi, che sono probabilmente da eliminare dalla sua cronotassi. Il vescovo Basilio avrebbe preso parte al concilio lateranense del 649, dove fu condannata l'eresia monotelita; negli atti del concilio e nelle liste dei vescovi presenti, secondo l'edizione di Giovanni Domenico Mansi, non compare nessun Basilio e nessun vescovo di Egnazia. Un vescovo Eucherio sarebbe stato eletto nel 701 e consacrato l'anno successivo dal metropolita di Benevento-Siponto, mentre il vescovo Selperio avrebbe consacrato nel 720 la chiesa di San Giovanni \"de portu aspero\" a Monopoli; entrambi questi prelati sono tuttavia attestati da documenti spuri.\nA causa della decadenza della citt\u00e0, in concomitanza con l'invasione dei Longobardi, la diocesi scomparve, come attestano le evidenze archeologiche che \u00abdocumentano fasi di frequentazione degli edifici di culto fino alla fine del VI secolo e, forse, gli inizi del successivo\u00bb, e non sono pi\u00f9 noti vescovi di Egnazia. Discussa e problematica \u00e8 la tradizione, non documentata storicamente, che la sede vescovile di Egnazia, attestata solo nel VI secolo, sia stata trasferita a Monopoli, la cui diocesi \u00e8 nota solo a partire dai primi decenni dell'XI secolo.\nDal 2004 Egnazia \u00e8 annoverata tra le sedi vescovili titolari della Chiesa cattolica; dal 24 gennaio 2006 l'arcivescovo, titolo personale, titolare \u00e8 Nicola Girasoli, nunzio apostolico in Per\u00f9."}
{"id": "2062212", "revid": "55935", "url": "https://it.wikipedia.org/wiki?curid=2062212", "title": "Antonio Scialoia", "text": ""}
{"id": "2062215", "revid": "110157", "url": "https://it.wikipedia.org/wiki?curid=2062215", "title": "Demmamussabebonk", "text": "Demmamussabebonk \u00e8 un album del gruppo punk rock inglese Snuff."}
{"id": "2062217", "revid": "174925", "url": "https://it.wikipedia.org/wiki?curid=2062217", "title": "Preistorico", "text": ""}
{"id": "2062220", "revid": "827882", "url": "https://it.wikipedia.org/wiki?curid=2062220", "title": "Mark O'Meara", "text": "Dal 1986 al 2000 \u00e8 stato per quasi 200 settimane tra i primi 10 giocatori dell'Official World Golf Rankings.\nNel 1998 ha vinto due tornei Major, il Masters e il British Open.\nNel 2007 ha iniziato a partecipare al Champions Tour.\nComplessivamente in carriera ha vinto 33 tornei da professionista."}
{"id": "2062225", "revid": "56588", "url": "https://it.wikipedia.org/wiki?curid=2062225", "title": "Sede titolare di Egnazia Appula", "text": ""}
{"id": "2062231", "revid": "247933", "url": "https://it.wikipedia.org/wiki?curid=2062231", "title": "The Ozarks", "text": ""}
{"id": "2062232", "revid": "599013", "url": "https://it.wikipedia.org/wiki?curid=2062232", "title": "Fred Couples", "text": "Ha vinto solo uno dei tornei Major, il Masters, nel 1992.\n\u00c8 stato nominato giocatore dell'anno del PGA Tour nel 1991 e 1992.\nComplessivamente in carriera ha vinto 46 tornei."}
{"id": "2062235", "revid": "670104", "url": "https://it.wikipedia.org/wiki?curid=2062235", "title": "Mike Souza", "text": "Carriera.\nClub.\nNel 1997 \u00e8 stato selezionato al draft NHL al terzo giro dai Chicago Blackhawks, ma non ha mai giocato in NHL.\nA livello universitario ha giocato nella NCAA nella University of New Hampshire fino al 2000, quando \u00e8 passato alla compagine AHL Norfolk Admirals, con cui ha giocato per due stagioni e le prime partite della terza, quando fu ceduto ai Bridgeport Sound Tigers.\nNel 2003-04 cambi\u00f2 tre squadre: gioc\u00f2 la prima parte della stagione coi Portland Pirates (sempre in AHL), per poi tornare ai Sound Tigers per la seconda parte e i play-off. Nel mentre ha disputato per\u00f2 anche incontri con i Florence Pride (in ECHL). Anche nella successiva stagione si \u00e8 diviso tra AHL (Hershey Bears) e ECHL (Reading Royals).\nNel 2005-06 \u00e8 sbarcato in Europa, dove - nella sua prima stagione - ha cambiato tre squadre: due svizzere, EHC Basel (allora in LNA) e EHC Olten (in LNB), ed una tedesca, i K\u00f6lner Haie in DEL.\nA partire dalla stagione 2006-07 ha vestito la maglia dell'SG Cortina, con cui nel primo anno ha vinto lo scudetto. Nella stagione 2010-11 ha militato invece per l'HC Bolzano. Al termine della stagione torn\u00f2 in Nordamerica come assistente allenatore presso l'Universit\u00e0 Brown.\nNazionale.\nNel 2008 \u00e8 stato chiamato per la prima volta nella Nazionale azzurra in occasione di un torneo dell'Euro Ice Hockey Challenge."}
{"id": "2062236", "revid": "16758", "url": "https://it.wikipedia.org/wiki?curid=2062236", "title": "Michael Souza", "text": ""}
{"id": "2062243", "revid": "339392", "url": "https://it.wikipedia.org/wiki?curid=2062243", "title": "Crazy Loop", "text": ""}
{"id": "2062245", "revid": "439868", "url": "https://it.wikipedia.org/wiki?curid=2062245", "title": "Corso della Giovecca", "text": "Corso della Giovecca \u00e8 una via di Ferrara tracciata al tempo dell'Addizione Erculea sopra l'interrata Fossa della Zuecca.\nStoria.\nLa nascita di questo importante corso cittadino si ebbe durante il Rinascimento quando l'architetto di corte Biagio Rossetti fu incaricato dal duca di Ferrara Ercole I d'Este di realizzare una grande opera urbanistica ampliando i confini della citt\u00e0 medievale. \nDa quel momento la via rappresent\u00f2 (e rappresenta ancora oggi), la direttrice principale che dal centro ideale cittadino, il Castello Estense, porta verso Est.\nCon Viale Cavour divide in due parti la citt\u00e0. \nPartendo da \"Piazzale delle Medaglie d'Oro\" in prossimit\u00e0 delle mura cittadine si estende in linea retta sino al Castello Estense. Da qui inizia \"Largo Castello\" e poi il ricordato Viale Cavour che arriva sino alle antiche \"Barriere di Porta Po\".\nIn particolare Corso della Giovecca separa la citt\u00e0 medioevale, a Sud, che rappresenta la parte pi\u00f9 antica e storica, mentre a Nord vi \u00e8 la citt\u00e0 nuova rinascimentale caratterizzata dall'Addizione Erculea. Il punto centrale di tale addizione \u00e8 il Quadrivio degli Angeli, incrocio di vie larghe e rettilinee che ha contribuito a rendere Ferrara la prima citt\u00e0 moderna d'Europa.\nLungo l'antico tracciato della Giovecca si affacciano numerosi edifici e luoghi di importanza storica. Sul lato Nord della strada partendo dall'arco chiamato \"prospettiva\": l'edificio del vecchio arcispedale Sant'Anna (all'interno dell'area dell'ex ospedale si trovano alcuni resti del monastero di San Bernardino da Siena demolito nel 1825), l'ex oratorio di Santa Barbara, la chiesa di Santa Chiara Vergine, il palazzo Roverella e la chiesa di San Carlo. Sul lato Sud: la palazzina di Marfisa d'Este, il palazzo Giglioli divenuto per un breve periodo la sede italiana del museo dell'Ermitage, il parco Pareschi, il palazzo Barbantini-Koch (ex sede della Cassa di Risparmio di Ferrara), la chiesa dei Teatini, il Palazzo delle Assicurazioni Generali e il Teatro comunale Claudio Abbado di Ferrara.\nPiccole deviazioni da corso della Giovecca.\nPu\u00f2 risultare molto interessante seguire certe vie trasversali di corso della Giovecca per scoprire alcuni palazzi o punti storici della citt\u00e0. Partendo dalla \"Prospettiva\" la prima deviazione interessante si fa seguendo via Ugo Bassi, sino all'incrocio con via Cisterna del Follo. Qui si trova la casa dove visse Giorgio Bassani. La zona nasconde i famosi campi da tennis dove Bassani gioc\u00f2 con Michelangelo Antonioni.\nProseguendo sullo stesso lato in direzione del centro si incontra via Coramari, subito dopo il parco Pareschi. Arrivati in via Savonarola ecco il palazzo di Renata di Francia, ora sede centrale dell'Universit\u00e0 degli Studi di Ferrara. Ancora pi\u00f9 avanti, superata la mole del palazzo della Cassa di Risparmio di Ferrara ed entrando in via Sogari, al numero 3 appare palazzo Pendaglia, una delle dimore estensi pi\u00f9 ricche e sontuose del XV secolo, ora sede di un istituto professionale.\nIl Corso della Giovecca nell'opera di Andrea Bolzoni.\nAndrea Bolzoni nel suo lavoro \"Pianta ed alzato della citt\u00e0 di Ferrara\" tracci\u00f2 di fatto un modello di citt\u00e0 ideale che tutti gli urbanisti dei periodi successivi al suo considerarono come un vero piano regolatore. Anche Corso della Giovecca fu tracciato dall'incisore ferrarese, e qui sono raccolti alcuni punti significativi:"}
{"id": "2062246", "revid": "2138421", "url": "https://it.wikipedia.org/wiki?curid=2062246", "title": "Steinbach", "text": ""}
{"id": "2062249", "revid": "640277", "url": "https://it.wikipedia.org/wiki?curid=2062249", "title": "Pianeti delle pulsar", "text": "I pianeti delle pulsar costituiscono una sottocategoria di pianeti extrasolari, individuati in orbita attorno a pulsar o a stelle di neutroni in rapida rotazione. Il primo pianeta di questo genere \u00e8 stato individuato attorno a una pulsar millisecondo ed \u00e8 stato in assoluto il primo pianeta extrasolare scoperto.\nI pianeti delle pulsar vengono rilevati misurando il periodo di rotazione di queste peculiari stelle, in modo da evidenziare eventuali anomalie nel loro periodo di pulsazione: la presenza di oggetti planetari in orbita provoca infatti dei cambiamenti regolari nel ciclo pulsatorio della pulsar, normalmente pressoch\u00e9 costante, coincidenti con il periodo di rivoluzione del corpo.\nStoria delle scoperte.\nLa prima scoperta conclamata di un pianeta orbitante attorno a una pulsar avvenne nel 1991 da parte di Andrew G. Lyne, che annunci\u00f2 l'individuazione del primo pianeta extrasolare attorno a PSR 1829-10; la scoperta fu tuttavia ritrattata poco tempo dopo.\nNel 1992 Aleksander Wolszczan e Dale Frail annunciarono la scoperta di un sistema planetario, costituito da almeno due pianeti, attorno alla pulsar millisecondo PSR 1257+12; si trattava della scoperta dei primi pianeti extrasolari confermati e del primo vero sistema planetario a pi\u00f9 pianeti, e ovviamente dei primi pianeti delle pulsar confermati. Inizialmente la scoperta fu accolta con alcune riserve, vista la ritrattazione della precedente scoperta del pianeta di PSR 1829-10; ci si chiedeva anche se le pulsar potessero possedere dei pianeti. Tali riserve furono in seguito diradate. In seguito furono scoperti attorno alla pulsar altri due pianeti di massa inferiore.\nNel 2000 si scopr\u00ec la presenza di un pianeta (PSR B1620-26c) che orbitava attorno alle due componenti di un sistema binario costituito da due stelle degeneri, la pulsar PSR B1620-26 e la nana bianca WD B1620-26. Il pianeta \u00e8 considerato il pi\u00f9 antico mai scoperto, dal momento che la sua et\u00e0 si aggirerebbe sui 12,6 miliardi di anni. Si ritiene che il pianeta originariamente orbitasse attorno alla stella che ha dato origine a WD B1620-26, e che la pulsar sia stata catturata solo in seguito, ma prima che la stella divenisse una gigante rossa.\nNel 2006 fu individuata attorno alla magnetar 4U 0142+61, distante anni luce dalla Terra, la presenza di un disco protoplanetario tramite il telescopio spaziale Spitzer. Il disco si sarebbe formato a partire dai residui ricchi in metalli rilasciati dall'esplosione della supernova da cui si \u00e8 formata la pulsar circa anni fa.\nSi ritiene che i pianeti delle pulsar non abbiano la possibilit\u00e0 di ospitare la vita cos\u00ec come noi la conosciamo, per via dell'alta quantit\u00e0 di radiazioni ionizzanti prodotte dalle pulsar e per il basso livello di luce visibile emessa."}
{"id": "2062250", "revid": "228587", "url": "https://it.wikipedia.org/wiki?curid=2062250", "title": "In death of Steve Sylvester", "text": ""}
{"id": "2062252", "revid": "309289", "url": "https://it.wikipedia.org/wiki?curid=2062252", "title": "Bol'\u0161oj Chomus-Jurjach", "text": "Il Bol'\u0161oj Chomus-Jurjach (\"grande Chomus-Jurjach\") \u00e8 un fiume della Russia siberiana nordorientale (Repubblica Autonoma della Jacuzia), tributario del mare della Siberia orientale.\nNasce dal versante settentrionale dei monti Suor-Ujata, scorrendo con direzione settentrionale nel bassopiano della Kolyma, in un ambiente di tundra artica, in un paesaggio piatto, paludoso nella stagione estiva e ricco di laghi (circa 2.600 nell'intero bacino, per una superficie complessiva di 377\u00a0km\u00b2). Sfocia nella parte occidentale del mare della Siberia orientale, a brevissima distanza dalla foce del fiume Alazeja. Il maggiore affluente \u00e8 la Okulja, proveniente dalla destra idrografica.\nIl bacino \u00e8 pressoch\u00e9 completamente spopolato, e il fiume non incontra alcun centro urbano rilevante in tutto il suo corso. Il fiume \u00e8 gelato, in media, dai primi di ottobre ai primi di giugno."}
{"id": "2062254", "revid": "80339", "url": "https://it.wikipedia.org/wiki?curid=2062254", "title": "Bolshoy Khomus-Yuryach", "text": ""}
{"id": "2062256", "revid": "767487", "url": "https://it.wikipedia.org/wiki?curid=2062256", "title": "K.C. Jones", "text": ""}
{"id": "2062261", "revid": "1728", "url": "https://it.wikipedia.org/wiki?curid=2062261", "title": "Carmen lustrale", "text": "Il Carmen lustrale \u00e8 un carme preletterario latino consistente in una preghiera rituale del culto privato rivolta al dio Marte; il \"pater familias\" rivolgeva alla divinit\u00e0 questa preghiera per ottenerne, in cambio, la protezione e la purificazione (\"lustratio\") degli \"arva\", i campi coltivati, dalle forze e dagli spiriti maligni. Sovente la recitazione del \"carmen\" era accompagnata dal sacrificio dei suovetaurilia, un rito a carattere apotropaico tipico delle popolazioni indoeuropee.\nNon ci \u00e8 giunta la versione originaria del \"carmen\", che aveva origini particolarmente antiche e doveva dunque essere stato composto in una lingua arcaica ben diversa da quella classica; il testo di cui disponiamo \u00e8 quello tramandato da Catone il Censore nella sua opera \"De agri cultura\":\nIl testo conserva tuttavia le caratteristiche proprie della lingua orale, quale il forte ricorso alle figure retoriche dell'ordine o del suono, come l'anafora, l'accumulazione sinonimica, gli omoteleuti e le allitterazioni. Le frequenti ripetizioni sottolineano la speranza, da parte di chi recita la preghiera, che le suppliche siano ascoltate e messe scrupolosamente in atto dalla divinit\u00e0. Si nota inoltre l'uso della figura etimologica.\nNel testo del \"Carmen\", in assoluto il pi\u00f9 lungo brano di epoca preletteraria pervenutoci, si distingue una struttura ritmica e sintattica basata sul parallelismo, strutturato nello schema del dicolon o del tricolon, accentuato dalla frequente presenza di pleonasmi. Il ritmo del brano \u00e8 complessivamente particolarmente solenne; alla struttura compositiva \u00e8 comunque sottesa la ricerca di un piacere estetico."}
{"id": "2062264", "revid": "309289", "url": "https://it.wikipedia.org/wiki?curid=2062264", "title": "Viljuj\u010dan", "text": "Il Viljuj\u010dan ( \u00e8 un fiume della Russia siberiana orientale (Repubblica Autonoma della Sacha-Jacuzia), affluente di destra del Viljuj (bacino idrografico della Lena).\nNasce e scorre nella parte occidentale della regione delle alture della Lena in direzione prevalentemente settentrionale, sfociando successivamente nel medio corso del Viljuj, a 933\u00a0km dalla foce, senza incontrare centri urbani di rilievo; il maggiore affluente \u00e8 il piccolo fiume Muka (36\u00a0km).\nCome tutti i fiumi del bacino, \u00e8 ghiacciato per lunghi periodi ogni anno, mediamente da met\u00e0 ottobre alla fine di maggio."}
{"id": "2062265", "revid": "287204", "url": "https://it.wikipedia.org/wiki?curid=2062265", "title": "Viljujcan", "text": ""}
{"id": "2062266", "revid": "80339", "url": "https://it.wikipedia.org/wiki?curid=2062266", "title": "Viljujchan", "text": ""}
{"id": "2062267", "revid": "80339", "url": "https://it.wikipedia.org/wiki?curid=2062267", "title": "Vilyuychan", "text": ""}
{"id": "2062268", "revid": "309289", "url": "https://it.wikipedia.org/wiki?curid=2062268", "title": "Mogdy", "text": "Il Mogdy () \u00e8 un fiume della Russia siberiana orientale (Repubblica Autonoma della Sacha-Jacuzia), affluente di sinistra del Viljuj.\nNasce e scorre nella regione dell'altopiano del Viljuj in direzione meridionale, sfociando successivamente nell'alto corso del Viljuj, a 2\u00a0126\u00a0km dalla foce. Il maggiore affluente \u00e8 il piccolo fiume Allara-Mogdy (31\u00a0km).\nIl Mogdy \u00e8 gelato, mediamente, da met\u00e0 ottobre a fine maggio-primi di giugno."}
{"id": "2062282", "revid": "339392", "url": "https://it.wikipedia.org/wiki?curid=2062282", "title": "Societ\u00e0 Aeronautica Italiana", "text": ""}
{"id": "2062286", "revid": "125847953", "url": "https://it.wikipedia.org/wiki?curid=2062286", "title": "Cronologia della segregazione razziale negli Stati Uniti d'America", "text": "Di seguito vengono riportati in ordine cronologico i principali avvenimenti nella storia della segregazione razziale negli Stati Uniti d'America.\nCronologia.\n1641-1863.\nIn questo periodo si assiste dapprima alla legalizzazione della schiavit\u00f9 negli Stati Uniti, e alla sua progressiva eliminazione tranne che negli Stati del Sud, fino alla guerra di secessione.\n1863-1900.\nDi seguito sono elencate alcune delle principali tappe del processo di conquista dei diritti civili per gli afroamericani nel periodo compreso tra l'inizio dell'Era della Ricostruzione e la fine del XIX secolo.\n1901-1945.\nDi seguito sono elencate alcune delle principali tappe del processo di conquista dei diritti civili per gli afroamericani nel periodo compreso tra l'inizio del XX secolo e la fine della Seconda guerra mondiale.\n1945-1965.\nQuesto \u00e8 il periodo compreso tra la fine della seconda guerra mondiale e il Voting Rights Act, che stabilisce precise garanzie per l'effettivo esercizio del diritto di voto.\n1965-oggi.\nGli eventi successi dopo la promulgazione del Voting Rights Act."}
{"id": "2062287", "revid": "110157", "url": "https://it.wikipedia.org/wiki?curid=2062287", "title": "Potatoes and Melons at Wholesale Prices Straight from the Lockup", "text": "Potatoes and Melons at Wholesale Prices Straight from the Lockup \u00e8 un album di cover del gruppo punk rock britannico Snuff. \u00c8 stato pubblicato il 29 luglio 1997 dalla casa discografica Fat Wreck Chords.\nNel Regno Unito, il disco \u00e8 uscito con il titolo \"Potatoes and Melons at Wholesale Prices Direct to You the Public\"."}
{"id": "2062291", "revid": "92723", "url": "https://it.wikipedia.org/wiki?curid=2062291", "title": "Pietro di Cetinje", "text": ""}
{"id": "2062292", "revid": "92723", "url": "https://it.wikipedia.org/wiki?curid=2062292", "title": "San Pietro di Cettigne", "text": ""}
{"id": "2062293", "revid": "174925", "url": "https://it.wikipedia.org/wiki?curid=2062293", "title": "Eterna giovinezza", "text": "Per eterna giovinezza si intende il concetto umano, filosofico e mitologico di vivere eternamente senza invecchiare, si definisce giovinezza perch\u00e9 esso \u00e8 il periodo della maturazione morale e psicologica che trasforma un ragazzo in un uomo.\nDettagli.\nNonostante l'attuale impossibilit\u00e0 di rendere concreto questo espediente, l'eterna giovinezza coinvolge gli studi sull'invecchiamento nel campo della biologia, la quale si occupa anche di longevit\u00e0, e inoltre essa si riscontra nei miti di molte culture solitamente come dono esclusivo degli Dei o dei semidei.\nL'eterna giovinezza \u00e8 un argomento molto prolifico anche nella fantascienza, per il quale solitamente alcuni antagonisti ricercano per motivi malvagi di essere eternamente giovani e forti in modo da essere imbattibili. \n\u00c8 comunque da chiarire che essere giovani in eterno non comporti l'impossibilit\u00e0 di morire, in quanto per sfuggire ad essa bisogna parlare di immortalit\u00e0. A questo tema erano solite parlarne le mitologie greco-romane.\nMiti medievali si incentrano invece sulle figure del Sacro Graal donatore di vita eterna e guaritore di ferite alla cui ricerca si misero gli uomini di Re Art\u00f9, e la mitica fonte della giovinezza mai scoperta che si narra trovarsi in Florida e alla cui ricerca si mise l'esploratore spagnolo Juan Ponce de Le\u00f3n.\nAltro simbolo mitologico molto legato a questo argomento \u00e8 la pietra filosofale, una sostanza alchemica che porta con s\u00e9 il dono dell'onniscienza, del trasmutamento di ogni metallo in oro e soprattutto l'immunit\u00e0 da ogni malattia.\nLa Telomerasi.\nIl DNA di un individuo gioca un ruolo nel processo di invecchiamento. L'invecchiamento inizia non appena si nasce. Non appena le cellule iniziano a morire devono essere sostituite. Sulle estremit\u00e0 di ciascun cromosoma ci sono delle sequenze ripetute di DNA, i telomeri, che proteggono il cromosoma e si uniscono con altri cromosomi ed essi hanno diversi ruoli chiave."}
{"id": "2062294", "revid": "297270", "url": "https://it.wikipedia.org/wiki?curid=2062294", "title": "Castello di Aymavilles", "text": "Il castello di Aymavilles \u00e8 un maniero della media valle valdostana situato nel comune omonimo risalente al XIII secolo. Costruito su una collina morenica, questo edificio di pianta quadrangolare presenta agli angoli quattro torri cilindriche dotate di merli e beccatelli.\nDal 2004 il castello \u00e8 soggetto a interventi di restauro che lo rendono ancora inaccessibile al 2022: si presuppone la riapertura al pubblico per il mese di aprile dello stesso anno.\nStoria.\nLe origini.\nSorto su una collina morenica che degrada verso la Dora Baltea, il castello \u00e8 sito in un'ottima posizione di avvistamento per controllare il passaggio nella valle centrale dove si sviluppava la via delle Gallie, che collegava Mediolanum a Lugdunum, nonch\u00e9 verso la val di Cogne, sfruttata per l'estrazione di marmo.\nLe prime tracce dell'edificio risalgono al 1287. Esso risultava profondamente diverso dalle forme attuali in quanto pi\u00f9 somigliante a una casaforte quale il castello di \u00c9cours a La Salle o il castello di La Mothe a Arvier.\nLa struttura era inoltre dotata di un muro di cinta per raccogliere e proteggere la popolazione in caso di pericolo, sul modello dei castelli di Cly e di Graines.\nIl castello degli Challant.\nNel 1354, i conti di Savoia affidarono il castello a un ramo della famiglia Challant, che a tal proposito verr\u00e0 denominata in seguito 'Challant-Aymavilles'. Venne aggiunto un piano e, allargato verso ovest, il dongione. Aimone di Challant ordin\u00f2 la costruzione di un secondo muro di cinta, di un fossato e di un ponte levatoio.\nAll'inizio del Quattrocento, per volere di Amedeo di Challant, furono aggiunte le quattro torri dotate di beccatelli e merlature, delle quali due sono a motivi guelfi mentre le restanti a motivi ghibellini. Esse, leggermente diseguali nelle dimensioni, sono collegate tra loro da un sistema di gallerie e logge, e sono dotate di torrette di difesa poste sulle mura di cinta. Tali torri, mantenute nei rimaneggiamenti successivi, andranno a caratterizzare il singolare aspetto esterno del castello. Le pietre utilizzate per la costruzione sono il tufo e il travertino.\nAccanto alla struttura sorge ancora oggi un piccolo edificio con tetto tradizionale in pietra che un tempo ospitava le stalle.\nNel 1728, per volere del barone Giuseppe Felice di Challant (Joseph-F\u00e9lix de Challant), le fortificazioni esterne furono demolite e il castello, che da quel momento rest\u00f2 praticamente immutato fino ad oggi, divenne un maniero dotato di parco e caratterizzato da uno scalone monumentale all'ingresso e una grande fontana. Per volont\u00e0 di Joseph-F\u00e9lix de Challant vennero realizzare anche le logge barocche tra le torri. Tutte quest'ultime trasformazioni conformarono l'edificio allo stile rococ\u00f2, allora predominante.\nIl 18 ottobre 1804, all'et\u00e0 di soli sette anni, si spense nel castello di Aymavilles Maurice-Philippe de Challant-Ch\u00e2tillon: costui fu l'ultimo discendente maschio della famiglia Challant.\nIl castello nel XIX secolo.\nA seguito di questo evento il castello cominci\u00f2 a essere progressivamente venduto ad uno svariato numero di acquirenti privati. Tra i primi si ricordano il conte Clemente Asinai Verasis di Castiglione, nel 1870, a cui segu\u00ec nel 1882 il senatore Giovanni Bombrini. Risale a questo periodo il ritrovamento, nelle soffitte del castello, di due tavole rappresentanti la Madonna e l'Arcangelo Gabriele.\nIl castello come museo (dal XX secolo ad oggi).\nNel 1970, infine, il castello fu acquistato dallo Stato che in seguito ne cedette la propriet\u00e0 all'amministrazione regionale. Quest'ultima si adoper\u00f2 sin dal 2004 mediante la progettazione della serie di lavori di restauro mirati alla conservazione del sito e al contempo alla creazione di un percorso museale, al fine di poterne ottenere la riapertura al pubblico a scopo turistico. Tali lavori tuttavia iniziarono ufficialmente solo a maggio 2013 ed essi risultano ancora in corso a maggio 2019 e sono rivolti al recupero dell'intero complesso architettonico, che comprende: l\u2019edificio principale, ossia il castello, un edificio pi\u00f9 piccolo e rurale, denominato \"grandze\" (che significa \"fattoria\" in patois valdostano, cf. fr. \"grange\"), la scuderia e il vasto parco, creato sullo sperone roccioso mediante la costruzione di alcuni terrazzamenti.\nI complessi interventi hanno portato all'analisi delle fasi archeologiche e architettoniche, specie sugli elevati e sulle decorazioni alla struttura, al fine di individuare l\u2019epoca dei diversi corpi dell\u2019edificio e, in particolare, le fasi storiche di evoluzione pi\u00f9 antiche del castello. A tal proposito furono effettuate profonde ripuliture sia all'esterno, sulle pareti e alle merlature sulla sommit\u00e0 delle torri, dove gli agenti esogeni avevano agito maggiormente, nel corso dei decenni, sia alle parti lignee interne oltre che analisi stratigrafiche sugli intonaci decorati presenti nelle stanze, a seguito di un loro consolidamento, per comprenderne l'evoluzione e le varie fasi di creazione degli stessi.\nNel febbraio del 2018 l'assessore all'istruzione e cultura della Regione conferma la fine dei lavori di restauro e di allestimento del percorso di visita museale nel giugno dello stesso anno e la probabile riapertura del sito per la stagione turistica estiva del 2019. A settembre 2020 tale evento, tuttavia, non si \u00e8 verificato, provocando un'ulteriore proroga per la riapertura, che non si pu\u00f2 dire quando avverr\u00e0 con certezza. Durante il mese di marzo 2018 vengono inoltre effettuate due aperture straordinarie nelle giornate FAI di primavera. Constatato il notevole successo in numero di visitatori, viene promossa una nuova apertura del cantiere-evento nel mese di agosto dello stesso anno per un periodo pi\u00f9 prolungato, di tre settimane, nell'ambito della manifestazione \"Ch\u00e2teaux ouverts\", con oltre 15.000 visitatori. All'interno del percorso di visita, presso le sale del castello, trova posto anche una parte dell'imponente collezione dell'Acad\u00e9mie Saint-Anselme, che precedentemente risultava priva di una sede e quindi non ancora visibile da parte del pubblico. L'edificio pi\u00f9 piccolo \"grandze\" ospita invece sin dal 2020 mostre temporanee ed eventi.\nTerminati anche gli interventi di allestimento del percorso museale, il castello ha aperto in anteprima dal 22 dicembre 2021 al 9 gennaio 2022, in attesa della definitiva inaugurazione nell'aprile 2022.\nSito di interesse comunitario.\nIl castello e le miniere dismesse di Aymavilles, che si estendono su una superficie di 1,6 ettari, sono stati riconosciuti siti di interesse comunitario con codice SIC IT1205034."}
{"id": "2062296", "revid": "889336", "url": "https://it.wikipedia.org/wiki?curid=2062296", "title": "Gol!", "text": "Gol! \u00c8 una della serie di libri per ragazzi scritta da Luigi Garlando, appartenente alla collana di Piemme Il Battello a Vapore.\nProtagonista della serie \u00e8 Tommi, un ragazzino appassionato al gioco del calcio.\nI libri illustrano il gioco del calcio in modo divertente.\nLa storia si svolge a Milano, all'oratorio Giovanni XXIII, dove i ragazzi giocano. Altri luoghi importanti sono \"Il paradiso di Gaston\" (la tisaneria dove lavora Eva), il parco Forlanini (luogo di incontro e di allenamento per le Cipolline),la palestra \"KombAttiva\" (da cui nascer\u00e0 la squadra degli \"Squali\") e il ristorante \"Petali in pentola\" (gestito da Gaston, dove si svolger\u00e0 il primo provino delle Cipolline)."}
{"id": "2062297", "revid": "15756", "url": "https://it.wikipedia.org/wiki?curid=2062297", "title": "Attilio Odero", "text": "Biografia.\nNato da Nicol\u00f2, importatore di carbone fossile e poi spedizioniere, e da Maria Cavezzari, dopo aver avuto la licenza a 18 anni entra nel cantiere navale di Sestri Ponente ex Westerman che suo padre aveva acquisito. Non \u00e8 un periodo facile per la cantieristica italiana, ancora basata sulla costruzione di navi in legno e a vela, che sta per entrare in una gravissima crisi industriale: in soli sei anni, fra il 1875 e il 1881, le tonnellate prodotte passano da a . A subire il contraccolpo maggiore \u00e8 proprio la Liguria, regione che fin da prima dell'Unit\u00e0 si \u00e8 collocata di gran lunga al primo posto nella produzione cantieristica nazionale, ma non si dimostra in grado di soddisfare la crescente domanda di unit\u00e0 a vapore e in ferro, costringendo gli armatori italiani ad ordinare le nuove navi all'estero. Il passaggio dalla produzione di navi a vela a quella di piroscafi non \u00e8 solo tecnologico, ma anche organizzativo e finanziario, perch\u00e9 richiede l'abbandono di un'attivit\u00e0 decentrata - portata avanti da molti piccoli nuclei artigianali -, e l'avvio di un processo di concentrazione in pochi grandi complessi industriali.\nAnche l'impresa degli Odero, la Nicol\u00f2 Odero fu Alessandro &amp; C., deve affrontare questa trasformazione, inevitabilmente lenta e piena di difficolt\u00e0: nel 1882, secondo l'Inchiesta parlamentare sulla marina mercantile, il cantiere navale di Sestri Ponente risulta aver costruito solo un piccolo piroscafo per la Regia Marina e due mercantili da poco pi\u00f9 di tonnellate di stazza, mentre i tempi morti della produzione cantieristica vengono integrati con la costruzione su ordinazione di pompe, gru e caldaie. Odero, divenuto direttore tecnico dell'azienda, avvia a partire dall'inizio degli anni Ottanta un importante processo di modernizzazione del cantiere, con la costruzione di scali fissi in muratura, indispensabili per la realizzazione di navi di grandi dimensioni. Gi\u00e0 nel 1885, secondo una nuova indagine parlamentare, il cantiere Odero pu\u00f2 cos\u00ec essere inserito fra i pochissimi stabilimenti privati in grado di costruire scafi di navi in ferro e acciaio e macchine motrici per la Marina militare. Negli anni successivi sono proprio gli ordini di navi da guerra, che arrivano con una certa continuit\u00e0, a segnare un punto di svolta per la vicenda imprenditoriale di Odero: grazie alla liquidit\u00e0 accumulata l'armatore \u00e8 in grado di avviare un processo di integrazione verticale e orizzontale dell'impresa, che durer\u00e0 fino ai primi del Novecento.\nNel 1895 Odero fa il suo ingresso nel capitale azionario della Piaggio &amp; C., societ\u00e0 specializzata nella produzione di arredamento navale, di cui \u00e8 socio accomandatario il cognato Rinaldo Piaggio. L'anno successivo rileva dal Comune di Genova la gestione del cantiere della Foce, un complesso di oltre metri quadrati con cinque scali in muratura, in grado di ospitare scafi lunghi fino a 150 metri; costituisce a tale scopo una nuova societ\u00e0: la Nicol\u00f2 Odero &amp; C. L'operazione pi\u00f9 importante si concretizza per\u00f2 nel 1899, quando insieme agli esponenti dell'altra grande famiglia della cantieristica italiana, gli Orlando, Odero entra nel gruppo di controllo della societ\u00e0 Alti Forni Acciaieria e Fonderia di Terni, la principale impresa siderurgica italiana, fondata nel 1884 per iniziativa dell'industriale veneto Vincenzo Stefano Breda, con l'obiettivo di integrare a monte la societ\u00e0 Odero e garantirle il rifornimento dei semilavorati indispensabili per la produzione cantieristica. L'integrazione formale dell'acciaieria con i cantieri navali avviene qualche anno dopo, nel 1904, quando la Terni acquista una consistente quota del capitale delle societ\u00e0 in accomandita con cui gli Orlando e gli Odero controllano i propri stabilimenti. Il legame con l'acciaieria consente ai cantieri rilevanti vantaggi economici, dato che di fatto \u00e8 la Terni a finanziare le costruzioni navali attraverso la fornitura di lamiere e piastre con generose dilazioni di pagamento, in attesa che i cantieri incassino i soldi dallo Stato e dagli altri committenti. Il disegno di integrazione verticale si completer\u00e0 poi, nel 1908, con la costituzione della Vickers-Terni, nata con la collaborazione della societ\u00e0 britannica Vickers, che aprir\u00e0 in localit\u00e0 Melara, a La Spezia, un impianto per la produzione di artiglierie navali e terrestri.\nI cantieri navali presenti a Genova e Sestri Ponente furono gestiti dalla famiglia Odero fin dal 1871. Il cantiere era attrezzato per la costruzione di navi di piccolo e medio tonnellaggio. Le officine meccaniche che occupavano gran parte dello stabilimento costruivano apparati a vapore di qualsiasi tipo (e sino alle massime potenze) nonch\u00e9 motori a combustione interna tipo Sulzer e Fiat. Nel 1905 Odero \u00e8 stato tra i fondatori della San Giorgio. Fu inoltre presidente delle Acciaierie di Terni e della O.T.O. (Odero Terni Orlando).\nNel 1933 il passaggio della Terni e della OTO sotto il controllo della nuova conglomerata pubblica, l'IRI, porta a una parziale fuoriuscita dal settore cantieristico della famiglia Odero. Nel 1936 l'imprenditore crea la Fondazione omonima, un ente morale con fini assistenziali, a cui lascia in eredit\u00e0 dopo la sua morte, nel maggio del 1945, il suo intero patrimonio.\nArchivio.\nLa documentazione prodotta dalle varie societ\u00e0 gestite nel tempo dalla famiglia Odero \u00e8 conservata nel fondo \"Cantieri Navali Orlando\" presso l'Archivio di Stato di Livorno."}
{"id": "2062298", "revid": "339392", "url": "https://it.wikipedia.org/wiki?curid=2062298", "title": "Ambrosini SAI", "text": ""}
{"id": "2062299", "revid": "2195736", "url": "https://it.wikipedia.org/wiki?curid=2062299", "title": "Strada statale 387 del Gerrei", "text": "La strada statale 387 del Gerrei (SS 387) \u00e8 una strada statale italiana che collega Cagliari con il Sarrabus-Gerrei, passando per la Trexenta.\nNella pratica, e secondo quanto riportato dal sito web ANAS, la strada statale 387 ha inizio nell'incrocio tra la S.S. 554 e la citt\u00e0 di Monserrato (svincolo in cui \u00e8 situato il cimitero).\nPercorso.\nLa strada ha inizio a Cagliari innestandosi sulla strada statale 131 dir Carlo Felice e senza soluzione di continuit\u00e0 lascia il capoluogo sardo per entrare a Monserrato. La strada esce quindi dal paese in direzione nord, attraversando la strada statale 554 Cagliaritana raggiungendo Serdiana, dove incrocia la strada statale 466 di Sibiola.\nProseguendo verso nord, entra nella Trexenta ed arriva a Sant'Andrea Frius dove si innesta la strada statale 547 di Guasila, deviando poi verso est ed entrando nel Sarrabus-Gerrei toccando i centri abitati di San Nicol\u00f2 Gerrei e Ballao.\nDa qui la strada scende verso sud-est seguendo il corso del fiume Flumendosa, arrivando a San Vito, incrociando la strada statale 125 var Orientale Sarda, per terminare innestandosi sul tratto ormai dismesso della strada statale 125 Orientale Sarda alle porte di Muravera.\nNel tratto compreso fra Sant'Andrea Frius e Ballao \u00e8 particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa."}
{"id": "2062304", "revid": "174925", "url": "https://it.wikipedia.org/wiki?curid=2062304", "title": "Et\u00e0 dei campi di urne", "text": ""}
{"id": "2062308", "revid": "599013", "url": "https://it.wikipedia.org/wiki?curid=2062308", "title": "Apostolos Liolid\u012bs", "text": "Carriera.\nClub.\nLiolidis ha esordito a diciotto anni con la maglia dell'Aris Salonicco, nel campionato 1995-1996. Nella sua prima stagione, ha segnato due reti in tre partite. Dalla stagione successiva, anche a causa di numerose cessioni da parte del club, Liolidis si \u00e8 ritrovato come seconda punta titolare. Nell'estate 2002, ha effettuato un provino con il , che lo ha per\u00f2 scartato. Ha cos\u00ec risolto il contratto con l'Aris e ha firmato per l'Atalanta, diventando cos\u00ec il primo greco nella storia della squadra.\nLiolidis ha esordito con l'Atalanta il 26 settembre 2002, nella partita contro la Sampdoria in Coppa Italia, entrando al posto di Fausto Rossini nella mezz'ora finale. Durante la gara di ritorno, \u00e8 partito da titolare e ha fornito l'assist per la rete di Gianni Comandini. Al termine della gara, il tecnico Giovanni Vavassori lo ha bocciato e il giocatore \u00e8 sceso in campo solo altre due volte, contro l'Udinese e contro il Chievo Verona, per un totale di soli ventitr\u00e9 minuti. A gennaio 2003, quindi, l'Atalanta lo ha messo sul mercato e Liolidis ha effettuato un provino con i cinesi del Chongqing Lifan, ma alla fine del mercato ha scelto di passare in prestito all'Alzano Virescit. Qui ha segnato molto e ha fornito diversi assist ma, al termine della stagione, la squadra \u00e8 retrocessa in Serie C2 ed \u00e8 successivamente fallita, a causa di problemi economici.\n\u00c8 quindi tornato, a parametro zero, in Grecia, al Panionios, ma non ha trovato molto spazio. Pochi mesi dopo, quindi, \u00e8 tornato all'Aris, ma anche qui non \u00e8 riuscito a conquistare un posto da titolare. Successivamente, ha giocato per due squadre delle serie inferiori greche, il Niki Volos e l'Ilioupoli.\nDal 2008 \u00e8 un calciatore del Kalamata, con cui conclude la carriera l'anno successivo.\nNazionale.\nApostolos Liolidis \u00e8 sceso due volte in campo con la maglia della e ha segnato una rete nella vittoria per tre a zero degli ellenici su ."}
{"id": "2062312", "revid": "149727", "url": "https://it.wikipedia.org/wiki?curid=2062312", "title": "Steinbach (Assia)", "text": ""}
{"id": "2062313", "revid": "287204", "url": "https://it.wikipedia.org/wiki?curid=2062313", "title": "Pradopolis", "text": ""}
{"id": "2062314", "revid": "729019", "url": "https://it.wikipedia.org/wiki?curid=2062314", "title": "Strada statale 388 del Tirso e del Mandrolisai", "text": "La strada statale 388 del Tirso e del Mandrolisai (SS 388) \u00e8 una strada statale italiana che collega la maggiore viabilit\u00e0 sarda con le zone pi\u00f9 interne quali il Barigadu e il Mandrolisai.\nPercorso.\nLa strada ha inizio nel centro abitato di Oristano dal quale esce in direzione est incrociando dopo pochi chilometri la strada statale 131 Carlo Felice. Durante il suo primo tratto costeggia il fiume Tirso toccando localit\u00e0 prossime al corso d'acqua come Simaxis, Ollastra, Villanova Truschedu e Fordongianus.\nIl percorso devia quindi nettamente verso est all'altezza di Busachi, entrando quindi nella provincia nuorese dove tocca Ortueri per innestarsi infine sulla strada statale 128 Centrale Sarda nei pressi di ponte Tittiri, nel comune di Sorgono.\nI primi 3,800\u00a0km (da Oristano alla frazione di Sil\u00ec) sono stati consegnati alla provincia di Oristano che li ha classificati come SP 55.\n\u00c8 particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa."}
{"id": "2062315", "revid": "287204", "url": "https://it.wikipedia.org/wiki?curid=2062315", "title": "La Goulafriere", "text": ""}
{"id": "2062316", "revid": "767487", "url": "https://it.wikipedia.org/wiki?curid=2062316", "title": "Gordon E. Sawyer", "text": "Ebbe 12 nomination e vinse 3 Premi Oscar per il sonoro. Mor\u00ec a Santa Barbara il 15 marzo 1980 all'et\u00e0 di 74 anni, per arresto-cardiocircolatorio."}
{"id": "2062318", "revid": "110157", "url": "https://it.wikipedia.org/wiki?curid=2062318", "title": "Tweet Tweet My Lovely", "text": "Tweet Tweet My Lovely \u00e8 un album del gruppo punk rock inglese Snuff, pubblicato il 19 maggio 1998 dalla casa discografica Fat Wreck Chords."}
{"id": "2062324", "revid": "1543377", "url": "https://it.wikipedia.org/wiki?curid=2062324", "title": "Trattato anglo-iracheno del 1930", "text": "Il trattato anglo-iracheno del 1930, fra il Regno Unito e l'Iraq, dal 1921 sotto amministrazione mandataria britannica per conto della Societ\u00e0 delle Nazioni, si fondava su uno precedente, sottoscritto fra britannici e iracheni nel 1922 (trattato anglo-iracheno del 1922).\nIl trattato vide come firmatari i re Giorgio V e Fay\u1e63al I d'Iraq. L'alto commissario britannico Francis Humphrys sottoscrisse l'accordo per il Regno Unito e il primo ministro iracheno Nuri al-Sa'id fece altrettanto per il regno hascemita d'Iraq.\nLa decisione di Londra di sottoscrivere il 30 giugno 1930 un nuovo trattato era ricollegabile per un verso alle crescenti pressioni nazionalistiche irachene, che mal sopportavano un'amministrazione britannica senza limiti, dopo che questa aveva del tutto vanificato i precedenti accordi basati sulla corrispondenza tra lo sceriffo della Mecca al-Husayn ibn \u02bfAl\u012b e Sir Henry MacMahon, ma per un altro, non secondario, al rinvenimento nel 1927 di importantissimi giacimenti petroliferi nel nord e nel sud dell'Iraq da parte dell'Iraq Petroleum Company, che, per essere sfruttati, esigevano rapporti meno tesi con l'ambiente politico arabo iracheno.\nIl Regno Unito occupava ancora l'Iraq, fin dal momento in cui la Societ\u00e0 delle Nazioni l'aveva incaricata di un mandato di tipo A sull'Iraq. Il trattato del 1930 formulava un patto fra le due parti, in base al quale l'indipendenza nominale dell'Iraq sarebbe stata conseguita due anni pi\u00f9 tardi, allo scadere del mandato. Il fine principale del trattato era di assicurare al Regno Unito un ampio insieme di vantaggi commerciali e militari in Iraq dopo l'indipendenza, in cambio dei quali l'Iraq non avrebbe avuto nulla.\nIl punto critico era che l'accordo non fu negoziato, ma letteralmente dettato e imposto dal Regno Unito al governo filobritannico di Nuri al-Sa'id che era allora al potere, cos\u00ec da evitare difficolt\u00e0 nel redigere il trattato due anni pi\u00f9 tardi, alla scadenza del mandato, con un governo potenzialmente meno supino alle direttive impartite dall'alto commissario britannico.\nIl trattato accordava al Regno Unito diritti quasi illimitati di stazionare le sue forze militari in Iraq, dando a Londra diritti assoluti di muovere truppe all'interno e attraverso il Paese. Nel 1941 i termini del trattato furono invocati da Londra per giustificare l'invasione britannica e l'occupazione dell'Iraq dopo la conclusione di un colpo di Stato anti-britannico e, indirettamente, filo-Asse, portato a compimento dai vertici delle forze armate irachene e da un gruppo di nazionalisti guidati da Rashid Ali al-Kaylani.\nLa vittoria delle superiori forze britanniche consent\u00ec a Londra di occupare l'Iraq militarmente fino al 1947. Al momento di ritirare le truppe, il Regno Unito prov\u00f2 a far accettare un nuovo trattato militare al governo iracheno dell'epoca, che avrebbe consentito di conservare i privilegi britannici, incrementandoli addirittura rispetto a quelli gi\u00e0 enormi assicurati dal trattato del 1930. Malgrado fosse comunque approvato da un governo decisamente impotente e da una corona quanto mai prona al volere britannico, esso non entr\u00f2 per\u00f2 mai in vigore, a causa di massicce dimostrazioni di protesta da parte degli iracheni.\nI critici considerano il trattato del 1930 un documento che non dava all'Iraq niente pi\u00f9 che una fragile apparenza di indipendenza, assicurando invece al Regno Unito ogni diritto d'intervento nelle questioni interne irachene, secondo l'assoluto arbitrio di Londra."}
{"id": "2062326", "revid": "106736389", "url": "https://it.wikipedia.org/wiki?curid=2062326", "title": "Dippach", "text": "Dippach \u00e8 il nome delle seguenti localit\u00e0:"}
{"id": "2062334", "revid": "167080", "url": "https://it.wikipedia.org/wiki?curid=2062334", "title": "Campagne galliche di Cesare", "text": ""}
{"id": "2062336", "revid": "287204", "url": "https://it.wikipedia.org/wiki?curid=2062336", "title": "Federazione cestistica del Lussemburgo", "text": "La F\u00e9d\u00e9ration Luxembourgeoise de Basketball (acronimo FLBB) \u00e8 l'ente che organizza e gestisce la pallacanestro in Lussemburgo, comprese le attivit\u00e0 delle nazionali maschili e femminili. Ha sede a Strassen e l'attuale presidente \u00e8 Marion Grethen.\n\u00c8 affiliata alla FIBA dal 1934 e organizza il campionato di pallacanestro lussemburghese."}
{"id": "2062342", "revid": "78480", "url": "https://it.wikipedia.org/wiki?curid=2062342", "title": "Vagli di Sotto", "text": ""}
{"id": "2062345", "revid": "110157", "url": "https://it.wikipedia.org/wiki?curid=2062345", "title": "Numb Nuts", "text": "Numb Nuts \u00e8 un album del gruppo punk rock inglese Snuff. \u00c8 stato pubblicato il 21 marzo 2000 dalla casa discografica Fat Wreck Chords."}
{"id": "2062346", "revid": "34119", "url": "https://it.wikipedia.org/wiki?curid=2062346", "title": "Keyword", "text": ""}
{"id": "2062347", "revid": "110157", "url": "https://it.wikipedia.org/wiki?curid=2062347", "title": "Futog", "text": "Futog (serbo: \"\u0424\u0443\u0442\u043e\u0433\", \"Futog\", Futak in ungherese, e tedesco, nome con il quale la citt\u00e0 viene pi\u00f9 spesso richiamata in letteratura) \u00e8 una citt\u00e0, parte della municipalit\u00e0 di Novi Sad, nel Distretto della Ba\u010dka Meridionale, parte della provincia autonoma della Voivodina. Il posto e i dintorni \u00e8 famoso per il cavolo di Futog. Uno dei brand certificati della Serbia."}
{"id": "2062348", "revid": "42179", "url": "https://it.wikipedia.org/wiki?curid=2062348", "title": "Kio Shimoku", "text": ""}
{"id": "2062350", "revid": "287204", "url": "https://it.wikipedia.org/wiki?curid=2062350", "title": "Federazione cestistica della Macedonia del Nord", "text": "La Federazione cestistica della Macedonia del Nord (acronimo BFM; macedone: \"\u041a\u043e\u0448\u0430\u0440\u043a\u0430\u0440\u0441\u043a\u0430 \u0424\u0435\u0434\u0435\u0440\u0430\u0446\u0438\u0458\u0430 \u043d\u0430 \u041c\u0430\u043a\u0435\u0434\u043e\u043d\u0438\u0458\u0430\") \u00e8 l'ente che controlla e organizza la pallacanestro in Macedonia del Nord.\nLa federazione gestisce inoltre le attivit\u00e0 delle nazionali maschili e femminili. Ha sede a Skopje e l'attuale presidente \u00e8 Daniel Dimevski.\n\u00c8 affiliata alla FIBA dal 1993 e organizza il campionato macedone di pallacanestro."}
{"id": "2062352", "revid": "486946", "url": "https://it.wikipedia.org/wiki?curid=2062352", "title": "SESAMO Test Sessuorelazionale", "text": ""}
{"id": "2062355", "revid": "287204", "url": "https://it.wikipedia.org/wiki?curid=2062355", "title": "Federazione cestistica di Malta", "text": "La Malta Basketball Association (acronimo MBA) \u00e8 l'ente che controlla e organizza la pallacanestro in Malta.\nLa federazione controlla inoltre le nazionali maschili e femminili. Ha sede a Ta' Qali e l'attuale presidente \u00e8 Paul Sultana.\n\u00c8 affiliata alla FIBA dal 1967 e organizza il campionato di pallacanestro maltese."}
{"id": "2062356", "revid": "81079", "url": "https://it.wikipedia.org/wiki?curid=2062356", "title": "Fontana a Pinocchio", "text": "La fontana a Pinocchio \u00e8 una fontana ornamentale, situata a Milano nei giardini di corso Indipendenza, con una statua del burattino di Attilio Fagioli (1877-1966).\nStoria e descrizione.\nL'opera, dono della \"Famiglia Artistica\" alla citt\u00e0 di Milano, si trova nel campo giochi dei giardinetti spartitraffico. La statua, in bronzo, fu realizzata nel 1955 e venne inaugurata il 19 maggio 1956. I giornali locali diedero molto risalto all'opera che con orgoglio campanilistico fu pubblicizzata come \"il Pinocchio della Madonnina\" sottolineando come il personaggio rappresentato da Fagioli fosse ben diverso e maggiormente realistico di quello realizzato dallo scultore Emilio Greco per il paese di Collodi.\nL'opera, fusa presso la fonderia artistica Battaglia, ritrae Pinocchio diventato bambino che osserva il corpo inanimato del burattino che era. Ai lati del basamento sono raffigurati il Gatto e la Volpe. Al centro, nel pilastro che sorregge Pinocchio, \u00e8 inscritta una frase del poeta Antonio Negri che ha ispirato l'opera dello scultore:\nRestauro dell'opera.\nIl gruppo scultoreo sub\u00ec nel tempo vari danneggiamenti e lo stesso Fagioli, molto affezionato a questo che fu uno degli ultimi lavori, si adoper\u00f2 pi\u00f9 volte al suo restauro. Il successivo e protratto stato di incuria in cui versava la scultura \u00e8 stato oggetto di una interrogazione parlamentare da parte di Delmastro Delle Vedove al Ministro per i beni e le attivit\u00e0 culturali nel settembre 2004.\nL'opera infatti si presentava visibilmente danneggiata dagli atti vandalici: il Gatto era stato rubato e rimanevano solamente le impronte delle zampe; il naso di Pinocchio era stato spaccato. Inoltre la fontana era da tempo inattiva. Alcune persone negli ultimi anni si erano mobilitate per riportare la fontana nelle sue condizioni originarie, tra cui Sandra Tofanari, nipote dell'autore della statua, che si \u00e8 offerta di eseguire personalmente il restauro.\nLa scultura, riportata alle condizioni originarie, \u00e8 stata nuovamente inaugurata dopo il restauro il 18 dicembre 2013."}
{"id": "2062357", "revid": "1543377", "url": "https://it.wikipedia.org/wiki?curid=2062357", "title": "Teopompo", "text": "Biografia.\nNacque a Chio forse nel 404/3 a.C. o forse nel 378/7 a.C. e visse a lungo alla corte di Filippo II di Macedonia. Secondo una lunga tradizione, ormai spesso messa in dubbio, Teopompo, insieme ad Eforo di Cuma, sarebbe stato allievo della scuola di retorica di Isocrate. Oltre che storico, fu di certo anche celebre e prolifico retore.\nSecondo Fozio sarebbe stato cacciato insieme al padre per essere filospartano e sarebbe riuscito a riottenere la cittadinanza solo grazie a una lettera di Alessandro Magno..&lt;br&gt;Venuti a mancare i vincoli dell'intercessione di Alessandro alla morte di quest'ultimo, Teopompo sarebbe dovuto ripartire da Chio e si sarebbe presentato alla corte dei Tolemei, tuttavia senza esservi accettato. Si discute tuttavia sull'attendibilit\u00e0 di questa notizia, poich\u00e9 sembra provenire da una tradizione aneddotica tarda, poi confluita in Fozio.\nOpere.\nSecondo quanto egli stesso dichiarava, Teopompo vantava per s\u00e9 stesso una certa fama e produttivit\u00e0: righe di discorsi epidittici e di storiografia.\nL\u2019\"Epitome di Erodoto\", di cui parla la tradizione, pare essere stata, in realt\u00e0, un estratto composto a partire dallo scheletro della narrazione erodotea.\nLe sue \"Elleniche\" (in 12 libri) erano, invece, un proseguimento della \"Guerra del Peloponneso\" di Tucidide, dal 411 al 394 a.C., data della Battaglia di Cnido, che segnava la fine dell'egemonia spartana sul mare Egeo\u02d0 la narrazione di Teopompo, a quanto risulta, era molto dettagliata e assai pi\u00f9 ampia di quella parallela delle \"Elleniche\" di Senofonte. Ne sono sopravvissuti , comunque, pochissimi frammenti, e alcuni ritengono che le \"Elleniche di Ossirinco\" sarebbero proprio parti dell'opera di Teopompo.\nLe \"Storie filippiche\" (\u03a6\u03b9\u03bb\u03b9\u03c0\u03c0\u03b9\u03ba\u03ac) furono iniziate verso la met\u00e0 del IV secolo, interrompendo le \"Elleniche\". Si trattava una storia universale al cui centro si trovava la controversa figura di Filippo II di Macedonia. \nPi\u00f9 ampia \u00e8 la documentazione rimastaci di questa narrazione che copriva gli eventi dall'ascesa al potere di Filippo nel 359, fino alla sua morte nel 336. Era un'opera estremamente vasta (ben 58 libri), con una grande quantit\u00e0 di digressioni anche geografiche, culturali, mitologiche e persino storie fantastiche e racconti favolosi (in questo Teopompo si poneva sulla scia di Erodoto). Nell'opera Teopompo trattava anche delle vicende della Sicilia, dell'Italia, della Spagna, della Persia. \nScrisse anche, secondo le testimonianze antiche, un'opera \"Sulle ricchezze saccheggiate a Delfi\" e una \"Contro Platone\" che, tuttavia, potrebbero essere state parti delle \"Filippiche\". Molto nota \u00e8 la digressione sui Demagoghi ateniesi del X libro, che prendeva spunto dall'opera di Stesimbroto di Taso e conobbe una propria indipendente fortuna.\nMetodo e stile.\nPer Teopompo il lavoro di storico non \u00e8 secondario rispetto a quello di retore. Sappiamo della meticolosit\u00e0 messa nella ricerca, dell'attenzione all'autopsia come metodo di accertamento delle fonti storiche e di un interesse per l'epigrafia e i documenti come fonte per la storiografia. D'altro canto, Teopompo era noto per aver preso parti di opere da altri e per raccontare fatti cambiando di volta in volta i nomi dei protagonisti. Nelle opere di Teopompo era riconosciuta una certa abilit\u00e0 nella caratterizzazione dei personaggi e dei loro stati d'animo.\nUn aspetto moralistico pervade l'intera opera: numerosi politici sono accusati di depravazione morale, in particolare i demagoghi ateniesi. Si rivelano cos\u00ec la tendenza aristocratico-conservatrice di Teopompo, abbinata a sentimenti filospartani. Pi\u00f9 avanti egli vide concretizzarsi il suo ideale politico in una monarchia patriarcale, il cui rappresentante ideale era Filippo.\nTeopompo ebbe vastissima fortuna nell'antichit\u00e0 e divenne uno degli storiografi greci pi\u00f9 letti; nonostante ci\u00f2, a un certo punto le sue opere andarono quasi completamente perdute. Il giudizio moderno \u00e8 meno positivo, per un modo di procedere riconducibile soprattutto all'interesse per il meraviglioso, alla forma retorica e alle esagerazione moralistiche."}
{"id": "2062358", "revid": "1498232", "url": "https://it.wikipedia.org/wiki?curid=2062358", "title": "Non perdiamoci di vista", "text": "Non perdiamoci di vista \u00e8 stato un programma televisivo del 2008 scritto e condotto da Paola Cortellesi.\nLo show era ispirato, nella forma e nella scenografia, ai classici variet\u00e0 italiani anni sessanta come \"Studio Uno\": \"Non perdiamoci di vista\" si componeva di varie performance (vocali, recitative e satiriche) di Paola Cortellesi, coadiuvata dal co-presentatore Francesco Mandelli ed intervallate da interventi di ospiti esterni. Ogni puntata aveva un tema dominante, e tutti gli interventi si concentravano su di esso; oltre a questi, venivano presentate alcune testimonianze di persone comuni inerenti al tema. Altri aspetti fissi erano una parodia del programma TV \"Voyager\", un monologo scritto da Massimiliano Bruno e recitato dalla Cortellesi, uno sketch alla chitarra di Fabrizio Casalino nei panni del cantautore Pier Morbido e, a conclusione dello show, una rivisitazione in chiave comica di un noto testo teatrale.\nIl programma venne trasmesso dallo Studio 15 di Cinecitt\u00e0, e la scenografia, di Emanuela Trixie Zitkowsky, ricordava un hangar per aerei, dove al posto del carro ponte in aria c'era una pedana scorrevole a terra, ed un'orchestra guidata da Rocco Tanica era collocata a fianco al palco.\nPuntate.\nDi seguito sono elencate le puntate con il loro rispettivo tema (in grassetto), gli ospiti intervenuti e il testo teatrale parodiato.\nImitazioni e sketch.\nA fianco ai nomi sono indicate le puntate in cui vengono eseguiti."}
{"id": "2062362", "revid": "547992", "url": "https://it.wikipedia.org/wiki?curid=2062362", "title": "Gruppo Sutter", "text": "Il Gruppo Sutter \u00e8 un gruppo industriale italiano con sede a Borghetto di Borbera (localit\u00e0 Leigozze), in provincia di Alessandria, che opera nel settore dei prodotti per la pulizia.\nLa capogruppo A.Sutter S.p.A. \u00e8 caratterizzata dalla continuit\u00e0 della famiglia Sutter nella titolarit\u00e0 aziendale fin dalla sua fondazione ed \u00e8 conosciuta anche per i popolari \"Carosello\" degli anni cinquanta e anni sessanta che reclamizzavano linee di prodotto il cui nome, grazie anche all'accattivante grafica pubblicitaria che li accompagnava, sono entrati a far parte dell'immaginario popolare, come ad esempio \"Marga\" ed \"Emulsio\".\nIl gruppo ha ricevuto nel 2007 la Certificazione europea \"Charter for Sustainable Development\" per l'impegno sul piano della tutela ambientale e dello sviluppo sostenibile.\nLa societ\u00e0 ha origine svizzera essendo stato fondato nel 1858 a Oberhofen-M\u00fcnchwilen, nel cantone di Turgovia, dal capostipite della famiglia, Adolf Sutter, un tedesco originario di Karlsruhe.\nStoria.\nInizialmente, la produzione dell'azienda fondata da Adolf Sutter era riservata a tutt'altro genere merceologico, ovvero l'aceto prodotto dalle mele. Furono sufficienti tuttavia pochi anni per far decidere al fondatore un cambio totale di rotta, lasciando da parte, sia pure non completamente, l'aceto per passare alla produzione di lucido per scarpe e cera solida per pavimenti. Da allora la Sutter \u2014 il cui controllo \u00e8 passato sempre di padre in figlio per cinque generazioni (attuale presidente \u00e8 Aldo Sutter, figlio del presidente onorario Arturo Sutter, nato nel 1927) \u2014 ha diversificato la produzione, ampliandone la gamma.\nL'azienda Sutter e il relativo gruppo di riferimento hanno legato a lungo le loro sorti a quelle della citt\u00e0 di Genova, che \u00e8 stata per diverso tempo il quartier generale aziendale. A Genova i Sutter erano approdati dalla Svizzera nel 1910, in virt\u00f9 della posizione strategica del porto, attraverso il quale affluivano le materie prime.\nQui cominciarono a lavorare i loro prodotti realizzati con una speciale \"ricetta\" ideata dal fondatore a base di melassa al 70 per cento, integrata per nove parti e mezza di nero d'ossa, sei parti d'argilla di pipa, quattro parti e mezza di olio di lino e dieci parti d'aceto, l'ingrediente da cui l'attivit\u00e0 di Adolf Sutter aveva preso le mosse.\nQuando a fine anni sessanta il capoluogo ligure, passato il \"boom economico\", si \u00e8 trovato a fare i conti con la riorganizzazione industriale del proprio territorio, la ditta Sutter \u2014 colpita anche negli affetti pi\u00f9 profondi con la morte in tragiche circostanze della figlia tredicenne di Arturo Sutter, Milena (Franco Trincale ha dedicato alla vicenda una sua canzone, \"La tragedia di Milena\") \u2014 decise di cambiare a fine anni settanta sede operativa, chiudendo lo stabilimento di Sturla per trasferire gli impianti nel Basso Piemonte, poco lontano da Genova.\nCampagne pubblicitarie.\nLe fortune economico-industriali della Sutter sono state determinate in buona parte dalle azzeccate campagne di propaganda societarie che si sono avvalse di artisti della pittura, della grafica e della cinematografia di genere non esclusivamente da \"Carosello pubblicitario\" (\"testimonial\" ne sono state fra le altre le attrici Emma Danieli e Anna Maria Guarnieri), anche d'animazione (fra gli altri, i disegnatori Sebastiano Craveri e G. Petronio, autore negli anni trenta di un \"cartoon\" dal titolo \"Notturno\"). Molti dei manifesti pubblicitari che illustrano il caratteristico logo \"A.Sutter - Genova\" sono veri e propri dipinti artistici. Fra i cartelloni pubblicitari si ricorda quello lanciato in tempi prossimi al nascente femminismo nel 1971 con il titolo \"Siamo femministi da 4 generazioni\".\nRecitava l'accattivante slogan:\nPer raccogliere questo materiale \u00e8 stato istituito nella sede di Borghetto di Borbera un museo inaugurato nel 1996 per volont\u00e0 dei componenti della famiglia Sutter. Il museo - visitabile su richiesta da scolaresche e privati - ripercorre le tappe essenziali della storia della Sutter, a partire dalla nascita dell'azienda avvenuta nel 1858, attraverso la collezione di stampe, materiale pubblicitario e riconoscimenti ottenuti in decenni di attivit\u00e0 imprenditoriale.\nCronologia.\nLe date storiche.\nVengono indicate di seguito le principali tappe della storia del gruppo:\nLe linee di prodotto.\nVengono indicate di seguito le date di immissione sul mercato dei diversi marchi:\nI riconoscimenti.\nVengono indicate di seguito le date dei riconoscimenti ottenuti dal gruppo:"}
{"id": "2062364", "revid": "830939", "url": "https://it.wikipedia.org/wiki?curid=2062364", "title": "Richard Teichmann", "text": "Studi\u00f2 filologia nelle Universit\u00e0 di Jena e di Berlino.\nNel 1891 vinse il campionato di Berlino contro avversari del calibro di Walbrodt e Von Bardeleben.Nel torneo di Lipsia 1893 si classific\u00f2 3\u00ba dopo Tarrasch e Lipke, precedendo Blackburne, Janowski, Schlechter e altri dodici maestri.\nNel grande torneo di Hastings 1895 si classific\u00f2 7\u00ba davanti a quattordici avversari. Al termine del torneo decise di rimanere in Inghilterra, dove visse per 15 anni. Vinse il torneo di Londra 1900 e fu 2\u00ba sempre a Londra nel 1902, precedendo Blackburne, Gunsberg e altri 13 maestri. Durante questo torneo fu fondata la \"British Chess Federation\".\nVinse poi i tornei di Berlino 1907, Monaco 1909, Berlino 1910. \nIl suo pi\u00f9 grande successo fu la vittoria nel torneo di Carlsbad 1911, superando giocatori come Rubinstein, Nimzowitsch, Vidmar, Alechin e Spielmann.\nIn seguito ottenne ancora degli ottimi piazzamenti: giunse 4\u00ba (a pari merito con Burn e Bernstein) a Ostenda 1906 e 6\u00ba a Ostenda 1907 (davanti a Duras, Tartakover, Spielmann e altri). Nel torneo di Monte Carlo 1902 si classific\u00f2 4\u00ba su 20 partecipanti (precedendo Tarrasch e \u010cigorin) e a Monte Carlo 1905 si classific\u00f2 5\u00ba su 14 partecipanti (davanti a Marco, Wolf e Mieses).\nTeichmann disput\u00f2 numerosi match: a Londra nel 1895 prevalse su Jacques Mieses (+4 \u20131 =1), poi vinse con Showalter, Cole, Lee, Napier, von Bardeleben, Spielmann, Fahrni e S\u00e4misch. Con Marshall perse un incontro, ma si aggiudic\u00f2 la rivincita. \nNel 1921 pareggi\u00f2 un match con Alechin a Berlino (+2 \u20132 =2). Con il futuro campione del mondo ha un bilancio complessivamente positivo (tre vittorie, due pareggi e due sconfitte), mentre con Capablanca pareggi\u00f2 una sola volta in torneo e perse, nel 1913, un mini match (+0 \u20132). Perse un match anche con Rubinstein nel 1908 a Vienna (+2 \u2013 3 =1). Inoltre usc\u00ec sconfitto in tutte le quattro partite di torneo disputate con Emanuel Lasker.\nFu un ottimo teorico e un grande conoscitore dei finali. Scrisse un libro sul torneo di Ostenda 1907.\n\u00c8 interessante la coincidenza che nacque esattamente lo stesso giorno di Emanuel Lasker (24 dicembre 1868)."}
{"id": "2062369", "revid": "110157", "url": "https://it.wikipedia.org/wiki?curid=2062369", "title": "And You and I", "text": "And You and I \u00e8 un singolo della progressive rock band inglese Yes, tratto dall'album \"Close to the Edge\" nel 1972 ed edito dalla Atlantic Records.\nAlcuni frammenti del brano sono stati inseriti nella colonna sonora del film \"Apollo 18\", precisamente al minuto 00:13:21 e 01:08:50.\nIl brano \u00e8 composto di quattro parti:"}
{"id": "2062373", "revid": "767487", "url": "https://it.wikipedia.org/wiki?curid=2062373", "title": "Penelope (film)", "text": "Penelope \u00e8 un film del 2006 diretto da Mark Palansky con protagonisti Christina Ricci, nel ruolo di Penelope, James McAvoy e Reese Witherspoon.\nTrama.\nPenelope, la figlia venticinquenne di due ricchi aristocratici, a causa di una maledizione scagliata sulla sua famiglia anni prima, ha il naso e le orecchie da maiale.\nLa maledizione potr\u00e0 essere spezzata solo quando qualcuno dello stesso genere della ragazza, quindi un nobile, riuscir\u00e0 a vedere oltre l'apparenza del suo naso e ad amarla per ci\u00f2 che lei \u00e8 realmente.\nI genitori, appena la bimba nasce, vedendo il suo naso decidono di inscenare la sua morte e nasconderla. Un giornalista nano, per\u00f2, si intrufola nella dimora e riesce a vedere e fotografare di sfuggita la neonata prima di venire cacciato dalla madre, Jessica, che lo ferisce all'occhio destro.\nPenelope cresce chiusa in casa, senza mai uscire. Quando compie 18 anni la madre contatta un'agenzia di appuntamenti molto chic che possa far conoscere alla ragazza dei giovani aristocratici.\nPassano gli anni. Ogni volta che un nuovo pretendente decide di farsi avanti gli incontri con Penelope si svolgono nello stesso modo: la ragazza, nascosta dietro un vetro a specchio, osserva i giovani e parla con loro, senza mai farsi vedere a causa della sua particolarit\u00e0. Quando Penelope conosce bene il giovane che ha davanti pu\u00f2 decidere se mostrarsi a lui, ma ogni volta che un giovane la vede fugge via e i genitori di Penelope lo costringono a firmare un accordo di segretezza riguardo all'esistenza della figlia e del suo naso.\nUn giorno per\u00f2 un giovane aristocratico, Edward, scappa senza firmare l'accordo e va al commissariato, dove denuncia la presenza di un orribile mostro con il naso e le zanne da maiale. Ovviamente nessuno gli d\u00e0 credito, tranne un uomo, Lemon, che poco dopo si scopre essere il giornalista che venticinque anni prima aveva visto il naso della bambina. I due decidono di dimostrare che hanno ragione, ma per farlo hanno bisogno di una foto: gli unici estranei ammessi alla presenza di Penelope sono per\u00f2 i suoi pretendenti quindi i due decidono di assumere il giovane Max Campion, un nobile squattrinato, perch\u00e9 corteggi Penelope per poterle scattare una foto. Per un equivoco per\u00f2, invece di Max, assumono un giocatore d'azzardo senza un quattrino, Johnny: il ragazzo inizia a corteggiare Penelope e i due si innamorano, ma quando lei gli mostra il suo viso lui decide di rinunciare a lei perch\u00e9 crede che la ragazza voglia solo infrangere la maledizione e lui, non essendo nobile, non potrebbe accontentarla.\nPenelope, ferita e delusa, decide di affermare la sua indipendenza, e scappa di casa nascondendosi con una sciarpa: per ottenere un po' di soldi decide di vendere una sua foto a Lemon, che si rende conto che Penelope non \u00e8 un mostro come diceva Edward, e comunque fa pubblicare la foto su un giornale per dimostrare di non essere un bugiardo. Dopodich\u00e9 Penelope continua a nascondersi, senza mai togliersi la sciarpa, neanche con la sua nuova amica Annie.\nLa finzione non pu\u00f2 durare in eterno e Penelope viene scoperta ma per fortuna riesce a integrarsi ugualmente nella societ\u00e0, diventando persino personaggio amato. Edward nel frattempo decide di chiedere alla ragazza di sposarlo, per cercare di salvare la sua reputazione: Penelope era indecisa se accettare o meno, ma sua madre le fa capire che, anche se \u00e8 stata apparentemente accettata dalla societ\u00e0, la realt\u00e0 dei fatti \u00e8 che lei verr\u00e0 sempre vista come un fenomeno da baraccone, e che se sposer\u00e0 Edward la maledizione si spezzer\u00e0, e lei finalmente vivr\u00e0 la vita normale che ha sempre desiderato. Penelope accetta la proposta ma poi abbandona Edward sull'altare, comprendendo che lei in fondo si ama cos\u00ec com'\u00e8 e che a Edward interessa il matrimonio pi\u00f9 per prestigio che per il bene della ragazza. Ciononostante l'amor proprio di Penelope spezza la maledizione e il suo viso assume le fattezze di quello di una bella e normale ragazza: a questo punto lascia casa sua e si trova un lavoro come maestra in una scuola elementare.\nPassa il tempo, la gente si dimentica di Penelope, ma la sua rimane comunque la maschera di Halloween pi\u00f9 gettonata dalle ragazze di tutte le et\u00e0: alla fine, per\u00f2, Penelope scopre la vera identit\u00e0 di Max, capisce il motivo per cui lui non aveva voluto sposarla, decide di cercarlo e quando, per fortuna, lo trova i due si confessano il loro amore.\nDoppiaggio italiano.\nIl film in Italia non \u00e8 uscito nelle sale cinematografiche, ma \u00e8 approdato direttamente in televisione e home video.\nL'edizione italiana \u00e8 stata curata da Alberto Porto per Mediaset; il doppiaggio \u00e8 stato eseguito da CDC Sefit Group sotto la direzione di Roberto Gammino."}
{"id": "2062380", "revid": "599013", "url": "https://it.wikipedia.org/wiki?curid=2062380", "title": "China Rossi", "text": "China Rossi \u00e8 un liquore prodotto dalla Rossi d'Asiago.\nAspetto.\nLiquore dal gusto dolce, composto da numerose erbe ed essenze aromatiche. Si assapora liscio o viene servito con ghiaccio.\nStoria.\nProviene dalla corteccia del \u201cChina Calissaia\u201d, albero del Sudamerica, precisamente nelle montagne dei paesi della Bolivia e del Per\u00f9. Con l'operato dei cinesi divenne un liquore digestivo. In Europa si diffuse molto pi\u00f9 tardi, nel XIX secolo. In passato veniva unita al distillato di riso \u00e8 ancora oggi prodotta con l'antica ricetta datata 1868 del dott. G.B. Rossi e rinvigorita con Pappa Reale. 30% vol."}
{"id": "2062381", "revid": "120590678", "url": "https://it.wikipedia.org/wiki?curid=2062381", "title": "Jesse James Hollywood", "text": "Fino al giorno del suo arresto \u00e8 stato fra i pi\u00f9 giovani criminali inclusi nella lista dei dieci criminali pi\u00f9 ricercati da parte dell'FBI. \u00c8 stato arrestato l'8 marzo del 2005 a Saquarerma (Brasile) ed estradato negli Stati Uniti dove era ricercato per il rapimento e l'uccisione (9 agosto 2000) del quindicenne Nicolas Markowitz. Ryan Hoyt, un membro della banda di Jesse, aveva un debito con Hollywood che si sarebbe estinto con l'omicidio. Ryan Hoyt, riconosciuto colpevole e condannato a morte, \u00e8 attualmente rinchiuso nel braccio della morte nel Carcere di San Quintino in California.\nDiversi altri complici sono stati arrestati e condannati in connessione all'omicidio poco dopo il suo compimento, mentre Jesse James Hollywood, sin dalle scuole medie spacciatore di cannabis nella zona della San Fernando Valley, \u00e8 riuscito a restare nascosto in Brasile per oltre 5 anni, ma alla fine la collaborazione tra FBI e le forze di polizia brasiliane port\u00f2 al suo ritrovamento e arresto. L'8 luglio del 2009, Jesse James Hollywood, dopo quasi due mesi di processo presso il tribunale di Santa Barbara, \u00e8 stato giudicato colpevole di rapimento e omicidio da una giuria di nove donne e tre uomini e condannato all'ergastolo.\nBiografia.\nIl rapimento.\nDa diversi mesi, Jesse James Hollywood cercava di riscuotere un debito di circa $1,200 con l'amico Ben Markowitz, un duro neo-nazista (nonostante le origini ebraiche), e le loro relazioni stavano rapidamente deteriorando. Dopo aver cenato una sera con degli amici presso il ristorante dove lavorava la fidanzata di Ben, Hollywood si rifiut\u00f2 di pagare il conto lasciandole invece una nota dicendo di dedurre il pagamento dal debito di Ben. Furioso, Ben vandalizz\u00f2 la casa di Hollywood, spaccando tutte le finestre e lasciando minacce alla sua famiglia nella segreteria telefonica. La mattina dopo, Hollywood, temendo per la propria incolumit\u00e0, decise che era giunto il momento di trasferirsi. Dopo aver chiamato suo zio, titolare di un'azienda immobiliare, dicendo che voleva vendere la sua abitazione, Hollywood e due amici, Jesse Rugge e William Skidmore, decisero di guidare fino a Santa Barbara per partecipare alle festivit\u00e0 annuali di Fiesta, la commemorazione della fondazione della citt\u00e0 californiana da parte degli spagnoli.\nTuttavia, mentre il gruppo, a bordo di un camioncino bianco, andava verso il casello autostradale, Hollywood si accorse che al bordo della strada c'era Nicholas Markowitz, fratello quindicenne del suo rivale Ben. Scesi immediatamente dal veicolo, i tre picchiarono Nick e lo obbligarono a salire nel camioncino, con cui si recarono tutti a Santa Barbara. Poco dopo il loro arrivo presso la casa di Jesse Rugge nella cittadina costiera, Hollywood decise che non aveva tempo di fare festa e di tornare a Los Angeles per sistemare la faccenda del trasloco. Al proprio processo, in cui fu condannato all'ergastolo, Jesse Rugge testimoni\u00f2 che a quel punto Jesse James Hollywood gli chiese di uccidere Markowitz per duemila dollari, ma che lui rifiut\u00f2. Hollywood ha sempre negato di aver fatto tale offerta a Rugge.\nUna volta che Hollywood e Skidmore lasciarono Santa Barbara, Nicholas, Jesse Rugge e un altro Santabarbararense, Graham Pressley, si recarono ad un barbecue nella zona, dove conobbero diverse persone con cui consumarono alcolici e fumarono cannabis. Pi\u00f9 tardi, i tre, assieme alle due ragazze presero una stanza presso il Lemon Tree Motel di Santa Barbara e continuarono la festa nella piscina del motel fino a notte tarda. Varie volte le ragazze, quando Rugge e Pressley erano fuori a far compere, suggerirono a Nicholas di scappare, ma egli rifiut\u00f2 dicendo che era l\u00ec per aiutare suo fratello. Dopo un'altra giornata passata a bere, fumare e giocare a videogames, al motel arriv\u00f2 anche Ryan Hoyt, amico d'infanzia di Hollywood spesso preso di mira dal gruppo di amici per le storie inverosimili che raccontava (come ad esempio di essere diventato un modello per Versace o di essere stato ammesso all'accademia Top Gun). Pressley ha testimoniato di essersi parecchio spaventato del modo di fare di Hoyt, che sembrava essere \"in una missione\".\nQuella stessa notte Hoyt port\u00f2 Pressley nelle alte colline dietro la citt\u00e0 e gli fece scavare una fossa a lato del sentiero di Lizard's Mouth. Pressley, terrorizzato pensando che la fossa fosse per lui stesso, scav\u00f2 tutta la notte, prima che Hoyt lo riportasse al motel. Una volta l\u00ec, Hoyt ordin\u00f2 a lui, Rugge e Markowitz di salire in macchina, e torn\u00f2 sul sentiero di Lizard's Mouth. L\u00ec, Pressley, paralizzato dalla paura, non si mosse dal sedile dell'auto, mentre Rugge e Hoyt portarono Markowitz presso la fossa. Rugge lo ammanett\u00f2 con del nastro adesivo e Hoyt gli spar\u00f2 nove volte con una semi-automatica TEC-9. Dopo aver seppellito il cadavere e l'arma, i due tornarono all'auto, dove Hoyt minacci\u00f2 Pressley che se avesse aperto bocca con qualcuno avrebbe fatto la stessa fine. Ryan Hoyt, al proprio processo del 2001 in cui fu condannato a morte, testimoni\u00f2 di aver ucciso Markowitz per coprire un debito che aveva con Hollywood.\nQuest'ultimo, al proprio processo nel 2009, disse che tale debito era di soli duecento dollari, e che sarebbe assurdo chiedere l'uccisione di un ragazzo per una somma cos\u00ec insignificante. Hollywood aggiunse che, una volta scoperto che Hoyt aveva ucciso Markowitz (di testa sua), egli divenne furioso e decise di scappare, prima ancora che il corpo fosse ritrovato. Tuttavia, Casey Sheehan, amico d'infanzia di entrambi, ha testimoniato varie volte che il giorno dopo l'omicidio lui e Ryan Hoyt fecero compere presso un centro commerciale di Beverly Hills e che Hoyt, solitamente senza un soldo, aveva oltre cinquecento dollari nel portafoglio e confid\u00f2 a Sheehan che il suo debito con Hollywood era stato estinto. Pochi giorni dopo l'omicidio, alcuni escursionisti notarono la fossa e l'odore che proveniva da essa, e chiamarono la polizia, che, trovato il corpo di Nicholas Markowitz, inizi\u00f2 le indagini sull'omicidio, contattando subito Pressley, Rugge e Hoyt.\nLa fuga.\nMentre gli altri membri della banda venivano arrestati uno ad uno fra Los Angeles e Santa Barbara, Jesse James Hollywood si dava alla fuga. Dopo una notte al Bellagio a Las Vegas, Hollywood si rec\u00f2 in Colorado dal suo amico Chas Salsbury, che pag\u00f2 tremila dollari perch\u00e9 lo riportasse a Los Angeles. Una volta ritornato, in incognito, nella sua citt\u00e0 natale, circa due settimane dopo la fuga, fu informato da un amico, John Roberts, che le autorit\u00e0 lo stavano cercando ovunque e che lo avrebbero portato in tribunale cercando una condanna a morte. Preso dal panico, Hollywood preg\u00f2 l'amico di aiutarlo a procurarsi un passaporto falso. Roberts rifiut\u00f2 di procurargli i documenti falsi, ma gli diede diecimila dollari in contanti per facilitarne la fuga.\nHollywood si rec\u00f2 poi da un amico che viveva in una roulotte in un angolo sperduto del deserto del Mojave, dove rest\u00f2 per due settimane guardando le notizie in tv della sua \"manhunt\". I media americani lo avevano ribattezzato come \"child killer\" e i suoi complici arrestati avevano gi\u00e0 iniziato ad accusarlo come il mandante dell'omicidio e il responsabile dell'accaduto (probabilmente per assolversi delle colpe pi\u00f9 pesanti). Hollywood, convinto di non avere alcuna possibilit\u00e0 di sopravvivere al processo, cap\u00ec che la fuga oltre i confini nazionali sarebbe stata l'unica soluzione.\nSorprendentemente, riusc\u00ec a imbarcarsi per un volo da Los Angeles a Seattle (usando un documento falso) e da l\u00ec si fece portare in Canada via mare (pagando duemila dollari a un complice). Il suo volto tuttavia era su tutti i giornali anche in Canada, perci\u00f2, una volta giunto nella regione del Quebec, si procur\u00f2 un passaporto falso con un visto di cinque anni per il Brasile, dove arriv\u00f2 dopo una pausa di due giorni a Canc\u00fan, in Messico. In Brasile si stabil\u00ec a Saquarema, sotto il falso nome di Michael Costa Giroux, e l\u00ec conobbe una donna che avrebbe poi concepito suo figlio John-Paul (nato in Brasile pochi mesi dopo la sua cattura e estradizione). Hollywood sapeva che le leggi brasiliane non consentono l'estradizione di residenti con figli brasiliani, tuttavia non sapeva che quelle leggi non si sarebbero applicate nel suo caso poich\u00e9 era immigrato sotto falsa identit\u00e0.\nProcesso.\nIl processo si \u00e8 svolto presso il tribunale di Santa Barbara, dove \u00e8 avvenuto l'omicidio (nel sentiero di Lizard's Mouth, per l'esattezza, sulle montagne dietro la citt\u00e0). Fra i testimoni principali vi sono stati: Ben e Jeff Markowitz, rispettivamente fratello e padre di Nik; Graham Pressley, colui che ha scavato la tomba; Michelle Lasher, la fidanzata di Hollywood allora; Stephen Hogg, al tempo l'avvocato di Hollywood a cui consigli\u00f2 di rivolgersi immediatamente alle autorit\u00e0; e Casey Sheehan, amico di Hollywood a cui prest\u00f2 la sua auto che fu poi utilizzata per trasportare Nik nelle colline di Santa Barbara, dove fu poi ucciso da Ryan Hoyt con nove colpi di pistola. \u00c8 piuttosto raro, negli Stati Uniti, che un imputato decida di testimoniare, avendo diritto costituzionale di rifiutarsi. Per questo ha generato parecchio scalpore la decisione di Jesse James Hollywood di raccontare la sua versione dei fatti, rischiando di essere messo sotto pressione dall'accusa.\nIl processo si \u00e8 concluso nel luglio 2009 con la dichiarazione della giuria che l'imputato \u00e8 colpevole del rapimento e dell'omicidio di Nicholas Markowitz. Riuniti fuori dal tribunale, i familiari di Markowitz, incluso il fratello Ben, si sono abbracciati a lungo e hanno dichiarato la loro soddisfazione per la decisione della giuria. Il padre di Hollywood, anch'egli presente fuori dal tribunale, ha dichiarato quasi in lacrime di non poter credere che suo figlio possa essere stato condannato per un crimine che non ha commesso. Il 13 luglio la giuria doveva raccomandare al giudice se Hollywood dovesse essere condannato a morte o all'ergastolo (le uniche due sentenze possibili). La sentenza ha previsto che Hollywood passer\u00e0 il resto della propria vita in una prigione della California, evitando cos\u00ec la pena di morte."}
{"id": "2062382", "revid": "287204", "url": "https://it.wikipedia.org/wiki?curid=2062382", "title": "Kshidirpur", "text": " \nKshidirpur \u00e8 una suddivisione dell'India, classificata come \"census town\", di 9.065 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 36' 27 N e 88\u00b0 24' 07 E.\nSociet\u00e0.\nEvoluzione demografica.\nAl censimento del 2001 la popolazione di Kshidirpur assommava a 9.065 persone, delle quali 4.717 maschi e 4.348 femmine. I bambini di et\u00e0 inferiore o uguale ai sei anni assommavano a 1.001, dei quali 555 maschi e 446 femmine. Infine, coloro che erano in grado di saper almeno leggere e scrivere erano 6.496, dei quali 3.644 maschi e 2.852 femmine."}
{"id": "2062384", "revid": "729019", "url": "https://it.wikipedia.org/wiki?curid=2062384", "title": "Strada statale 616 di Pedivigliano", "text": "La strada statale 616 di Pedivigliano (SS 616) \u00e8 una strada statale che collega le localit\u00e0 calabresi di Coraci (frazione di Colosimi) con Altilia, e prende il nome da Pedivigliano, un comune il cui territorio \u00e8 attraversato.\nLa SS 616 nasce nei pressi del bivio di Coraci (bivio della strada provinciale ex strada statale 19 delle Calabrie con la strada statale 108 bis Silana di Cariati) e giunge nei pressi dello svincolo Altilia-Grimaldi dell'A2-Autostrada del Mediterraneo. La strada, progettata alla fine degli anni sessanta, priva di attraversamenti di centri abitati, permette l'accesso all'autostrada A2 a un vasto territorio della Sila e della valle del Savuto.\nI suoi attuali capisaldi di itinerario sono: \"Innesto con la S.S. n. 108 bis presso il bivio di Coraci - Pedivigliano - Innesto con la S.S. n. 616 dir presso lo svincolo di Altilia-Grimaldi (CS) dell'A2-Autostrada del Mediterraneo\".\nStrada statale 616 dir di Pedivigliano.\nLa strada statale 616 dir di Pedivigliano (SS 616 dir), gi\u00e0 \"nuova strada ANAS 185 di Medio Savuto (asta di raccordo) (NSA 185)\", \u00e8 una strada statale italiana che permette di raggiungere i centri abitati di Altilia e Grimaldi.\nLa strada ha origine come naturale proseguimento della SS 616 la quale termina in corrispondenza dello svincolo di Altilia-Grimaldi dell'A2-Autostrada del Mediterraneo. \nDopo un percorso di circa 3 km, termina innestandosi sulla SP57 Malito-Altilia-Grimaldi nei pressi di Altilia. Provvisoriamente la strada fu classificata nel 2005 come nuova strada ANAS 185 di Medio Savuto (asta di raccordo)."}
{"id": "2062385", "revid": "287204", "url": "https://it.wikipedia.org/wiki?curid=2062385", "title": "Kshirpai", "text": " \nKshirpai \u00e8 una suddivisione dell'India, classificata come \"municipality\", di 14.545 abitanti, situata nel distretto di Midnapore Ovest, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 42' 33 N e 87\u00b0 36' 60 E.\nSociet\u00e0.\nEvoluzione demografica.\nAl censimento del 2001 la popolazione di Kshirpai assommava a 14.545 persone, delle quali 7.429 maschi e 7.116 femmine. I bambini di et\u00e0 inferiore o uguale ai sei anni assommavano a 1.837, dei quali 945 maschi e 892 femmine. Infine, coloro che erano in grado di saper almeno leggere e scrivere erano 9.753, dei quali 5.527 maschi e 4.226 femmine."}
{"id": "2062390", "revid": "729019", "url": "https://it.wikipedia.org/wiki?curid=2062390", "title": "Aeroporto di Novi Ligure", "text": "L'aeroporto di Novi Ligure \"E.Mossi\" \u00e8 un impianto aeroportuale situato alla periferia della citt\u00e0, a breve distanza dall'abitato di Pozzolo Formigaro, lungo la ex strada statale 211 della Lomellina.\nStoria.\nRealizzato negli anni venti anche per scopi civili, viene oggi esclusivamente utilizzato in ambito ludico e per scuola di volo a vela e a motore. Viene inoltre effettuato dai paracadutisti dell'A.N.P.d'I. Per effettuare aviolanci di interesse militare (mediante fune di vincolo con paracadute a calotta emisferica) e per effettuare aviolanci mediante l'utilizzo di paracadute a profilo alare.\nPer permettere un nuovo utilizzo funzionale della struttura \u00e8 allo studio un programma per il recupero delle vecchie opere in muratura presenti, di propriet\u00e0 del demanio.\nAttualmente una parte dell'area \u00e8 sotto la responsabilit\u00e0 di Enac per uso civile, mentre nella parte riservata ad uso militare gli edifici ed i sedimi della struttura versano in condizioni di pericolosa incuria.\nSi trova sull'antico confine tra Repubblica di Genova e Ducato di Milano (1437-1738), poi Regno di Sardegna.\nCollegamenti.\nL'aeroporto \u00e8 raggiungibile mediante mezzi pubblici, via autobus, arrivando via treno alla stazione di Novi Ligure.\nProvenendo dalla rete autostradale si possono utilizzare due diversi caselli:"}
{"id": "2062391", "revid": "709565", "url": "https://it.wikipedia.org/wiki?curid=2062391", "title": "Astarotte", "text": "Astarotte \u00e8 un personaggio del poema di Luigi Pulci intitolato il Morgante.\nAstarotte \u00e8 un diavolo saccente e miscredente che si interessa di scienza. Egli riceve da Malagigi l'ordine di recarsi in Egitto per riportare Rinaldo a Roncisvalle dove si dovr\u00e0 svolgere la battaglia.\nIl diavolo, contento dell'incarico, preleva il paladino e lo trasporta in volo al luogo designato e, mentre sorvolano il Mediterraneo verso Gibilterra, lo intrattiene spiegandogli, secondo le nuove concezioni scientifiche del Quattrocento, come \u00e8 formata la gerarchia dell'Inferno e quella del cielo sostenendo che oltre le colonne d'Ercole ci sono altre terre dove vivono altri popoli e che la terra \u00absospesa sta fra le stelle sublimi.\u00bb.\nCome scrive Giovanni Titta Rosa\u00abReligione e teologia si mescolano nel suo ragionare alle nuove intuizioni astronomiche del secolo; ma sono poste in bocca ad Astarotte con pi\u00f9 petulanza che esattezza e con quel tono d'ironia tra scettica e miscredente che era del poeta e della corte dove egli viveva.\u00bb."}
{"id": "2062393", "revid": "287204", "url": "https://it.wikipedia.org/wiki?curid=2062393", "title": "Kulihanda", "text": " \nKulihanda \u00e8 una suddivisione dell'India, classificata come \"census town\", di 13.051 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 53' 44 N e 88\u00b0 22' 31 E.\nSociet\u00e0.\nEvoluzione demografica.\nAl censimento del 2001 la popolazione di Kulihanda assommava a 13.051 persone, delle quali 6.700 maschi e 6.351 femmine. I bambini di et\u00e0 inferiore o uguale ai sei anni assommavano a 1.514, dei quali 769 maschi e 745 femmine. Infine, coloro che erano in grado di saper almeno leggere e scrivere erano 8.988, dei quali 5.047 maschi e 3.941 femmine."}
{"id": "2062394", "revid": "146092", "url": "https://it.wikipedia.org/wiki?curid=2062394", "title": "Villa Ricciardi (Vomero)", "text": ""}
{"id": "2062395", "revid": "54253", "url": "https://it.wikipedia.org/wiki?curid=2062395", "title": "Oronzo E. Marginati", "text": ""}
{"id": "2062398", "revid": "287204", "url": "https://it.wikipedia.org/wiki?curid=2062398", "title": "Kulti", "text": " \nKulti \u00e8 una suddivisione dell'India, classificata come \"municipality\", di 290.057 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 23\u00b0 43' 60 N e 86\u00b0 50' 60 E e ha un'altitudine di 113 .\nSociet\u00e0.\nEvoluzione demografica.\nAl censimento del 2001 la popolazione di Kulti assommava a 290.057 persone, delle quali 152.947 maschi e 137.110 femmine. I bambini di et\u00e0 inferiore o uguale ai sei anni assommavano a 35.912, dei quali 18.489 maschi e 17.423 femmine. Infine, coloro che erano in grado di saper almeno leggere e scrivere erano 179.407, dei quali 107.691 maschi e 71.716 femmine."}
{"id": "2062400", "revid": "287204", "url": "https://it.wikipedia.org/wiki?curid=2062400", "title": "Kunustara", "text": " \nKunustara \u00e8 una suddivisione dell'India, classificata come \"census town\", di 5.416 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 39' 27 N e 87\u00b0 07' 09 E.\nSociet\u00e0.\nEvoluzione demografica.\nAl censimento del 2001 la popolazione di Kunustara assommava a 5.416 persone, delle quali 3.022 maschi e 2.394 femmine. I bambini di et\u00e0 inferiore o uguale ai sei anni assommavano a 685, dei quali 335 maschi e 350 femmine. Infine, coloro che erano in grado di saper almeno leggere e scrivere erano 3.648, dei quali 2.335 maschi e 1.313 femmine."}
{"id": "2062401", "revid": "287204", "url": "https://it.wikipedia.org/wiki?curid=2062401", "title": "Kurseong", "text": " \nKurseong (o Karsiyang, Kharasana) \u00e8 una suddivisione dell'India, classificata come \"municipality\", di 40.067 abitanti, situata nel distretto di Darjeeling, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 52' 60 N e 88\u00b0 16' 60 E e ha un'altitudine di 1.499 .\nSociet\u00e0.\nEvoluzione demografica.\nAl censimento del 2001 la popolazione di Kurseong assommava a 40.067 persone, delle quali 20.468 maschi e 19.599 femmine. I bambini di et\u00e0 inferiore o uguale ai sei anni assommavano a 2.504, dei quali 1.273 maschi e 1.231 femmine. Infine, coloro che erano in grado di saper almeno leggere e scrivere erano 33.555, dei quali 17.969 maschi e 15.586 femmine."}
{"id": "2062408", "revid": "574302", "url": "https://it.wikipedia.org/wiki?curid=2062408", "title": "Italia ai XX Giochi olimpici invernali", "text": "L'Italia ha partecipato ai XX Giochi olimpici invernali di Torino, svoltisi a dall'11 al 26 febbraio 2006, con una delegazione di 179 atleti, 106 uomini e 73 donne, chiudendo al nono posto nel medagliere con cinque ori e sei bronzi.\nCurling.\nTorneo maschile.\nLa squadra \u00e8 stata composta da:\nTorneo femminile.\nLa squadra \u00e8 stata composta da:\nHockey su ghiaccio.\nTorneo maschile.\nRoster.\nLa squadra maschile \u00e8 composta da:\nTorneo femminile.\nRoster.\nLa squadra femminile \u00e8 composta da:"}
{"id": "2062409", "revid": "120595880", "url": "https://it.wikipedia.org/wiki?curid=2062409", "title": "Chino (California)", "text": "Chino \u00e8 una citt\u00e0 della contea di San Bernardino, California, Stati Uniti. Si trova all'estremit\u00e0 occidentale della Riverside-San Bernardino Area ed \u00e8 facilmente raggiungibile tramite le autostrade di Chino Valley (71) e Pomona (60).\nChino \u00e8 delimitata da Chino Hills a ovest, da Pomona a nord-ovest, un'area non incorporata della contea di San Bernardino (vicino a Montclair) a nord, da Ontario a nord-est, da Eastvale a sud-est e un'area non incorporata della contea di Riverside a sud. La popolazione era di abitanti al censimento del 2010.\nChino e dintorni sono stati a lungo centro dell'agricoltura e dell'industria casearia, al servizio delle notevoli richieste di prodotti di latte nella California meridionale e in gran parte degli Stati Uniti sud-occidentali. La ricca storia agricola di Chino risale alla concessione di terre spagnole che formano il Rancho Santa Ana del Chino. L'area \u00e8 specializzata in frutteti, colture a schiera e latteria. Downtown Chino ospita le filiali satellite del San Bernardino County Library and Chaffey Community College, il Chino Community Theatre, il Chino Boxing Club e il settimanale \"Farmer's Market\". Nel 2008, la citt\u00e0 di Chino ha ricevuto il prestigioso premio \"100 Best Communities for Youth\" per la seconda volta in tre anni. Chino ha ospitato gli eventi di tiro per i Giochi della XXIII Olimpiade al Prado Olympic Shooting Park nel Prado Regional Park. Due prigioni statali della California per adulti (il California Institution for Men e il California Institution for Women), nonch\u00e9 l'Honor G. Stark Youth Correctional Facility, si trovano entro i confini della citt\u00e0.\nGeografia fisica.\nSecondo l'Ufficio del censimento degli Stati Uniti, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 56.4% di bianchi, il 6.2% di afroamericani, l'1% di nativi americani, il 10.5% di asiatici, lo 0.2% di oceanici, il 21.2% di altre etnie, e il 4.6% di due o pi\u00f9 etnie. Ispanici o latinos di qualunque etnia erano il 53.8% della popolazione."}
{"id": "2062411", "revid": "1728", "url": "https://it.wikipedia.org/wiki?curid=2062411", "title": "Riforma mariana dell'esercito romano", "text": "La riforma mariana dell'esercito romano rappresent\u00f2 uno dei momenti principali della storia dell'esercito romano, che vide in Gaio Mario, per sette volte console romano, l'artefice della riorganizzazione della macchina da guerra romana, rimasta in vigore per oltre 70 anni, fino alla successiva riforma augustea. I soldati venivano, ora, sottoposti ad un addestramento che mai in precedenza si era visto. Venivano addestrati a sopportare senza lamentarsi le fatiche delle lunghe marce di avvicinamento, ad allestire accampamenti e alla costruzione di macchine da guerra, tanto da meritarsi il soprannome di \"muli di Mario\".\nContesto storico.\nVerso la fine del II secolo a.C. Roma si era trovata coinvolta in una guerra in Numidia dove, per la mancanza di attrattiva di qualsiasi genere, era quasi impossibile reperire nuove reclute. Il problema si era andato nel corso dell'ultimo secolo sempre pi\u00f9 ampliando. Non a caso, al termine della seconda guerra punica vi fu una nuova riduzione del censo minimo richiesto per passare dalla condizione di \"proletarii\" (o \"capite censi\") ad \"adsidui\", ovvero per prestare il servizio militare all'interno delle cinque classi, come aveva stabilito nel VI secolo a.C., Servio Tullio. Si era, infatti, passati nel corso di tre secoli da un censo minimo di 11.000 assi ai 4.000 degli anni 214-212 a.C. (pari alle 400 dracme argentee di Polibio alla fine del III secolo a.C.) fino ai 1.500 assi riportati da Cicerone e databili agli anni 133-123 a.C., a testimonianza di una lenta e graduale proletarizzazione dell'esercito romano, alla continua ricerca di armati, in funzione delle nuove conquiste nel Mediterraneo. A questo punto, quindi, \u00e8 chiaro che molti dei \"proletari\" ex nullatenenti erano stati nominalmente ammessi tra gli \"adsidui\".\nDa questa premessa il console di quell'anno, Gaio Mario, decise di aprire le legioni a chiunque, che fosse o meno possidente, come ci racconta Sallustio:\nRiforma.\nIn un processo noto come riforma mariana, il console romano Gaio Mario port\u00f2 avanti un programma di riforme dell'esercito romano. Nel 107-104\u00a0a.C., tutti i cittadini potevano accedere all'arruolamento, indipendentemente dal benessere e dalla classe sociale. Questa mossa formalizzava e concludeva un processo, sviluppatosi per secoli, di graduale rimozione dei requisiti patrimoniali per l'accesso al servizio militare.\nStruttura del nuovo esercito.\nLa distinzione tra \"hastati\", \"principes\" e \"triarii\", che gi\u00e0 era andata assottigliandosi, era ufficialmente rimossa, e fu creata quella che, nell'immaginario popolare, \u00e8 la fanteria legionaria, che formava una forza omogenea di fanteria pesante. I suoi componenti erano reclutati da stirpi di cittadini; a questa epoca, la cittadinanza romana o latina era stata territorialmente estesa ben al di fuori dell'Italia antica e della Gallia cisalpina All'interno poi delle singole centurie i legionari formavano gruppi di 8-10 soldati, chiamati \"contubernium\", a capo dei quali veniva posto un \"decanus\" (o \"caput contubernii\"). Questa nuova unit\u00e0 ebbe una grande importanza a livello strutturale nella legione (non forse a livello tattico), sia nella gestione interna della centuria, sia per la vita quotidiana che gli 8-10 soldati compivano insieme, montando la tenda al termine di una lunga marcia in territorio nemico, dividendo i pasti e condividendo molte delle comuni fatiche della vita militare.\nVeniva, inoltre, abolita sia la cavalleria legionaria (\"equites\"), sia la fanteria leggera di cittadini dei \"velites,\" che furono per\u00f2 sostituiti con speciali corpi di truppe ausiliarie o alleate (\"socii\"), a supporto e complemento della nuova unit\u00e0 legionaria, che potevano consistere anche di mercenari stranieri\nA causa della concentrazione delle legioni di cittadini in una forza di fanteria pesante, le armate romane dipendevano dall'affiancamento di cavalleria ausiliaria di supporto. Per necessit\u00e0 tattica, le legioni erano quasi sempre accompagnate da un numero eguale o superiore di truppe ausiliarie pi\u00f9 leggere, che erano reclutate fra i non cittadini dei territori sottomessi all'Impero. Un'eccezione conosciuta, durante questo periodo, di legioni formate da province senza cittadinanza, fu la legione arruolata nella provincia di Galazia.\nOrganizzazione tattica.\nDurante le invasioni dei Cimbri e dei Teutoni le armate romane avevano subito alcune sconfitte anche a causa della nuova tattica del \"cuneus\" adottata dalle popolazioni germaniche. Si trattava di una formazione molto compatta e profonda che mirava a devastare il centro dello schieramento avversario. Per questo motivo, Gaio Mario, intu\u00ec che c'era la necessit\u00e0 di cambiare la tattica tradizionale per poter finalmente contrastare il nemico germanico, tattica che si era rivelata gi\u00e0 disastrosa ai tempi della guerra annibalica. Egli adott\u00f2 cos\u00ec uno schieramento pi\u00f9 compatto (che potesse fronteggiare il devastante impatto del \"cuneus\" germanico), ma allo stesso tempio pi\u00f9 flessibile, in modo tale da poter agire autonomamente all'interno dello schieramento legionario, e potendo cos\u00ec aggirare i fianchi del nemico (unico punto debole) e metterlo in gravi difficolt\u00e0.\nL'organizzazione interna \"tattica\" subiva, pertanto, un cambiamento fondamentale: il manipolo (formato da sole due centurie) perse ogni funzione tattica in battaglia (non invece quella amministrativa) e fu sostituito, come unit\u00e0 di base della legione, da 10 coorti (sull'esempio di ci\u00f2 che era gi\u00e0 stato anticipato da Scipione l'Africano un secolo prima), ora numerate da I a X. Furono, come si \u00e8 accennato prima, eliminate le divisioni precedenti tra \"Hastati\", \"Principes\" e \"Triarii\", ora tutti equipaggiati con il \"pilum\" (arma da lancia, che sostituiva l\"'hasta\", che fino ad allora era in dotazione ai \"Triarii\").\nGerarchia interna.\nOgni coorte era formata da tre manipoli oppure da sei centurie, composte a loro volta da un centurione, un \"optio\", un \"signifer\", un \"cornicen\" (che si alternava con un \"tubicen\" nello stesso manipolo, ma dell'altra coorte) e 60 legionari, per un totale di 64 armati a centuria, ovvero 384 a coorte. La legione contava cos\u00ec 3.840 fanti. A capo di ogni legione fu, in seguito, posto un \"legatus pro praetore\" (dal 67 a.C.), che faceva le veci del console in sua \"absentia\".\nPaga, et\u00e0, durata del servizio militare e veterani.\nIl servizio attivo permanente subiva cos\u00ec un importante cambiamento nel 107 a.C.. La Repubblica romana fu costretta ad assumersi l'onere di equipaggiare e rifornire le truppe legionarie, permettendo a tutti, compresi i nullatenenti, di arruolarsi. L'et\u00e0 minima per i volontari (non pi\u00f9 costretti a prestare il servizio di leva) era ora stabilita a 17 anni, quella massima a 46. Il servizio durava invece fino ad un massimo di 16 anni (\"honesta missio\"). Si trattava della prima forma di un esercito di professionisti dove era abolita la coscrizione per censo, mentre i soldati veterani, che dall'esercito traevano quotidiano sostentamento (vitto e alloggio, oltre all'equipaggiamento), ottennero una pensione sotto forma di assegnazioni di terre nelle colonie e, pi\u00f9 tardi, anche della cittadinanza romana. A loro Mario e poi i successivi comandanti concedevano anche di dividere il bottino razziato nel corso delle campagne militari.\nInsegne legionarie.\nDurante il consolato del 104 a.C. introdusse, infine, la possibilit\u00e0 per ogni legione di distinguersi dalle altre, assumendo un simbolo proprio (il toro, il cinghiale, il leone, ecc.), per creare maggior attaccamento all'unit\u00e0 di appartenenza e spirito di gruppo, in modo da combattere sia per la paga sia per la patria. Ora le legioni potevano distinguersi, le une dalle altre, grazie a specifiche insegne e numerazioni, proprio perch\u00e9 non erano pi\u00f9 \"sciolte\" al termine di una campagna militare, ma, al contrario, erano divenute unit\u00e0 permanenti, che con gli anni acquisivano una loro storia, fatta di ricompense e riconoscimenti per le vittorie dalle stesse conseguite nel corso delle guerre.\nSviluppi successivi fino alla riforma augustea.\nIntroduzione della \"riserva\" tattica sotto Silla (88-85 a.C.).\nSembra invece che si debba ascrivere a Lucio Cornelio Silla un'importante innovazione tattica utilizzata poi nei secoli successivi, vale a dire l'introduzione della \"riserva\" sul campo di battaglia. Questa unit\u00e0, utilizzabile in caso di estrema necessit\u00e0, fu creata per la prima volta nel corso della battaglia di Cheronea dell'86 a.C. Lo storico Giovanni Brizzi ricorda, infatti, che l'ala sinistra dello schieramento romano, comandato da Lucio Licinio Murena, fu salvato grazie all'intervento di questa \"riserva\" tattica comandata dai legati Quinto Ortensio Ortalo e Galba.\nEsercito di Cesare (58-44 a.C.).\nGaio Giulio Cesare \u00e8 considerato da molti autori moderni e contemporanei del suo tempo il pi\u00f9 grande genio militare della storia romana. Egli riusc\u00ec a stabilire con i suoi soldati un rapporto tale di stima e devozione appassionata, da poter risanare la disciplina senza inutili durezze.\nPaga, donativi e nuovo \"cursus honorum\".\nCesare non tolse ai suoi soldati, nel corso della conquista della Gallia, la possibilit\u00e0 di far bottino, ma i legionari dovevano aver ben chiaro l'obiettivo finale della campagna e le loro azioni non dovevano condizionare i piani operativi del comandante. Conscio della miseria dei suoi soldati, Cesare, di sua iniziativa, nel 51-50 a.C. raddoppi\u00f2 la paga passandola da 5 a 10 assi al giorno (pari a 225 denarii annui), tanto che il salario del legionario rimase invariato fino al periodo dell'imperatore Domiziano (81-96).\nEgli, contrariamente a quanto avevano fatto molti dei suoi predecessori che fornivano alle truppe donativi occasionali, reput\u00f2 fosse necessario dare continuit\u00e0 al servizio che i militari fornivano, istituendo per il congedo il diritto ad un premio in terre, secondo l'uso che fino ad allora era stato a totale discrezione del solo comandante.\nCre\u00f2 un \"cursus honorum\" per il centurionato che si basava sui meriti del singolo individuo: a seguito di gesti di particolare eroismo, alcuni legionari erano promossi ai \"primi ordines\", dove al vertice si trovava il \"primus pilus\" della legione. Ma poteva anche avvenire che un \"primus pilus\" venisse promosso a \"tribunus militum\". Il merito permetteva, cos\u00ec, anche ai militari di umili origini di poter accedere all'ordine equestre. Si andava indebolendo, pertanto, la discriminazione tra ufficiali e sottufficiali e si rafforzava lo spirito di gruppo e la professionalit\u00e0 delle truppe.\nNuove forme di reclutamento.\nCesare arruol\u00f2 i suoi legionari nel corso degli otto anni di guerra gallica, sia tra i transpadani che abitavano a nord del Po (e godevano di diritto latino), sia tra i cispadani (muniti di cittadinanza romana) a sud del fiume padano e della Gallia cisalpina. Importante fu anche la novit\u00e0 apportata agli inizi del 52 a.C., quando fu costretto ad arruolare una milizia di 22 coorti tra la popolazione nativa della Gallia Narbonense, che in seguito costitu\u00ec la base della \"legio V Alaudae\".\nProgressi tecnici dell'ingegneria militare.\nNel settore dell'ingegneria militare Cesare apport\u00f2 innovazioni determinanti, con la realizzazione di opere sorprendenti costruite con grande perizia ed in tempi rapidissimi. Vale la pena ricordare il ponte sul Reno costruito in pochi giorni per ben due volte, o la rampa d'assedio costruita durante l'assedio di Avarico. Cesare scopr\u00ec infine, nel corso della Conquista della Gallia e in particolare durante l'assedio di Alesia, il principio dell'accoppiamento delle fortificazioni, che sarebbe stato utilizzato quasi duecento anni pi\u00f9 tardi da Adriano nel corso della costruzione del famoso Vallo in Britannia, tra il fiume Tweed ed il Solway.\nFlotta romana.\nUn esempio dell'efficienza della marina da guerra romana accadde nel 56 a.C., quando Cesare organizz\u00f2 una spedizione punitiva contro i Veneti, una popolazione marittima della Gallia stanziata presso la foce della Loira. A questo scopo requis\u00ec alcune navi da carico ai popoli alleati e fece costruire delle galee che equipaggi\u00f2 con rematori e marinai della Gallia Narbonense. Non sono pervenute descrizione di queste galee, ma \u00e8 presumibile che si trattasse di triremi, quinqueremi e liburne.\nLe triremi erano lunghe circa 40 metri e larghe 5; disponevano di 170 remi, su tre ordini, manovrati ciascuno da un solo uomo. Imbarcavano anche 30 marinai e 120 legionari. Le quinqueremi avevano le stesse dimensioni e, sembra, 160 remi su tre ordini; i rematori erano 270: probabilmente c'erano pi\u00f9 uomini per ogni remo. Imbarcavano 30 marinai e 200 legionari.\nLe liburne erano navi pi\u00f9 piccole, leggere e veloci, armate con 82 remi disposti su due ordini.\nI Veneti disponevano invece di imbarcazioni a vele quadre, lunghe da 30 a 40 metri e larghe da 10 a 12, senza remi. Erano molto alte sul livello dell'acqua, per cui gli equipaggi erano protetti dai proietti romani. Durante la battaglia navale svoltasi presso Lorient, che vide la flotta di Cesare combattere contro 220 navi venete, i Romani riuscirono a rimontare lo svantaggio iniziale tagliando le drizze dei loro avversari: le vele di cuoio caddero, immobilizzando cos\u00ec i Veneti e permettendo ai Romani l'abbordaggio.\nInnovazioni tattiche.\nUn'importante innovazione tattica, nella sua non ortodossa condotta della guerra, si ebbe nel gioco combinato di azioni difensive ed offensive, grazie all'introduzione di una \"riserva mobile\", utilizzata molte volte durante la conquista della Gallia, in particolare durante l'ultimo attacco della coalizione dei Galli durante la battaglia di Alesia, o nella guerra civile, nella battaglia di Farsalo contro Pompeo.\nIl costante contatto con il mondo dei Celti e dei Germani indusse Cesare a rivalutare la cavalleria nel corso della conquista della Gallia. Ne fece un impiego crescente negli anni, tanto che le unit\u00e0 di cavalleria acquisirono una loro posizione permanente accanto alla fanteria delle legioni ed a quella ausiliaria. Reclut\u00f2 tra le sue file soprattutto Galli e Germani a partire dalla fine della guerra gallica, inquadrando queste nuove unit\u00e0 sotto decurioni romani, con grado pari a quello dei centurioni legionari. L'equipaggiamento dei cavalieri era costituito da un sago, una cotta di maglia in ferro, l'elmo e probabilmente uno scudo rotondo. La sella era di tipo gallico, con quattro arcioni, ma senza staffe. I cavalli erano probabilmente ferrati come da tradizione gallica. Come armi da offesa portavano il gladio e il pilum, o un'asta pi\u00f9 pesante detta \"contus\".\nDa questi accorgimenti nacque anche l'importante innovazione tattica delle coorti equitate, costituite da corpi di cavalleria misti a quelli di fanteria, sull'esempio del modo di combattere di molte trib\u00f9 germaniche, tra cui i Sigambri. Esse furono utilizzate da Cesare con continuit\u00e0 a partire dall'assedio finale di Alesia. In questa unit\u00e0 tattica, dove a ciascun cavaliere era abbinato un uomo a piedi, si combinavano i vantaggi della cavalleria con quelli della fanteria, permettendo a queste due tipologie di armati di completarsi vicendevolmente e proteggersi in modo pi\u00f9 efficace\nNuovo sistema strategico.\nEgli fu, inoltre, il primo a comprendere che la dislocazione permanente (in forti e fortezze), non pi\u00f9 semi-stanziali, di una parte delle forze militari repubblicane (legioni e truppe ausiliarie) doveva costituire la base per un nuovo sistema strategico di difesa globale lungo i confini del mondo romano, in particolare in quelle aree \"a rischio\". Tale sistema fu, infatti, ripreso ed attuato dal suo erede e successore, Ottaviano Augusto, che ne potenzi\u00f2 i criteri base, adattandolo al costituendo Impero romano, ed attribuendo le forze armate alle cosiddette province \"non pacate\" (vedi sotto)."}
{"id": "2062412", "revid": "1372005", "url": "https://it.wikipedia.org/wiki?curid=2062412", "title": "Rolf Steiner", "text": "Biografia.\nNato a Monaco di Baviera nel 1933 in una famiglia protestante, il padre durante la prima guerra mondiale aveva fatto parte della squadriglia aerea del barone Manfred von Richthofen, conosciuto anche come \"Il Barone Rosso\", frequent\u00f2 le scuole cattoliche gesuite di Eichst\u00e4tt. A sedici anni d'et\u00e0 decise di diventare prete, ma poi l'anno successivo, nel 1950, lasci\u00f2 il seminario per arruolarsi nella Legione straniera francese a Offenburg. Inquadrato in una unit\u00e0 di paracadutisti fu inviato in Indocina e partecip\u00f2 all'operazione Mandarino nel 1951. Terminata la guerra, nel 1955 fu rimpatriato in Algeria con il grado di sergente presso il 1\u00ba REP. Malato di tubercolosi, fu evacuato a Parigi ove i sanitari gli asportarono un quarto di polmone. Trascorsa la convalescenza al sanatorio militare di Grenoble fu riformato e congedato dalla Legione nel 1959.\nRaggiunta nuovamente l'Algeria ritrov\u00f2 Odette, sua futura compagna, una giovane \u00abPiede nero\u00bb (termine che generalmente indica la popolazione di cittadinanza francese ma originaria delle ex colonie), incontrata a un ballo organizzato dalla Legione. Nel 1961, ader\u00ec all'OAS e fu responsabile del settore Hussein-Dey Hydra. Arrestato una prima volta dalla polizia francese, fu rilasciato dopo tre giorni di detenzione. Il 5 marzo del 1962, dopo aver partecipato alla \u00abNotte blu\u00bb, fu nuovamente arrestato perch\u00e9 sorpreso in possesso di una pistola mitragliatrice. Dopo nove mesi di prigione a La Sant\u00e9, fu rilasciato.\nNel 1967, raggiunse Parigi e frequent\u00f2 un bar presso l'Etoile, luogo di ritrovo abituale di reduci e mercenari. Ingaggiato da un suo anziano subordinato, nel 1968, prese parte alla guerra del Biafra. Cominci\u00f2 a servire come mercenario nel gruppo organizzato da Roger Faulques per conto della Francia, che partecip\u00f2 alla guerra civile nigeriana; conclusa l'operazione comand\u00f2 i superstiti del gruppo per 9 mesi. In breve tempo cre\u00f2 una propria compagnia di ventura.\nIl presidente secessionista del Biafra, Ojukwu, lo nomin\u00f2 maggiore e gli fu accordata la nazionalit\u00e0 biafrana. Arruolando circa 1.000 reclute, form\u00f2 il 32\u00ba Battaglione Commando. Ojukwu lo nomin\u00f2 colonnello e lo incaric\u00f2 di formare una brigata di commando di 5.000 uomini, con la quale oper\u00f2 poi contro le truppe nigeriane. Espulso dal Biafra, Steiner fu ingaggiato come consulente militare dai ribelli cristiani Anya Nya impegnati nella guerra secessionista nel Sudan meridionale.\nNel 1970, lasci\u00f2 il Sudan e raggiunse Kampala in Uganda. Arrestato l'8 gennaio del 1971 fu consegnato ai sudanesi. Condannato alla pena di morte poi commutata a vent'anni di reclusione, fu imprigionato e torturato nel carcere di Kober ove trascorrer\u00e0 tre anni e mezzo prima di essere definitivamente espulso nel 1974, grazie all'intervento del governo della Germania Ovest.\nDecorazioni.\nTre volte ferito nella guerra d'Indocina e quattro citazioni al merito."}
{"id": "2062414", "revid": "635893", "url": "https://it.wikipedia.org/wiki?curid=2062414", "title": "Kozarska Dubica", "text": "Kozarska Dubica (in serbo: \"\u041a\u043e\u0437\u0430\u0440\u0441\u043a\u0430 \u0414\u0443\u0431\u0438\u0446\u0430\") o Bosanska Dubica (in serbo: \"\u0411\u043e\u0441\u0430\u043d\u0441\u043a\u0430 \u0414\u0443\u0431\u0438\u0446\u0430\") o Dubicza (in turco), spesso richiamata in letteratura come Dubitza, \u00e8 una citt\u00e0 e municipalit\u00e0 della Bosnia ed Erzegovina situata nel nord della Repubblica Serba, sulle rive del fiume Una con 23.074 abitanti al censimento 2013.\nDa non confondere con la opposta citt\u00e0 di Hrvatska Dubica, in Croazia, dall'altra parte della Unna.\nGi\u00e0 fortezza dei Cavalieri di Rodi, poi passata ai signori di Zrin, che la perdettero, nel 1538 a favore del Turco. Da quel momento venne lungamente disputata dagli Imperiali, che la presero nel 1687, dopo un assedio iniziato nel 1685. Ceduta in propriet\u00e0 a Vienna con Pace di Carlowitz del 1699, venne restituita con la Pace di Passarowitz del 1718, a fronte degli immensi ingrandimenti guadagnati pi\u00f9 a sud."}
{"id": "2062427", "revid": "162719", "url": "https://it.wikipedia.org/wiki?curid=2062427", "title": "Active Endeavour", "text": ""}
{"id": "2062430", "revid": "110157", "url": "https://it.wikipedia.org/wiki?curid=2062430", "title": "Paolo Conte (album 1984)", "text": "Paolo Conte \u00e8 il sesto album del cantautore Paolo Conte.\n\u00c8 il primo titolo pubblicato da Conte per la CGD, etichetta alla quale l'artista sar\u00e0 legato per i successivi vent'anni, tenendo conto dei vari cambi di distribuzione e di marchio della stessa Casa discografica. Con questo album, inoltre, il cantautore inaugura la collaborazione con Renzo Fantini, da questo momento suo manager e produttore, oltre che di Francesco Guccini (che Fantini gi\u00e0 seguiva da qualche anno).\nTesti e musiche sono di Paolo Conte. Tra i brani vanno citati \"Sparring partner\", gi\u00e0 comparsa in versione strumentale l'anno prima nel film \"Tu mi turbi\" di Roberto Benigni, \"Come di\", la strumentale \"The music, all?\" (con Conte impegnato anche al vibrafono), \"Come mi vuoi?\", ripresa anni dopo, dal vivo e in studio, anche da Fiorella Mannoia. Ma il brano di punta del disco \u00e8 probabilmente \"Sotto le stelle del jazz\", destinato a diventare un altro classico del musicista.\n\"Gli impermeabili\" \u00e8 riconducibile alla cosiddetta Trilogia del Mocambo, di cui costituirebbe il terzo episodio, distanziato di quasi un decennio dai precedenti. Bisogner\u00e0 attendere il 2004 perch\u00e9 la trilogia diventi una tetralogia, con il brano dal sapore retrospettivo \"La nostalgia del Mocambo\"."}
{"id": "2062432", "revid": "436907", "url": "https://it.wikipedia.org/wiki?curid=2062432", "title": "21st Century Schizoid Man", "text": "21st Century Schizoid Man \u00e8 un brano musicale del gruppo musicale britannico King Crimson, traccia d'apertura del primo album in studio \"In the Court of the Crimson King\", pubblicato nel 1969 dalla Island Records.\nNel 1976 venne pubblicato come singolo insieme a \"Epitaph\" in occasione della pubblicazione della raccolta \"A Young Person's Guide to King Crimson\".\nDescrizione.\n\u00c8 uno dei pi\u00f9 rappresentativi del gruppo e del panorama progressive. Il brano \u00e8 caratterizzato da una chitarra molto distorta, dal sassofono e dalla voce urlata e distorta di Greg Lake, specie nella prima parte. La seconda parte del brano \u00e8 una parte strumentale di stile fusion per poi approdare alla terza parte della canzone simile alla prima.\nLa canzone fu inserita nel videogioco \"Guitar Hero 5\".\nUn campionamento del brano \u00e8 stato inoltre inserito in \"Power\" primo singolo dell'album \"My Beautiful Dark Twisted Fantasy\" del rapper Kanye West.\nL'assolo di chitarra, eseguito da Robert Fripp, \u00e8 stato inserito all'82\u00aa posizione nella lista dei 100 migliori assoli di chitarra, pubblicata dalla rivista \"Guitar World\"."}
{"id": "2062448", "revid": "76034", "url": "https://it.wikipedia.org/wiki?curid=2062448", "title": "Differenza interquartile", "text": ""}
{"id": "2062452", "revid": "1585332", "url": "https://it.wikipedia.org/wiki?curid=2062452", "title": "Microparra capensis", "text": "La jacana minore (Microparra capensis, Smith 1839) \u00e8 un uccello della famiglia dei Jacanidae dell'ordine dei Charadriiformes e unico rappresentante del genere \"Microparra\".\nSistematica.\n\"Microparra capensis\" non ha sottospecie, \u00e8 monotipica.\nDistribuzione e habitat.\nQuesto uccello vive in Africa a sud del Sahara, lo si pu\u00f2 incontrare pi\u00f9 precisamente al di sotto di una linea immaginaria che va dalle regioni meridionali della Mauritania a quelle dell'Etiopia."}
{"id": "2062453", "revid": "76034", "url": "https://it.wikipedia.org/wiki?curid=2062453", "title": "Indice di variabilit\u00e0", "text": ""}
{"id": "2062454", "revid": "287204", "url": "https://it.wikipedia.org/wiki?curid=2062454", "title": "Campo di variazione", "text": "In statistica, il campo di variazione \u00e8 il pi\u00f9 semplice indice di variabilit\u00e0 ed \u00e8 dato dalla differenza tra il valore massimo di una distribuzione ed il valore minimo. Esso pu\u00f2 essere definito anche come intervallo di variabilit\u00e0 o gamma.\nTale concetto venne introdotto per la prima volta con il nome di range da Karl Pearson nel 1892, durante una delle sue prime \"Gresham lectures\" sulla statistica.\nDefinizione.\nSe l'oggetto della rilevazione \u00e8 un carattere quantitativo, le diverse modalit\u00e0 rilevate possono essere ordinate. Ad esempio, se si osservano le modalit\u00e0:\nper il carattere \"statura\" su cinque unit\u00e0, le stesse vengono ordinate come segue:\ndove la notazione \"x\"(i) indica che si tratta dell\"i\"-esimo elemento nell'insieme ordinato delle modalit\u00e0 rilevate.\nIl campo di variazione non \u00e8 altro che la differenza tra il valore massimo ed il valore minimo; se le modalit\u00e0 rilevate sono \"k\":\nNel caso dei cinque valori sopra proposti come esempio, \"W\" = 185-155 = 30.\nUtilizzo.\nIl campo di variazione viene usato spesso per verificare che non vi siano modalit\u00e0 che cadano oltre limiti prefissati. Ad esempio, se una lavorazione industriale produce oggetti la cui lunghezza, secondo le specifiche, deve essere compresa tra un massimo ed un minimo, un campo di variazione superiore alla differenza tra essi \u00e8 sicuro indice di problemi nel processo produttivo.\nIn generale, tuttavia, non \u00e8 un buon indice di variabilit\u00e0 in quanto risente di eventuali valori anomali che possono essere tali perch\u00e9 influenzati da fattori eccezionali. Ad esempio, se si vuole sintetizzare la variabilit\u00e0 delle piogge in una data localit\u00e0 nel corso di un anno, il campo di variazione terrebbe conto anche di un'unica eccezionale pioggia di particolare intensit\u00e0. Si preferiscono quindi indicatori pi\u00f9 \"robusti\" nei confronti di valori anomali, quali la differenza interquartile."}
{"id": "2062455", "revid": "647919", "url": "https://it.wikipedia.org/wiki?curid=2062455", "title": "Kassem", "text": ""}
{"id": "2062457", "revid": "2110845", "url": "https://it.wikipedia.org/wiki?curid=2062457", "title": "J\u00f6rg Schlaich", "text": "Biografia.\nFiglio di Ludwig Schlaich, \u00e8 professore emerito presso l'Universit\u00e0 di Stoccarda.\nNel 1980 fonda con Rudolf Bergermann il \"Ingenieurb\u00fcro\" \"Schlaich Bergermann und Partner\" con sede a Stoccarda, Berlino e New York. Il figlio Mike Schlaich \u00e8 professore presso la Technische Universit\u00e4t Berlin.\nSi ritiene maggiormente influenzato dal Professore Fritz Leonhardt, creatore della torre della televisione di Stoccarda, prima torre della televisione mondiale che fa da esempio per numerosi progetti futuri.\nPrincipali realizzazioni.\nIn collaborazione con G\u00fcnter Behnisch e Frei Otto realizz\u00f2 la copertura dell'Olympiastadion a Monaco.\nNel 1969 costruisce il Vidyasagar Setu (o secondo ponte Hooghly) presso Calcutta (nel 1992 un aggiornamento dopo 23 anni dalla prima apertura). Nel 1973 con Walter Neuh\u00e4usser crea la Alsterschwimmhalle a Amburgo. Nel 1983-1984 dopo il progetto dell'architetto Gottfried B\u00f6hm, la Z\u00fcblin-Haus presso M\u00f6hringen, la sede della \"Ed. Z\u00fcblin AG\". Anche il Gottlieb-Daimler-Stadion \u00e8 stato sviluppato su un lavoro del 1992.\nNel 2000 \u00e8 stata realizzata la sua struttura a rete filigrana per un torre panoramica di 43 m che poggia su un'unica sfera, Killesbergturm nel H\u00f6henpark Killesberg di Stoccarda. Faceva parte dell'unione \"THINK Team\", i quali hanno mancato per poco la realizzazione del progetto per il Ground Zero, la ricostruzione del World Trade Center.\nPonti.\nAltro lavaoro notevole lo studio della \"Aufwindkraftwerk\" (camino solare). In Australia \u00e8 stata fondata una societ\u00e0, la EnviroMission Limited per la realizzazione di tali camini. Con Rudolf Bergermann ha donato un archivio di opere all'Accademia delle Arti di Berlino."}
{"id": "2062464", "revid": "709565", "url": "https://it.wikipedia.org/wiki?curid=2062464", "title": "Leonardo (serie animata)", "text": "Leonardo \u00e8 una serie televisiva a disegni animati prodotta nel 2007 da: Rai Fiction e Gruppo Alcuni \u00e8 composta da ventisei episodi da tredici minuti ciascuno e andata in onda per la prima volta su Rai 2 a maggio del 2008. La serie si ispira alla figura di Leonardo da Vinci, immaginandone l'infanzia.\nTrama.\nSeconda met\u00e0 del XV secolo. Da giovane il piccolo Leonardo \u00e8 ancora un bambino come gli altri, ma mostra gi\u00e0 di possedere doti particolari: \u00e8 brillante e talentuoso, sia nei giochi di squadra, la cui partecipazione tutti si contendono, sia nell'ideare nuovi giochi e invenzioni, costruite spesso con materiali di fortuna come molle o elastici.\nMolto spesso Leonardo \u00e8 in compagnia dei suoi amici pi\u00f9 fidati: Lorenzo, Gioconda, e il gatto Pardo, e deve spesso controbattere ai tranelli e all'inimicizia di Gottardo e di sua sorella Laura, i figli del signorotto del castello di Vinci. Gottardo e Laura sono invidiosi delle abilit\u00e0 di Leonardo, che con il suo talento \u00e8 capace di farli sfigurare nonostante il loro potere e la loro ricchezza, ma le loro trame finiscono sempre per fallire.\nPersonaggi principali.\n\"Buoni\"\n\"Cattivi\"\n\"Narratori\""}
{"id": "2062466", "revid": "1573940", "url": "https://it.wikipedia.org/wiki?curid=2062466", "title": "Actophilornis africanus", "text": "La jacana africana (\"Actophilornis africanus\" ) \u00e8 un uccello trampoliere della famiglia Jacanidae, identificabile dalle lunghe dita dei piedi ed i lunghi artigli che consentono loro di camminare sulla vegetazione galleggiante nei laghi poco profondi, il loro habitat preferito, dell'Africa subsahariana. \nDescrizione.\nLe jacana africane sono uccelli vistosi e dal piumaggio inconfondibile. I maschi adulti raggiungono una lunghezza media di circa 30 centimetri, mentre le femmine sono un po' pi\u00f9 grandi dei maschi. Il piumaggio \u00e8 uguale in entrambi i sessi, con la parte superiori del corpo color castagno, con le estremit\u00e0 delle ali nere, mentre la parte dorsale del collo \u00e8 nera continuando fino all'occhio e al becco. La parte ventrale del collo e la testa sono invece bianche. Negli adulti, anche il ventre \u00e8 castano, mentre nei giovani il ventre \u00e8 bianco con una macchia catana sulla pancia. Il becco \u00e8 azzurro e si estende, come una scudo, sulla fronte come osservato nelle folaghe. Le lunghe gambe e le dita sono invece grigio-blu.\nQuesti uccelli, come le altre specie di jacana, sono caratterizzati dall'avere zampe sottili e dalle dita lunghe. Esse non fanno di loro grandi corridori, bens\u00ec li aiutano a camminare sulle piante acquatiche in cerca di cibo, sostenendone il peso senza farli sprofondare in acqua sfruttando la legge fisica per la quale a maggiore area corrisponde meno pressione a parit\u00e0 di peso. Anche i pulcini hanno fin da subito le zampe costruite in questo modo. Il padre, per proteggerli dai pericoli, \u00e8 solito aprire le ali e avvolgervi dentro i pulcini, trattenendoli contro i propri fianchi e trasportandoli via di peso dal pericolo.\nDistribuzione e habitat.\nQuesto uccello \u00e8 ampiamente diffuso nei laghi d'acqua bassa ricchi di piante acquatiche galleggianti dell'Africa subsahariana, dalla Mauritania a nordovest e dal Sudan e l'Etiopia a nordest, fino al Sudafrica.\nBiologia.\nDieta.\nLa jacana africana si nutre di insetti e altri invertebrati che cattura dalla vegetazione galleggiante o dalla superficie dell'acqua.\nRiproduzione.\nGli jacana africani si riproducono in tutta l'Africa subsahariana. Sono uccelli perlopi\u00f9 sedentari, ad eccezione di rare dispersioni stagionali. Le femmine depongono quattro uova marroni marcate di nero per covata in un nido galleggiante.\nLe jacana hanno sviluppato un sistema riproduttivo insolitamente poliandro: il che significa che una femmina si accoppia con pi\u00f9 maschi e che \u00e8 il maschio da solo a prendersi cura dei pulcini. Un tale sistema di riproduzione si \u00e8 evoluto grazie ad una combinazione di due fattori: in primo luogo, i laghi in cui vivono questi uccelli sono cos\u00ec ricchi di risorse che l'energia relativa spesa dalla femmina per produrre ciascun uovo \u00e8 effettivamente trascurabile. In secondo luogo, le uova devono essere covate ed accudite da un genitore di entrambi i sessi. Ci\u00f2 significa che il fattore limitante alla velocit\u00e0 di riproduzione delle jacana \u00e8 la velocit\u00e0 con cui i maschi possono allevare e prendersi cura dei pulcini. Un tale sistema di femmine che formano un harem di maschi \u00e8 in diretto contrasto con il pi\u00f9 comune sistema di lek visto in animali, come cervi e galli cedroni, dove i maschi competono e si esibiscono per ottenere l'accesso ad un harem di femmine.\nIl genitore che fa parte dell'harem \u00e8 quasi sempre quello che finisce per prendersi cura della prole; in questo caso ogni jacana maschio cova e alleva un proprio nido di pulcini. Il maschio della jacana africana ha quindi sviluppato alcuni notevoli adattamenti per la cura dei propri pulcini, come la capacit\u00e0 di raccogliere e trasportare i pulcini sotto le ali."}
{"id": "2062468", "revid": "1149807", "url": "https://it.wikipedia.org/wiki?curid=2062468", "title": "4Licensing Corporation", "text": "4Licensing Corporation (precedentemente conosciuta come 4Kids Entertainment) \u00e8 stata un'azienda televisiva statunitense specializzata nell'acquisto, produzione e licenza dei programmi di intrattenimento per bambini nel mondo. Ha doppiato e trasmesso negli USA serie \"anime\" quali \"Pok\u00e9mon\", \"Yu-Gi-Oh!\" e \"One Piece\". Ha inoltre licenziato programmi per emittenti televisive.\nCritiche.\nLa 4Kids Entertaiment era stata oggetto di critiche da parte degli appassionati di animazione giapponese per via delle procedure di editing e localizzazione di alcune serie da lei distribuite in occidente. Sull'argomento l'ex CEO Al Kahn dichiar\u00f2 in un'occasione come l'azienda cercasse di \"localizzare gli anime in modo che i bambini dei paesi anglosassoni possano comprenderli\" se tali cambiamenti sono necessari per rendere tali titoli redditizi.\nNella maggioranza dei casi, l'editing operato dalla casa di distribuzione riguardava il cambio di nomi di alcuni personaggi, la riscrittura dei dialoghi, l'adattamento di elementi nipponici estranei alla cultura occidentale (per esempio nelle serie dei \"Pok\u00e9mon\" gli onigiri sono spesso indicati come cibi americano, per esempio ciambelle alla gelatina o sandwich) oppure evitando stereotipi che potrebbero risultare offensivi per il pubblico statunitense (per esempio con la ricolorazione di Mr. Popo in \"Dragon Ball Kai\" e di un personaggio di colore in \"One Piece\", in modo da evitare che venissero considerati stereotipi blackface dagli afroamericani). L'azienda ha anche rimpiazzato tramite l'editing di alcune scene oggetti considerati \"suggestivi\" (in \"One Piece\" le sigarette sono state trasformate in lecca lecca), cos\u00ec come molti riferimenti e simboli religiosi, cos\u00ec come altri contenuti ritenuti troppo violenti.\nIn risposta a tali critiche Al Kahn dichiar\u00f2 nel 2005 che \"se [i fan degli anime] vogliono che tali prodotti siano disponibili negli USA, allora devono accettare il fatto che siano disponibili in due versioni\". Questo fu vero solo in parte, infatti la ditta pubblic\u00f2 i primi nove episodi di \"Yu-Gi-Oh!\" in versione senza censura e ridoppiata completamente per l'home video, edizione che venne poi in seguito abbandonata dopo la terza uscita.\nAltre critiche all'azienda sono invece pervenute da parte dei genitori per via della trasmissione americana di \"Shaman King\", ritenuto troppo violento."}
{"id": "2062476", "revid": "100472950", "url": "https://it.wikipedia.org/wiki?curid=2062476", "title": "Aguaplano", "text": "Aguaplano \u00e8 il settimo album in studio del cantautore italiano Paolo Conte, pubblicato dalla CGD nel 1987.\nTesti, musica e illustrazione di copertina del CD (doppio) sono di Paolo Conte.\nTracce.\n\"CD 1\"\n\"CD 2\""}
{"id": "2062477", "revid": "79454", "url": "https://it.wikipedia.org/wiki?curid=2062477", "title": "Closeup", "text": ""}
{"id": "2062478", "revid": "1226", "url": "https://it.wikipedia.org/wiki?curid=2062478", "title": "Close-Up", "text": ""}
{"id": "2062480", "revid": "318235", "url": "https://it.wikipedia.org/wiki?curid=2062480", "title": "Paperino ne &quot;Il segreto del vecchio castello&quot;", "text": ""}
{"id": "2062481", "revid": "318235", "url": "https://it.wikipedia.org/wiki?curid=2062481", "title": "Zio Paperone e il segreto del vecchio castello", "text": ""}
{"id": "2062482", "revid": "119470449", "url": "https://it.wikipedia.org/wiki?curid=2062482", "title": "Bosanska Gradi\u0161ka", "text": "Gradi\u0161ka (in serbo: \"\u0413\u0440\u0430\u0434\u0438\u0448\u043a\u0430\", precedentemente \"Bosanska Gradi\u0161ka\"), spesso traslitterata nell'alfabeto latino in \"Gradiska\", anche conosciuta in passato con l'esonimo turco di Berbir, \u00e8 una citt\u00e0 e municipalit\u00e0 della Bosnia ed Erzegovina situata nel nord della Repubblica Serba, sulla riva destra del fiume Sava con 56.727 abitanti al censimento 2013.\nStoria.\n\u00c8 spesso ricordata in letteratura come Gradisca dei Turchi (\"Gradiska-des-Turcs\"), in quanto fu a lungo una piazzaforte dell'Impero Ottomano. Da non confondere con i due insediamenti situati sull'altra sponda della Sava ed oggi in Croazia: Stara Gradi\u0161ka (\"Vecchia Gradisca\"), e l'attigua Nova Gradi\u0161ka (\"Nuova Gradisca\")."}
{"id": "2062483", "revid": "1573940", "url": "https://it.wikipedia.org/wiki?curid=2062483", "title": "Actophilornis albinucha", "text": "La jacana del Madagascar (\"Actophilornis albinucha\" ) \u00e8 un uccello della famiglia dei Jacanidae, endemico del Madagascar.\nBiologia.\nSi nutre di insetti e larve acquatiche e anche dei semi di piante acquatiche.\nNidifica sulla vegetazione acquatica galleggiante.\nDistribuzione e habitat.\nQuesto uccello \u00e8 diffuso nel Madagascar settentrionale e occidentale.\nPredilige la vegetazione galleggiante su acque poco profonde (laghi, paludi d'acqua dolce, corsi d'acqua a flusso lento) dal livello del mare a 750 m di altitudine."}
{"id": "2062485", "revid": "1305772", "url": "https://it.wikipedia.org/wiki?curid=2062485", "title": "Gradi\u0161ka", "text": "Denominazione di alcune localit\u00e0:"}
{"id": "2062486", "revid": "1652635", "url": "https://it.wikipedia.org/wiki?curid=2062486", "title": "Pedro Juan Guti\u00e9rrez", "text": "Biografia.\nHa alternato il mestiere di \"strillone\" a quello di gelataio, poi \u00e8 stato soldato, zappatore, istruttore di nuoto e di kajak, ma anche raccoglitore di canna da zucchero e bracciante agricolo. Attorno ai trent'anni ha fatto il tecnico delle costruzioni e il professore di disegno, occupandosi anche di radio e televisione come assistente regista e autore di documentari.\nSi \u00e8 laureato in giornalismo all'Universit\u00e0 dell'Avana ed ha esercitato la professione di speaker radiotelevisivo. Oggi \u00e8 professore universitario all'Avana ed \u00e8 molto noto come scultore e poeta visual-sperimentale. Non disdegna apparizioni come attore e animatore alla radio e alla televisione.\nNel 1998 pubblic\u00f2 la sua \"Trilogia sporca dell'Avana\", con cui si impose all'attenzione della critica e del pubblico. Fino ad allora era stato, per ventisei anni, giornalista. Fra il 1998 e il 2003 pubblic\u00f2 i cinque libri del \"Ciclo del Centro Avana\".\nAma viaggiare e scrivere.\nPer il suo stile letterario di realismo crudo \u00e8 stato associato pi\u00f9 volte a Charles Bukowski.\nRiconoscimenti.\nDue dei suoi libri hanno ottenuto riconoscimenti rilevanti: \"Animal tropical\" (Premio Alfonso Garc\u00eda-Ramos de Novela 2000, Spagna), e \"Carne di cane\" (Premio Narrativa Sud del Mondo 2003, Italia). Continua a vivere nel Centro dell'Avana, dove dipinge e scrive i suoi libri. La sua opera intende essere una denuncia sociale che comprende le miserie della sua citt\u00e0 e del suo paese, che accompagna con una forte dose di immagini scatologiche che consentono di classificare la sua opera nell'ambito del cosiddetto realismo sporco."}
{"id": "2062490", "revid": "1543377", "url": "https://it.wikipedia.org/wiki?curid=2062490", "title": "Giovanni Torchio", "text": "\u00c8 laureato in scienze motorie.\nCarriera.\nInizia la sua carriera sportiva prima da atleta e poi da allenatore nell'Eurosport Cosenza.\nCollabora come vice allenatore in B1 nella stagione 1997/1998 con Fernando Munoz Benitez, allenatore spagnolo che vinse 4 titoli con Almer\u00eda e che fu vice allenatore della nazionale spagnola fino al 2006. La stagione seguente inizia la sua esperienza da primo allenatore nell'Eurosport Cosenza in B1 ottenendo il quinto posto. \nNel 2002/2003 \u00e8 protagonista insieme al primo allenatore Claudio Torchia del primo campionato in serie A2 del Cosenza.\nLa stagione seguente lo vede al fianco di Mario Di Pietro che sostituir\u00e0 a met\u00e0 stagione come primo allenatore.\nNel 2005/2006 passa sempre come vice allenatore alla Sira Cucine Ancona in A2 dove rester\u00e0 2 stagioni al fianco di Brutti prima e Roberto Masciarelli poi.\nNel 2007/2008 arriva a Vibo Valentia per affiancare Ljubomir Travica alla guida della Tonno Callipo nel campionato di A2 che vincer\u00e0 dopo un lungo testa a testa con Verona, gi\u00e0 finalista e vincitrice proprio contro Callipo Sport della Coppa Italia.\nNel 2008/2009 affianca Flavio Gulinelli alla guida della Tonno Callipo Vibo Valentia nel campionato di A1. \nDopo le dimissioni di Gulinelli esordisce come primo allenatore il 09/02/2009 contro la Sisley Treviso (vittoria di Treviso 3-2) per poi passare le consegne al nuovo tecnico Jon Uriarte, ex commissario tecnico della nazionale Argentina.\nDal luglio 2009 assume la carica di Allenatore Capo del Saimaa Volley, nuovo team della SM Liiga Lentopallo Super Liga Finlandese.\nDiventa cos\u00ec il primo allenatore italiano a lavorare direttamente nel campionato di A1 finlandese, poich\u00e9 Mauro Berruto ne allena solo la Selezione Nazionale.\nAttualmente \u00e8 capo allenatore del .\nPalmar\u00e8s.\nCompetizioni nazionali"}
{"id": "2062492", "revid": "300067", "url": "https://it.wikipedia.org/wiki?curid=2062492", "title": "Truck Robinson", "text": ""}
{"id": "2062496", "revid": "486946", "url": "https://it.wikipedia.org/wiki?curid=2062496", "title": "Sacco di Roma (IV secolo a.C.)", "text": ""}
{"id": "2062497", "revid": "167080", "url": "https://it.wikipedia.org/wiki?curid=2062497", "title": "Eponime", "text": ""}
{"id": "2062499", "revid": "167080", "url": "https://it.wikipedia.org/wiki?curid=2062499", "title": "Arco alpino", "text": ""}
{"id": "2062501", "revid": "167080", "url": "https://it.wikipedia.org/wiki?curid=2062501", "title": "Champagne (regione francese)", "text": ""}
{"id": "2062502", "revid": "484362", "url": "https://it.wikipedia.org/wiki?curid=2062502", "title": "Colle capitolino", "text": ""}
{"id": "2062504", "revid": "1573940", "url": "https://it.wikipedia.org/wiki?curid=2062504", "title": "Actophilornis", "text": "Actophilornis \u00e8 un genere di uccelli della famiglia Jacanidae, a cui appartengono 2 specie che vivono in Africa.\nTassonomia.\nIl genere \"Actophilornis\" comprende le seguenti specie:"}
{"id": "2062519", "revid": "1782831", "url": "https://it.wikipedia.org/wiki?curid=2062519", "title": "Razmataz", "text": "Razmataz \u00e8 l'undicesimo album registrato in studio e con canzoni inedite del cantautore Paolo Conte.\nTesti, musiche e disegni sono di Paolo Conte.\nTutte le musiche e le canzoni sono tratte dalla colonna sonora del musical-vaudeville \"RazMaTaz\" dello stesso Paolo Conte."}
{"id": "2062526", "revid": "1573940", "url": "https://it.wikipedia.org/wiki?curid=2062526", "title": "Jacana", "text": "Jacana \u00e8 un genere di uccelli della famiglia Jacanidae, a cui appartengono specie che vivono in Centro e Sud America.\nTassonomia.\nIl genere \"Jacana\" comprende due specie:"}
{"id": "2062528", "revid": "110157", "url": "https://it.wikipedia.org/wiki?curid=2062528", "title": "Snuff Said", "text": "Snuff Said \u00e8 un album degli Snuff pubblicato nel 1989 e successivamente ristampato nel 1996 dalla casa discografica Fat Wreck Chords."}
{"id": "2062532", "revid": "155613", "url": "https://it.wikipedia.org/wiki?curid=2062532", "title": "Scuole Benci", "text": ""}
{"id": "2062534", "revid": "767487", "url": "https://it.wikipedia.org/wiki?curid=2062534", "title": "Reach (Snuff)", "text": "Reach \u00e8 un album degli Snuff pubblicato nel 1995."}
{"id": "2062539", "revid": "767487", "url": "https://it.wikipedia.org/wiki?curid=2062539", "title": "In the Fishtank", "text": "In The Fishtank \u00e8 un EP degli Snuff pubblicato nel 1999."}
{"id": "2062543", "revid": "767487", "url": "https://it.wikipedia.org/wiki?curid=2062543", "title": "Disposable Income", "text": "Disposable Income \u00e8 un album degli Snuff pubblicato nel 2003."}
{"id": "2062544", "revid": "287204", "url": "https://it.wikipedia.org/wiki?curid=2062544", "title": "Lago Gatun", "text": ""}
{"id": "2062545", "revid": "725642", "url": "https://it.wikipedia.org/wiki?curid=2062545", "title": "Apodemus sylvaticus", "text": "Il topo selvatico (\"Apodemus sylvaticus\" ) \u00e8 un mammifero roditore della famiglia dei Muridi. Specie molto comune ed ampiamente diffusa, vive in gran parte dell'Europa occidentale, spesso in vicinanza dell'uomo, ed \u00e8 talvolta considerato nocivo.\nDistribuzione e habitat.\nIl topo selvatico \u00e8 diffuso, con numerose sottospecie (\"Apodemus sylvaticus arianus\", \"Apodemus sylvaticus callipides\", \"Apodemus sylvaticus ciscaucasicus\", \"Apodemus sylvaticus dichrurus\", \"Apodemus tauricus geminae\", \"Apodemus sylvaticus microtis\", \"Apodemus sylvaticus milleri\", \"Apodemus sylvaticus orestes\", \"Apodemus sylvaticus sylvaticus\", \"Apodemus sylvaticus tauricus\", \"Apodemus sylvaticus tscherga\") in un'area che dalla Penisola Iberica si estende a nord sino alla Scandinavia e ad est alla Bielorussia e all'Ucraina. \u00c8 inoltre presente in alcune regioni dell'Africa settentrionale, sulle montagne del Marocco, dell'Algeria e della Tunisia, nonch\u00e9 in Inghilterra, Irlanda, Islanda e in numerose isole del Mediterraneo.\nIn Italia sono presenti, oltre alla sottospecie nominale (diffusa nel Triveneto), anche le sottospecie \"dichrurus\" (zona centro-settentrionale del Paese) e \"milleri\" (Meridione): molte popolazioni insulari di questi animali, precedentemente ascritte come sottospecie a s\u00e9 stanti (come \"hermani\" su Pantelleria ed \"ilvanus\" sull'Isola d'Elba), sono state riclassificate dopo un esame del DNA come semplici popolazioni di \"A. sylvaticus milleri\". Questa specie \u00e8 fra quelle presenti da pi\u00f9 lungo tempo nella penisola italiana: la sua presenza \u00e8 attestata gi\u00e0 a partire dal Pleistocene. Mentre la popolazione siciliana di questi animali si \u00e8 impiantata spontaneamente sull'isola grazie alle frequenti connessioni di quest'ultima con la terraferma, la popolazione sarda di topo selvatico \u00e8 frutto di un'introduzione involontaria da parte delle prime popolazioni che si stabilirono sull'isola.\nNonostante il nome, preferisce vivere tra le siepi, piuttosto che in aree boschive. Questi animali si adattano comunque a qualsiasi biotopo che comprenda una seppur rada copertura vegetale, e li si pu\u00f2 perci\u00f2 trovare in una grande variet\u00e0 di ambienti, dal livello del mare al limite superiore della vegetazione boschiva: frequente \u00e8 la loro presenza in zone rurali o nelle pinete, anche nelle immediate vicinanze delle abitazioni od addirittura all'interno di esse, mentre nelle aree collinari la specie cede solitamente il passo all'affine \"Apodemus flavicollis\".\nDescrizione.\nDimensioni.\nIl topo selvatico \u00e8 lungo, testa e corpo, quasi 9\u00a0cm, cui si somma la coda, che \u00e8 pressappoco della stessa lunghezza; pesa circa 18 g.\nAspetto.\nIl pelo \u00e8 marrone-brunastro chiaro con parti ventrali e zampe bianche; a volte \u00e8 presente sia sui fianchi che sul petto una macchia gialla. Gli occhi sono grandi e neri, le orecchie arrotondate, glabre e membranacee, le zampe posteriori nettamente pi\u00f9 lunghe di quelle anteriori.\nSi differenzia dalle assai affini \"Apodemus alpicola\" ed \"Apodemus flavicollis\" per la colorazione generalmente pi\u00f9 omogenea e meno tendente al rossiccio e per le orecchie e la coda in proporzione leggermente pi\u00f9 piccole, in particolare quest'ultima nel topo selvatico comune raramente supera in lunghezza le dimensioni del corpo. Se un topo selvatico viene catturato per la coda, \u00e8 in grado di spezzarne rapidamente l'estremit\u00e0, che per\u00f2 non ricrescer\u00e0 mai pi\u00f9.\nBiologia.\nSi tratta di animali perlopi\u00f9 notturni, anche se non \u00e8 raro vederli anche in pieno giorno. Si dice che vivano in colonie a base familiare: quando si va ad eliminare il sottobosco (ad esempio con operazioni di pota o falciatura), infatti, \u00e8 frequente osservarne dei gruppi anche molto numerosi. Che viva o meno in colonia, comunque, esso tende a formare gruppi familiari, ciascuno dei quali delimita un proprio territorio che ha un'estensione media di 1000 m2 (anche se sono stati misurati territori con estensione che va da 0,650 a 1,3\u00a0km\u00b2).Nell'ambito del proprio territorio, i topi selvatici realizzano dei tunnel al di sotto dello strato di foglie morte che copre il terreno (sono infatti soprattutto abitatori di ecosistemi ben maturi), oltre che complicati sistemi di gallerie sotterranee che sboccano all'esterno con aperture del diametro di circa 4\u00a0cm. Tali gallerie solitamente convergono in nidi sotterranei che vengono foderati con erbe finemente triturate: essi vengono utilizzati sia per dormire che come \"nursery\". Oltre ai nidi sotterranei, questi animali possono utilizzare, sia per dormirvi che come dispensa, anche nidi abbandonati di uccelli, situati a volte anche a considerevoli altezze dal suolo.\nA volte i topi selvatici pongono dei mucchietti di pietre alti fino a 5\u00a0cm e larghi altrettanto in prossimit\u00e0 od addirittura al di sopra dell'entrata della tana, senza che tuttavia questi ne impediscano l'accesso. Lo scopo di tali monticelli di sassi \u00e8 ancora ignoto: dopo un certo tempo i topi li distruggono, disperdendo casualmente le pietre su di un'area di svariati metri quadrati, ma se essi vengono distrutti da agenti esterni (osservatori molesti od incauti, predatori od agenti atmosferici), i topi riprenderanno gli stessi identici sassi per ricostruire il tumulo sopra o a lato della stessa entrata.Per muoversi velocemente, i topi selvatici saltano spesso alla maniera dei canguri anche se, a differenza di questi, lo fanno appoggiando tutte e quattro le zampe sul terreno ad ogni salto, che pu\u00f2 superare facilmente il metro di lunghezza.\nAlimentazione.\nLa dieta di questi topi \u00e8 composta principalmente di semi, cereali, ghiande, noci, frutta, gemme, funghi, insetti e anche di lumache. Aprono le nocciole rosicchiandole fino ad ottenere un foro irregolare dalla parte non appuntita, mentre i gusci delle lumache vengono completamente macinati ed ingeriti. I maschi mangiano pi\u00f9 insetti e meno cibo vegetale delle femmine, mentre gli individui giovani si nutrono in prevalenza di gemme e di funghi e soltanto in minima parte di insetti.Caratteristica comune di questi topi \u00e8 quella di fare incetta di cibo, di qualsiasi genere, non appena questo diventa disponibile, sia che si tratti di nocciole che di ghiande o di vari tipi di bacche. Quando si trovano delle provviste di noccioline si pensa generalmente che sono gli scoiattoli ad averle nascoste, ed in parte a ragione, poich\u00e9 gli scoiattoli tendono anch'essi a nascondere sottoterra noci e anche ghiande: tuttavia lo scoiattolo sotterra il cibo singolarmente, mentre solo raramente sotterra dei mucchi di provviste. Al contrario, i topi sono soliti sotterrare il cibo in uno o pi\u00f9 gruppetti, tanto \u00e8 vero che se si sparpagliano le noci ritrovate in un nascondiglio su di un'area grande quanto il territorio di una famiglia di questi roditori, i topini si affanneranno a raccoglierle nuovamente e a riammucchiarle in poche ore, anche in pieno giorno.\nRiproduzione.\nLa riproduzione ha inizio in marzo e prosegue fino ad ottobre, e anche durante l'inverno se questo \u00e8 mite. Le punte massime per\u00f2 si hanno in luglio ed agosto. Dopo un periodo di gestazione di 25-26 giorni, la femmina partorisce fino a 6 piccoli, ciechi, che dopo 16 giorni sono gi\u00e0 pronti per lasciare il nido e a 21 giorni sono svezzati. Succede cos\u00ec di vedere i piccoli, che hanno appena imparato a camminare, correre appresso alla madre, continuando a succhiarle il latte. \u00c8 facile perci\u00f2 vedere una femmina che cammina con due o tre piccoli appesi ai capezzoli, portandone anche uno in bocca, senza sembrare minimamente impacciata. Ogni femmina pu\u00f2 avere cinque nidiate l'anno ed i piccoli cominciano a riprodursi quando hanno appena cinque mesi.\nPredatori.\nVari sono i mammiferi e gli uccelli che si nutrono di questi topi, da varie specie di civette a donnole, ermellini, volpi ed altri carnivori di medie e piccole dimensioni; anche i corvi mangiatori di carogne non disdegnano la loro carne."}
{"id": "2062548", "revid": "767487", "url": "https://it.wikipedia.org/wiki?curid=2062548", "title": "Greasy Hair Makes Money", "text": "Greasy Hair Makes Money \u00e8 un album degli Snuff pubblicato nel 2004."}
{"id": "2062550", "revid": "17654", "url": "https://it.wikipedia.org/wiki?curid=2062550", "title": "C.A.U.S.", "text": ""}
{"id": "2062554", "revid": "93556", "url": "https://it.wikipedia.org/wiki?curid=2062554", "title": "Rostratulidae", "text": "I Rostratulidi (Rostratulidae ) sono una piccola famiglia di uccelli dell'ordine Charadriiformes, composta da due generi e tre sole specie.\nBiologia.\nI rostratulidi hanno zampe corte e becchi lunghi che li rendono molto simili alle beccacce, ma si differenziano da queste per il piumaggio molto pi\u00f9 appariscente. Il dimorfismo sessuale \u00e8 evidente sia nella taglia sia nella livrea: i maschi infatti sono pi\u00f9 piccoli e pi\u00f9 scuri rispetto alle femmine.\nI rostratulidi sono per la maggior parte attivi al crepuscolo o di notte; durante l'anno sono uccelli solitari e si radunano solo nel periodo di riproduzione. Vivono in stagni, paludi e acquitrini ricchi di vegetazione.\nLe femmine di due delle tre specie praticano la poliandria e i maschi si occupano dell'incubazione, mentre le coppie di \"Nicticryphes semicollaris\" sono monogame e entrambi i genitori partecipano alla cura dei pulcini. I nidi sono delle coppe poco profonde, costruite su una piattaforma vegetale, nelle quali vengono deposti 2-4 uova che sono incubate per 15-21 giorni.\nSi cibano di insetti, invertebrati e semi, in particolare si nutrono di anellidi, lumache e piccoli crostacei, nonch\u00e9 semi di riso e miglio.\nTassonomia.\nLa famiglia comprende 2 generi e 3 specie:"}
{"id": "2062555", "revid": "159980", "url": "https://it.wikipedia.org/wiki?curid=2062555", "title": "Nycticryphes", "text": ""}
{"id": "2062557", "revid": "1851848", "url": "https://it.wikipedia.org/wiki?curid=2062557", "title": "Mauro Boccafresca", "text": "Carriera.\nIn carriera ha totalizzato complessivamente 90 presenze e 2 reti in Serie A con le maglie di ed .\nHa inoltre disputato 89 incontri, con 6 reti all'attivo, in Serie B nelle file di , , Pisa e , ottenendo la promozione in massima serie col Pisa nella stagione 1989-1990.\nDopo il ritiro.\nAttualmente risiede a Milano e si occupa del settore giovanile del Pero Calcio, societ\u00e0 dilettante dell'omonimo paese.\n\u00c8 anche responsabile tecnico dell'A.S.D. Sempione Half 1919 di Milano."}
{"id": "2062558", "revid": "1573940", "url": "https://it.wikipedia.org/wiki?curid=2062558", "title": "Nycticryphes semicollaris", "text": "La beccaccia dorata del Sudamerica (Nycticryphes semicollaris ()) \u00e8 un uccello della famiglia Rostratulidae, unico rappresentante del genere Nycticryphes.\nDistribuzione e habitat.\nQuesto uccello vive in Argentina, Brasile, Cile, Paraguay e Uruguay."}
{"id": "2062559", "revid": "119023998", "url": "https://it.wikipedia.org/wiki?curid=2062559", "title": "Vera o i nichilisti", "text": "Vera o i nichilisti (titolo originale \"Vera, Or the Nihilists\") \u00e8 una tragedia di Oscar Wilde scritta nel 1880 e rappresentata per la prima volta il 20 agosto 1883 all'Union Square Theatre di New York. L'opera \u00e8 costituita da un prologo a cui seguivano 4 atti ambientati 5 anni dopo di esso, nel 1800. Per evitare ogni possibile attacco politico cambi\u00f2 il nome ai due Zar protagonisti, per la documentazione necessaria si rivolse ad un rivoluzionario russo, suo amico, che si mise a disposizione: Sergej Mihailovi\u010d Krav\u010dinsky.\nTrama.\nLa storia inizia con il prologo, dove ritroviamo l'ambientazione di una pensione russa: i primi personaggi ad entrare in scena sono Micheal e Peter Sabouroff. Dal primo atto la scena si sposta nel numero 99 di via Tchernavaya, Mosca. La trama narra di una giovane donna che vorrebbe porre fine alla vita dello Zar finendo poi per salvargli la vita.\nPensiero dell'autore.\nQui, secondo l'autore, l'intento \u00e8 quello di far emergere il dissenso dei popoli di fronte alla tirannia ed esprimere la loro voglia di libert\u00e0, mentre si percepisce la preoccupazione dell'autore per l'Europa dell'epoca, anche se in realt\u00e0 il soggetto del tragedia era ben altro, ossia la passione. Wilde non si interess\u00f2 dei vari anacronismi presenti nell'opera come nel caso dei treni e dello stesso concetto di nichilismo che fu coniato solo dopo il 1800."}
{"id": "2062560", "revid": "1573940", "url": "https://it.wikipedia.org/wiki?curid=2062560", "title": "Rostratula benghalensis", "text": "Il beccaccino dorato (Rostratula benghalensis )) \u00e8 un uccello della famiglia dei Rostratulidae dell'ordine dei Charadriiformes.\nDistribuzione e habitat.\nQuesto uccello vive in quasi tutta l'Africa, ad eccezione delle parti pi\u00f9 interne e secche del Sahara (Algeria, Libia, Sahara Occidentale, etc.), nell'Asia meridionale (India, Pakistan, Nepal, Sri Lanka, etc.) orientale (Cina, Giappone, Taiwan, Filippine, etc.), e sudorientale (Myanmar, Laos, Vietnam, Indonesia, etc.). \u00c8 saltuario in Corea del Sud, Afghanistan, Iran, Oman, Giordania, Lesotho e Guinea Equatoriale."}
{"id": "2062561", "revid": "767487", "url": "https://it.wikipedia.org/wiki?curid=2062561", "title": "Il ventaglio di Lady Windermere", "text": "Il ventaglio di Lady Windermere (titolo originale \"Lady Windermere's Fan\") \u00e8 una commedia in quattro atti di Oscar Wilde scritta nel 1892 e rappresentata per la prima volta il 20 febbraio 1892 al St James's Theatre di Londra.\nTrama.\nAmbientata a Londra in epoca contemporanea; la particolarit\u00e0 di questa commedia \u00e8 che \"l'azione si svolge entro ventiquattro ore; inizia un marted\u00ec pomeriggio alle cinque e termina il giorno dopo alle 13:30\".\n Gi\u00e0 dal primo atto si vede in scena Lady Windermere, ed entrano lentamente gli altri protagonisti. La trama narra di una donna sposata che, corteggiata da un altro uomo, tentenna pensando che il marito abbia un'amante. In realt\u00e0 il marito fedelissimo accudisce solamente questa donna che \u00e8 in realt\u00e0 madre di Lady Windermere.\nCuriosit\u00e0.\nNel 1891 Oscar Wilde offr\u00ec la parte della madre (Mrs Erlynne) a Lillie Langtry, la quale per\u00f2 obiett\u00f2 che la figlia le appariva troppo adulta per la sua et\u00e0 (39 anni all'epoca). Wilde allora modific\u00f2 i dialoghi, inserendo una battuta che riprendeva l'osservazione dell'attrice.\nMedia.\nUna produzione audio dell'opera, in lingua inglese, a cura della \"Recorded Drama Society\" dell'Universit\u00e0 di Cambridge."}
{"id": "2062562", "revid": "767487", "url": "https://it.wikipedia.org/wiki?curid=2062562", "title": "Una fantastica gita", "text": "Una fantastica gita (\"A Grand Day Out\") \u00e8 un cortometraggio di animazione in claymation del 1989 scritto, diretto ed animato da Nick Park, prodotto dalla Aardman Animations.\n\u00c8 il primo film che vede protagonisti i personaggi di Wallace e Gromit.\nTrama.\nL'eccentrico inventore Wallace, in compagnia del suo cane Gromit, sta cercando un posto dove trascorrere un giorno di festa. Quando si accorge di aver finito il formaggio, di cui \u00e8 terribilmente ghiotto, decide di andare dove abbondi il cibo desiderato e si rende conto che non c'\u00e8 un luogo migliore di quello che, \u00abcome tutti sanno\u00bb, \u00e8 interamente costituito da formaggio... la Luna.\nAiutato dal fedele e straordinariamente intelligente quadrupede, costruisce nello scantinato un razzo spaziale. Al momento della partenza, Wallace si rende conto con orrore di aver dimenticato proprio gli indispensabili cracker, ma riesce a recuperarli e risalire in tempo sul razzo perch\u00e9, a conto alla rovescia scaduto, questo non parte finch\u00e9 Gromit non si ricorda di togliere il freno a mano.\nArrivato sulla Luna, Wallace sceglie un posto dove fare il picnic ma, assaggiato il suolo lunare il cui sapore non assomiglia a quello di nessun formaggio conosciuto, decide di provare se altrove il gusto \u00e8 diverso. Si imbatte in uno strano macchinario, a met\u00e0 tra un forno da cucina e un distributore automatico, fermo immobile in mezzo al nulla. Inserisce una moneta nell'apposita fessura, ma non succede niente, e riprende il cammino.\nSolo dopo qualche minuto il macchinario riprende vita e si accorge, infuriato, delle tracce di invasori: il picnic abbandonato e soprattutto l'ingombrante razzo, che non solo \u00e8 parcheggiato dove non dovrebbe ma perde pure olio. Fra gli oggetti lasciati incustoditi, il macchinario trova anche i d\u00e9pliant turistici di Wallace e rimane completamente affascinato dalle immagini di vacanze invernali, immaginando se stesso sciare in quei paesaggi innevati.\nQuando vede in lontananza Wallace che sta letteralmente mangiando il terreno, deturpando quell'infinita distesa gialla, tenta di aggredirlo con un manganello, ma si blocca prima di riuscire a colpirlo, perch\u00e9 \u00e8 scaduto l'effetto della moneta che l'ha messo in moto. \u00c8 lo stesso Wallace, a differenza di Gromit del tutto inconsapevole di quanto sta accadendo, a inserire una nuova moneta e riattivarlo.\nRaccolta una bella scorta di formaggio, Wallace e Gromit tornano al razzo per intraprendere il viaggio di ritorno. Vedendo arrivare a gran velocit\u00e0 il macchinario lunare e temendo abbia cattive intenzioni, mentre in realt\u00e0 desidera solo che lo portino con loro sulla Terra per poter sciare, accelerano precipitosamente la partenza. Si sono per\u00f2 dimenticati di accendere la miccia ed \u00e8 proprio il macchinario lunare, nel tentativo di salire a bordo, a innescare l'esplosione delle scorte di carburante e permetterne il ritorno a casa.\nIl macchinario \u00e8 rimasto di nuovo solo ma, grazie a due strisce di metallo strappate al razzo nell'esplosione, pu\u00f2 fabbricarsi gli sci con i quali percorrere gioiosamente l'ondulata superficie lunare.\nRiconoscimenti.\nIl film ha vinto il Premio BAFTA 1990 per il miglior film d'animazione ed \u00e8 stato nominato all'Oscar al miglior cortometraggio d'animazione, battuto da un altro film diretto da Park e prodotto dalla Aardman Animations, \"Creature Comforts\".\nCritica.\nRealizzato a mano nel corso di sei anni dal solo Nick Park, \u00e8 \u00abcarino ma ancora pionieristico\u00bb, lontano dai livelli di assoluta eccellenza, per complessit\u00e0 tecnica e di scrittura, dei due successivi cortometraggi di Wallace e Gromit, entrambi premiati con l'Oscar.\nDistribuzione italiana.\n\"Una fantastica gita\" \u00e8 stato distribuito nelle sale cinematografiche italiane dalla I.M.C. nella stagione 1994/95, all'interno di un'antologia della produzione Aardman intitolata \"Wallace &amp; Gromit ed altre storie\", che comprendeva anche \"I pantaloni sbagliati\" e \"Creature Comforts\" scritti e diretti da Nick Park, ' e ' scritti e diretti da Richard Goleszowski, \"Loves Me... Loves Me Not\" diretto da Jeff Newitt, e \"Adam\" scritto e diretto da Peter Lord.\nSuccessivamente all'uscita nei cinema del primo lungometraggio della Aardman, \"Galline in fuga\" (2000), i tre cortometraggi con protagonisti Wallace e Gromit sono stati distribuiti in VHS e DVD con il titolo \"Le incredibili avventure di Wallace &amp; Gromit\"."}
{"id": "2062564", "revid": "119266646", "url": "https://it.wikipedia.org/wiki?curid=2062564", "title": "Poems", "text": "Poems \u00e8 una raccolta di poesie che Oscar Wilde pubblic\u00f2 nel 1881.\nDiffusione.\nLa raccolta che comprendeva solo una parte, quella inedita, delle sue poesie che decise di pubblicare collaborando alle spese. Le copie furono 751, ma furono divise in tre edizioni, da 250 copie ciascuna, che riusc\u00ec, grazie anche al passaparola e alle sue lettere che pubblicizzava ci\u00f2 che aveva creato, a terminare. Grazie alla casa editrice Roberts Brothers l'opera riusc\u00ec ad arrivare anche negli USA, dove ebbe pi\u00f9 ristampe. \nCritica.\nAvendo inviato una copia dell'opera all'Oxford Union, sperando in un'ammissione alla prestigiosa biblioteca venne recensita da Oliver Elton e Henry Newbolt che la criticarono ferocemente. Qui notarono che l'opera non soltanto era immorale, inconsistente, ma soprattutto notarono un plagio consistente, per loro Wilde aveva copiato da altri autori precedenti a lui. In seguito si espresse L'Oxford and Cambridge Undergraduate's Journal affermando che non era ostilit\u00e0 all'opera ma all'autore. \nPensiero dell'autore.\nEgli pose come emblema, sulla copertina del libro, una Rosa e una Tiara, questo significava: cattolicesimo, paganesimo ma anche massoneria, una loro possibile convivenza, una rappresentazione della triplice anima di Wilde che voleva rappresentare nell'opera, contraddizioni che voleva esporre con chiarezza. \nComposizione.\nLa raccolta comprendeva 21 poesie, mai presentate fino ad allora."}
{"id": "2062565", "revid": "1573940", "url": "https://it.wikipedia.org/wiki?curid=2062565", "title": "Rostratula australis", "text": "La beccaccia dorata australiana (Rostratula australis ()) \u00e8 un uccello della famiglia Rostratulidae dell'ordine Charadriiformes.\nDistribuzione e habitat.\nQuesto uccello \u00e8 endemico dell'Australia. In Nuova Zelanda ci sono stati alcuni avvistamenti.\nConservazione.\nLa IUCN Red List classifica \"R. australis\" come specie in pericolo di estinzione (\"Endangered\")."}
{"id": "2062567", "revid": "1573940", "url": "https://it.wikipedia.org/wiki?curid=2062567", "title": "Rostratula", "text": "Rostratula \u00e8 un genere di uccelli della famiglia Rostratulidae.\nTassonomia.\nIl genere \"Rostratula\" comprende due specie:"}
{"id": "2062570", "revid": "19976847", "url": "https://it.wikipedia.org/wiki?curid=2062570", "title": "Aggregatori", "text": ""}
{"id": "2062576", "revid": "125747877", "url": "https://it.wikipedia.org/wiki?curid=2062576", "title": "Gordon Scott", "text": "Di origine tedesca, \u00e8 principalmente noto per aver interpretato il personaggio di Tarzan in sei pellicole tra il 1955 e il 1960. Fu il primo Tarzan a colori sullo schermo in \"Tarzan e il safari perduto\" (1957).\nBiografia.\nAppartenente alla cosiddetta schiera degli \"attori culturisti\", Scott pot\u00e9 vantare un fisico imponente: 188\u00a0cm di altezza, 98\u00a0kg di peso e 123\u00a0cm di circonferenza toracica. Anche per queste caratteristiche fisiche negli anni sessanta egli fu ingaggiato a Cinecitt\u00e0 ove interpret\u00f2 i personaggi di Maciste, Ercole, Remo, Giulio Cesare, Golia, Nippur, Muzio Scevola, Coriolano, in una serie di pellicole peplum tanto in voga all'epoca. Interpret\u00f2 anche Zorro e Buffalo Bill.\nSmise di recitare nel 1967 e si ritir\u00f2 a vita privata, limitandosi ad apparire occasionalmente come ospite in varie riunioni in tutto il mondo per celebrare il personaggio cinematografico di Tarzan.\nVita privata.\nNel 1956 Scott spos\u00f2 l'attrice Vera Miles, conosciuta l'anno prima sul set di \"Tarzan e la giungla proibita\". Dopo la nascita del figlio Michael (1957), la coppia divorzi\u00f2 e l'attore successivamente si spos\u00f2 altre tre volte.\nAmico dell'attore Steve Reeves, anch'egli molto utilizzato a Cinecitt\u00e0 grazie al suo passato da culturista, fu suo rivale cinematografico in \"Romolo e Remo\" (1961).\nScott mor\u00ec il 30 aprile 2007 al Johns Hopkins Hospital di Baltimora per complicazioni successive a un'operazione al cuore.\nDoppiatori italiani.\nNelle edizioni italiane dei film da lui interpretati, Gordon Scott \u00e8 stato doppiato da:"}
{"id": "2062578", "revid": "287204", "url": "https://it.wikipedia.org/wiki?curid=2062578", "title": "Goro Naya", "text": ""}
{"id": "2062580", "revid": "34928", "url": "https://it.wikipedia.org/wiki?curid=2062580", "title": "Sostrati", "text": ""}
{"id": "2062581", "revid": "167080", "url": "https://it.wikipedia.org/wiki?curid=2062581", "title": "Propagandistiche", "text": ""}
{"id": "2062587", "revid": "111533310", "url": "https://it.wikipedia.org/wiki?curid=2062587", "title": "Cinema muto d'avanguardia", "text": "Il periodo del cinema muto d'avanguardia \u00e8 una fase della storia del cinema che va grossomodo dal 1909 fino circa all'avvento del sonoro (1929) e che riguarda fondamentalmente il cinema europeo, sebbene non manchino esempi di produzione extraeuropea, come nel caso del Giappone. Gli artisti delle avanguardie italiane, russe, francesi, tedesche, scandinave e giapponesi usarono il cinema per creare spettacoli visivi che si allontanavano dall'allora dominante cinema narrativo-commerciale, per creare uno spettacolo visivo nuovo. Il cinema d'avanguardia fu un cinema ribelle, sovversivo e dissacrante, che non produsse molte opere, ma che ebbe un fondamentale impatto sugli sviluppi successivi della settima arte.\nIl cinema, in quanto mezzo giovane e \"senza passato\", fu scelto dagli artisti come mezzo privilegiato per scoprire nuovi orizzonti. In questo senso il cinema d'avanguardia non fu una forma di spettacolo, ma una vera e propria arte visuale, pi\u00f9 simile al cinema delle attrazioni che al cinema narrativo. \nStoria.\nLe avanguardie dei primi decenni del Novecento ebbero un forte impatto in tutte le arti figurative e performative. I cambiamenti riguardarono innanzitutto la vita e la cultura dell'epoca, grazie alle novit\u00e0 tecnologiche, tra le quali grandissimo impatto ebbero i mezzi di trasporto meccanici: treno, automobile e aeroplano. Si pu\u00f2 immaginare quanto stimolante dovesse apparire la visione che si pu\u00f2 avere da un finestrino di uno di questi mezzi dove il paesaggio cambia veloce e continuo, come su una sorta di schermo cinematografico. Il tema del sogno della macchina fu uno dei temi basilari dell'epoca, dove tutta la citt\u00e0 appariva come una grande macchina vivente, alimentata dalla grande promessa dell'elettricit\u00e0, che poteva liberare l'uomo dal peso del lavoro. \nI primi a sognare una rivoluzione attraverso le macchine furono i futuristi italiani, seguiti dalle avanguardie francesi (cubismo e dadaismo), russe (che legavano le nuove tecnologie alla nuova societ\u00e0 socialista dopo la rivoluzione), tedesche (dove il tema della macchina assunse toni pi\u00f9 tenebrosi) e scandinave.\nIl cinema in particolare godette di una speciale attenzione da parte degli artisti d'avanguardia, per la sua relativa giovinezza, per la velocit\u00e0 e la duttilit\u00e0 del suo linguaggio e per la straordinaria presa sugli spettatori. I primi film d'avanguardia per\u00f2 non potevano rifarsi al modello narrativo-commerciale dell'industria cinematografica che proprio in quegli anni andava consolidandosi: essi cercavano anzi di frantumare i modelli noti, cercando la trasgressione, lo scandalo, la rottura degli stereotipi e del perbenismo.\nItalia.\nIl primo salto verso la modernit\u00e0 ebbe luogo in Italia con il \"Manifesto del futurismo\" del 1909, dove Marinetti sosteneva, tra l'altro, che una \"rombante automobile\" era pi\u00f9 bella del simbolo di bellezza classica pi\u00f9 noto, la \"Nike di Samotracia\". Il Manifesto della cinematografia futurista comparve solo nel 1916, firmato da Marinetti, Corra, Ginna, Balla, Chiti e Settimelli. Vi si sosteneva che il cinema era \"per natura\" arte futurista, grazie alla mancanza di un passato e di tradizioni, ma non si apprezzava il cinema narrativo \"passatissimo\", cercando invece un cinema fatto di \"viaggi, cacce e guerre\", all'insegna di uno spettacolo \"antigrazioso, deformatore, impressionista, sintetico, dinamico, parolibero\". Nelle loro parole c'\u00e8 tutto un entusiasmo verso la ricerca di un linguaggio nuovo slegato dalla bellezza tradizionale, che era percepita come un retaggio vecchio e soffocante. \nLa produzione di film d'avanguardia futuristi fu piuttosto limitata, come per le sperimentazioni successive, e in particolare per il futurismo molte opere sono andate perdute. Tra le opere pi\u00f9 significative ci furono\" Vita futurista\" del 1916 o \"Tha\u00efs\" del 1917, ma in generale alla baldoria e ai progetti generici non seguirono opere adeguate alle idee.\nRussia.\nAnche in Russia si ebbe un movimento futurista, ma per questi artisti il cinema non \u00e8 strumento per incarnare i \"meravigliosi capricci\" della modernit\u00e0, ma \u00e8 l'incarnazione dei nuovi ideali rivoluzionari di libert\u00e0, modernit\u00e0 e rinnovamento. A differenza degli italiani, i futuristi russi non volevano estetizzare la vita, ma si proponevano di rinnovare sia l'arte sia la vita, creando un'arte nuova per un mondo nuovo, il mondo della rivoluzione socialista.\nGrande teorico del rinnovamento fu Viktor \u0160klovskij, che formul\u00f2 la teoria dello straniamento dove un cambiamento improvviso del punto di vista nell'opera d'arte portava a nuove frontiere. Egli teorizz\u00f2 anche il primato della forma nelle arti, dando origine alla grande scuola teorica del formalismo: ci\u00f2 che contava non era il contenuto delle opere, ma la loro perfezione formale.\nI grandi cineasti russi della nuova stagione (Kule\u0161ov, Vertov, Eizen\u0161tein, Pudovkin, Dov\u017eenko) partirono tutti da un rifiuto verso lo spettacolo tradizionale, dove lo spettatore \u00e8 un soggetto passivo e inerte, a favore di un cinema-festa, dove lo spettatore \u00e8 continuamente stimolato dai cambiamenti e le nuove invenzioni. Tra le tecniche teorizzate e sperimentate ci furono quelle del \"Cine-occhio\" di Vertov, quella del \"Cine-pugno\" e del montaggio delle attrazioni di Ejzenstejn.\nFrancia.\nAnche in Francia il cinema visse negli anni Venti una grande stagione di novit\u00e0 e rivoluzioni, anche se, rispetto alla Russia, le avanguardie francesi avevano una natura meno ideologico-sociale e pi\u00f9 filosofica, fantastica, interessata alle connessioni tra soggettivit\u00e0 e oggettivit\u00e0. La produzione cinematografica d'avanguardia si leg\u00f2 ai principali movimenti artistici in corso, anzi furono spesso gli stessi pittori, scultori, fotografi a produrre film sperimentali. Dall'uso frequente e innovativo dei vecchi effetti speciali (mascherini, sovrimpressioni, accelerazioni, ralenti, ecc.) nacque un nuovo linguaggio, che, nonostante il suo contenuto rivoluzionario, venne poi filtrato e sviluppato nel successivo cinema moderno e nel metalinguaggio, che ebbe il culmine nella Nouvelle Vague.\nGermania.\nLa situazione tedesca era molto pi\u00f9 drammatica di quella francese dal punto di vista economico, sociale e politico, influenzando inevitabilmente la cultura dell'epoca. Il cinema tedesco dell'epoca creava mondi di sogno o, pi\u00f9 spesso, d'incubo, che tanto sono stati fonte d'ispirazione per il cinema successivo, basti pensare all'horror contemporaneo. \nL'elemento chiave per i registi tedeschi non era il montaggio, come per i russi e in parte per i francesi, ma piuttosto la singola inquadratura, che veniva composta come un vero e proprio quadro, chiuso su se stesso in maniera quasi angosciante. Inoltre venne sviluppato il movimento della cinepresa, finora usato in maniera molto limitata, che diventa uno strumento per studiare i personaggi e l'ambiente. La Germania ebbe un movimento di avanguardia pura, il cinema astratto, e almeno tre movimenti di cinema narrativo: l'espressionismo, il \"Kammerspiel\" e la Nuova oggettivit\u00e0. Tra i grandi maestri di questa stagione vi furono Friedrich Wilhelm Murnau, Georg Wilhelm Pabst e Fritz Lang.\nScandinavia.\nIl cinema scandinavo era erede della grande tradizione drammatica della Scandinavia, con autori quali Ibsen o Strindberg. Maestro della scuola scandinava fu Victor Sj\u00f6str\u00f6m, che seppe dare un grandioso valore al paesaggio come elemento drammatico dei film. Ne \"I proscritti\" (1917) il paesaggio nordico ha la forza di un personaggio, che viene paragonato al volto degli attori: la durezza del primo si rispecchia nei secondi e moltiplica la sofferenza umana. L'uomo \u00e8 vittima della natura e porta su di s\u00e9, in particolare sul viso, i segni di questa violenza primordiale. Anche dopo essere emigrato negli Stati Uniti realizz\u00f2 film di grande pathos, come \"Il vento\", dove il deserto americano ha un ruolo fondamentale nella storia.\nGiappone.\nIl Giappone, uno dei pochi paesi non occidentali che in quegli anni era riuscito a modernizzarsi arrivando a porsi alla pari con le grandi potenze internazionali dell'epoca, riusc\u00ec a proporre una ricca produzione cinematografica sin dai primi del Novecento.\nIl gruppo d'avanguardia letteraria dei neo-percezionisti (\"Shinkankakuha\"), che vide coinvolti alcun importanti autori giapponesi come Yasunari Kawabata e Riichi Yokomitsu, si dedic\u00f2 nel 1926 alla produzione di un lungometraggio muto sperimentale, con la regia di Teinosuke Kinugasa e la sceneggiatura dello stesso Kawabata (poi premio Nobel per la letteratura nel 1968): \"Una pagina di follia\" (\"Kurutta ippeiji\"), ambientato in un ospedale psichiatrico. Lo stile del film, pur se girato con mezzi molto limitati, sperimenta con abilit\u00e0 nuove tecniche di ripresa e montaggio, riuscendo a porsi come uno dei migliori esempi di cinemotagrafia d'avanguardia dell'epoca. Dato per perso nei decenni successivi, dopo il ritrovamento delle pizze originali negli anni '70, il film pot\u00e9 essere presentato anche a un pubblico occidentale, riscuotendo notevole interesse."}
{"id": "2062588", "revid": "933835", "url": "https://it.wikipedia.org/wiki?curid=2062588", "title": "Festival di Cannes 1995", "text": "La 48\u00aa edizione del Festival di Cannes si \u00e8 svolta a Cannes dal 17 al 28 maggio 1995 sotto la direzione artistica di Gilles Jacob.\nIl film d'apertura dell'edizione \u00e8 stato \"La citt\u00e0 perduta\" di Jean-Pierre Jeunet e Marc Caro, mentre \"Pronti a morire\" di Sam Raimi \u00e8 stato quello di chiusura. L'attrice francese Carole Bouquet ha presentato le cerimonie di inaugurazione e di chiusura del festival.\nLa giuria internazionale presieduta per la seconda volta dall'attrice francese Jeanne Moreau ha assegnato la Palma d'oro ad \"Underground\" del regista jugoslavo Emir Kusturica, che \u00e8 diventato il terzo regista, dopo Francis Ford Coppola e Bille August, a ottenere due volte tale riconoscimento, avendo gi\u00e0 vinto l'edizione del 1985 con \"Pap\u00e0... \u00e8 in viaggio d'affari\".\nSelezione ufficiale.\nI seguenti film sono stati presentati all'interno della selezione ufficiale del festival:\nQuinzaine des R\u00e9alisateurs.\nI seguenti film sono stati presentati all'interno della sezione parallela della Quinzaine des R\u00e9alisateurs, diretta artisticamente da Pierre-Henri Deleau:\nSettimana internazionale della critica.\nI seguenti film sono stati presentati all'interno della sezione parallela della Settimana internazionale della critica:\nGiurie.\nLe seguenti persone hanno fatto parte delle giurie delle varie sezioni del Festival:\nPalmar\u00e8s.\nSelezione ufficiale.\nLa giuria della selezione ufficiale ha premiato i seguenti film:"}
{"id": "2062590", "revid": "307923", "url": "https://it.wikipedia.org/wiki?curid=2062590", "title": "Antonio Bernardi", "text": ""}
{"id": "2062591", "revid": "110157", "url": "https://it.wikipedia.org/wiki?curid=2062591", "title": "Chiesa di Notre-Dame (Bordeaux)", "text": "La chiesa di Nostra Signora (in francese: \"\u00c9glise Notre-Dame\") \u00e8 un luogo di culto cattolico di Bordeaux, in Francia, situato in piazza du Chapelet, in prossimit\u00e0 del Gran Teatro.\nCostruita in stile barocco alla fine del XVII secolo, venne classificata come monumento storico dal 1908 e il suo organo dal 1971. La chiesa \u00e8 rimasta chiusa tra il 1971 e il 1981, a causa del crollo di parte delle volte. Nel 1982 \u00e8 stata inoltre restaurata all'esterno, ritrovando il colore originario della pietra. Possiede una notevole acustica ed ospita frequentemente concerti.\nStoria.\nIn seguito ad una rivolta scoppiata a Bordeaux nel 1675, il re Luigi XIV vi decise l'ingrandimento del castello Trompette. Per l'allargamento venne demolito nel 1678 il convento dei Domenicani e l'annessa chiesa conventuale del XIII secolo e i frati decisero la costruzione di un altro grande convento con due chiostri ed una chiesa dedicata a San Domenico (nel 1802 ridedicata a Notre-Dame).\nLa chiesa venne progettata dall'architetto Pierre Duplessy-Michel, autore anche della vicina fortezza, che ne diresse i lavori dal loro inizio nel 1684 fino alla morte nel 1693, e dal collega Mathieu Labat. Alla morte del Duplessy-Michel lo sostitu\u00ec nella direzione dei lavori il padre domenicano Jean Fontaine e i lavori furono conclusi nel 1707, data iscritta sulla chiave di volta della cappella.\nLe forme architettoniche furono ispirate da quelle della chiesa del Ges\u00f9 di Roma. L'orientamento fu rivolto ad est, al contrario della maggior parte delle chiese, per non entrare in conflitto con un vicino convento francescano.\nDescrizione.\nFacciata.\nLa facciata riprende le modalit\u00e0 del barocco gesuita, con parte centrale a due ordini, raccordata alle ali pi\u00f9 basse per mezzo di volute\nSi articola in due ordini sovrapposti nella parte centrale. Coppie di colonne ravvicinate, ai lati del portale e del soprastante finestrone, sono trattate come avancorpi leggermente sporgenti e individuano edicole che ospitano statue di santi e medaglioni. La loro sovrapposizione definisce un movimento ascensionale, interrotto dalla trabeazione, con fregio riccamente decorato, che ricollega la parte centrali alle ali. Il settore centrale sporge e si collega ai lati con elementi curvi convessi, con lesene che si alternano alle colonne creando ulteriore movimento.\nOspita sculture di Pierre Berquin e dei suoi figli Pierre e Jean, in particolare il rilievo con la\" Vergine che consegna il rosario a san Domenico\". Il rosario (in francese: \"chapelet\") ha dato il nome alla piazza su cui si affaccia la chiesa. All'ordine superiore sono quattro medaglioni con i ritratti dei quattro papi dell'ordine domenicano, e all'ordine inferiore quattro statue dei dottori della Chiesa (sant'Ambrogio, san Gregorio Magno, san Girolamo e sant'Agostino).\nInterno.\nLa navata centrale, piuttosto larga e di 60 m di lunghezza, \u00e8 coperta da volta a botte e ornata da finestre con vetrate decorate. Sette grandi arcate ovali la separano su ogni lato dalle navate laterali, sormontate da un cornicione accentuatamente sporgente.\nL'altare maggiore in marmi bianchi e colorati reca due angeli che sorreggono il tabernacolo, opera del 1751 dello scultore Jean-Baptiste P\u00e9ru da Avignone. Il coro ha una cancellata in ferro battuto, opera dell'artigiano locale Jean Moreau e datata al 1781, ornata da medaglioni e coronata da due bassorilievi dorati con l\"Ascensione del Signore\" e l\"Assunzione di Maria\". Gli affreschi dell'abside del 1834 rappresentano scene dalla \"vita della Vergine\".\nNella navata centrale si conservano dipinti del pittore Andr\u00e9 Jean (frate domenicano e conosciuto come \"Fr\u00e8re Andr\u00e9\"): \"San Domenico riceve il rosario dalle mani della Vergine\", 1712, \"Visitazione\", di incerta attribuzione, e \"I pellegrini di Emmaus\", 1741. Altri due dipinti dello stesso autore si trovano nella navata laterale sinistra (\"Il martirio di san Pietro da Verona\", 1718, e \"Estasi di san Tommaso d'Aquino\", 1714), e un altro \u00e8 ospitato nella navata laterale destra (\"Estasi di Santa Caterina da Siena\", 1716.\nSulle navate laterali si aprono cappelle poco profonde. Due cappelle di maggiori dimensioni sono ai lati dell'altare maggiore: quella di sinistra, dedicata a Nostra Signora del Rosario e al Santissimo Sacramento, ospita due altri dipinti di \"Fr\u00e8re Andr\u00e9\" (\"San Pio V in preghiera durante la battaglia di Lepanto\", 1733, replica di un dipinto creato per la cattedrale di Notre-Dame di Rodez, e \"Santa Rosa di Lima che adora il Bambino Ges\u00f9\", 1734) e sull'altare una statua della \"Vergine con Bambino\". In quella di destra, dedicata a San Giuseppe, sono altri dipinti dello stesso autore (\"San Giacinto che cammina sulle acque del Dniepr\", 1731, \"San Raimondo di Penafort\", 1732, e \"Annunciazione\", 1735).\nAll'inizio della navata laterale di destra \u00e8 collocato un dipinto moderno con \"Santa Teresa del Bambino Ges\u00f9\", opera del pittore Roganeau.\nOrgani a canne.\nNel 1707 l'organo costruito qualche anno prima dall'inglese Jehan Haon per la chiesa distrutta, fu trasferito nel nuovo edificio. Nel 1785 i domenicani ne ordinarono uno nuovo al tedesco Godefroy Schmidt, decorato con angeli musicanti e statue di David e di santa Cecilia datate al 1781. Lo strumento, classificato come monumento storico nel 1971, venne restaurato nel 1982 in seguito ai danni subiti dal crollo di parte delle volte. L'organo \u00e8 situato sulla cantoria in controfacciata, \u00e8 a trasmissione mista, meccanica per i manuali e il pedale, elettrica per i registri, ed ha tre tastiere di 61 note ciascuna ed una pedaliera di 32. Il suo aspetto attuale si deve all'intervento effettuato nel 1982 dall'organaro Pesce.\nUn secondo strumento si trova a pavimento al centro dell'abside; venne costruito dalla ditta Wenner nel 1877 ed ha 15 registri su due tastiere e pedaliera.\nCour Mably.\nIl convento domenicano, ricostruito nel 1684 fu occupato come sede di uffici militari tra il 1797 e il 1885. Uno dei chiostri originari, che prese il nome di \"cour Mably\", era stato ceduto da Jean-Jacques Bel insieme alla sua biblioteca all'Accademia di scienze, lettere e belle arti di Bordeaux, che a partire dal 1740 ne fece una biblioteca pubblica. Nel 1790 fu sede della \"Societ\u00e0 degli amici della Costituzione\", un circolo girondino. Fu propriet\u00e0 nazionale a partire dal 1793 e fu ceduta alla citt\u00e0 nel 1803. A partire dal 1887 ospit\u00f2 il Museo delle antichit\u00e0.\nL'edificio, restaurato nel 1994, \u00e8 oggi la sede regionale della Corte dei conti, mentre il chiostro e la sua sala capitolare ospitano mostre ed eventi culturali."}
{"id": "2062605", "revid": "14691", "url": "https://it.wikipedia.org/wiki?curid=2062605", "title": "Nyanga (provincia)", "text": ""}
{"id": "2062606", "revid": "14691", "url": "https://it.wikipedia.org/wiki?curid=2062606", "title": "Ngouni\u00e9", "text": ""}
{"id": "2062607", "revid": "14691", "url": "https://it.wikipedia.org/wiki?curid=2062607", "title": "Ogoou\u00e9-Maritime", "text": ""}
{"id": "2062609", "revid": "36426", "url": "https://it.wikipedia.org/wiki?curid=2062609", "title": "Quarta malattia", "text": "La quarta malattia, definita anche scarlattinetta e Morbo di Dukes, \u00e8 una malattia esantematica tipica dell'et\u00e0 pediatrica.\nStoria.\nDal nome del suo scopritore, che ne descrisse le caratteristiche per la prima volta nel 1900, sulla rivista Lancet, \u00e8 definita anche morbo di Clement Dukes (il primo quadro clinico fu per\u00f2 descritto da Nil Filatov), mentre il nome di \"quarta\" malattia deriva dal fatto che \u00e8 considerata come la quarta malattia che si manifesta nell'infanzia dopo morbillo, scarlattina e rosolia. \u00c8 seguita dall'eritema infettivo (o quinta malattia) e dalla sesta malattia.\nEziologia.\nAttualmente si ritiene che si tratterebbe di una malattia di origine batterica e non virale, provocata da streptococco di tipo A beta-emolitico. Questo spiega la maggiore diffusione negli asili, dove la maggiore promiscuit\u00e0 favorisce inevitabilmente la trasmissione dell'infezione.\nPresentazione clinica.\nLa sintomatologia vede dapprima comparire cefalea, inappetenza, sonnolenza; pu\u00f2 verificarsi un lieve rialzo febbrile, nonch\u00e9 l'arrossamento della faringe e l'ingrossamento dei linfonodi latero-cervicali. Segue poi l'esantema vero e proprio, diffuso soprattutto a livello inguinale e dei glutei, con piccoli puntini ravvicinati di colore rosa, che scompaiono dopo 4-5 giorni; la scomparsa dell'esantema pu\u00f2 essere seguita da una lieve desquamazione cutanea. In ogni caso in molte forme i sintomi possono essere piuttosto modesti e quasi inavvertiti.\nPrognosi.\nLa prognosi della malattia \u00e8 sempre buona; le uniche complicanze rilevanti possono riguardare la funzionalit\u00e0 renale, per cui pu\u00f2 essere consigliato, a decorso avvenuto, un esame delle urine. Nelle forme pi\u00f9 rilevanti si consiglia terapia antibiotica protratta per una decina di giorni."}
{"id": "2062618", "revid": "309289", "url": "https://it.wikipedia.org/wiki?curid=2062618", "title": "Molbo", "text": "Il Molbo ( o \u041c\u043e\u043b\u0432\u043e), anche \"Molvo\", \u00e8 un fiume della Siberia orientale che scorre nell'Ajano-Majskij rajon dell'Oblast' di Irkutsk e nell'Ol\u00ebkminskij ulus della Sacha (Jacuzia), in Russia.\nIl fiume \u00e8 un affluente di destra della \u010cara (bacino idrografico della Lena). Ha origine e scorre lungo il bordo nord-orientale dell'altopiano del Patom. La lunghezza del fiume \u00e8 di 334\u00a0km, l'area del bacino \u00e8 di 6\u00a0040\u00a0km\u00b2. L'acqua alta dura da maggio a settembre. Si blocca per il gelo da ottobre, fino a maggio. "}
{"id": "2062619", "revid": "80339", "url": "https://it.wikipedia.org/wiki?curid=2062619", "title": "Molvo", "text": ""}
{"id": "2062623", "revid": "962319", "url": "https://it.wikipedia.org/wiki?curid=2062623", "title": "Andy Irons", "text": "Principale antagonista di Kelly Slater, ha vinto per tre volte consecutive il campionato del mondo di surf, nel 2002, nel 2003 e nel 2004.\nNella sua carriera, ha vinto anche 3 Quiksilver Pro France (2003, 2004, 2005), 2 Rip Curl Pro Search (2006 e 2007) ed altre 19 tappe del Tour Mondiale. Il 3 settembre 2010 ha vinto il Billabong Pro a Tahiti.\n\u00c8 stato inserito nella Surfing Walk of Fame a Huntington Beach, in California, nel 2008.\nIl suo corpo senza vita \u00e8 stato rinvenuto il 2 novembre 2010 in una camera di hotel a Dallas, dove si era trasferito dopo aver annullato la sua partecipazione al Rip Curl Pro Search a Porto Rico. Secondo le prime voci pare che la morte sia stata causata dalla dengue, una malattia febbrile potenzialmente mortale, che il surfista stava cercando di automedicare. \n\u00c8 stato trovato sdraiato sul letto sulla schiena con le lenzuola tirate su al mento, da due membri del personale dell'hotel dopo che non era riuscito a rispondere a bussare alla porta ed erano entrati per indagare.\nL'ufficio del medico legale della contea di Tarrant ha poi concluso che Irons \u00e8 deceduto per un arresto cardiaco a causa di un grave blocco di un'arteria principale del cuore. Il rapporto ufficiale dell'autopsia elenca anche una seconda causa di morte come \"ingestione acuta di droghe miste\", fra cui alprazolam, metadone, benzoilecgonina (un metabolita della cocaina) e tracce di metanfetamina come i farmaci trovati nel corpo di Andy al momento della sua morte. I primi comunicati stampa citavano la febbre dengue come causa della morte di Irons; tuttavia, il rapporto sull'autopsia condotto dall'ufficio del medico legale della contea di Tarrant era negativo per Dengue e altri flavivirus. Non \u00e8 chiaro il motivo per cui le voci secondo cui la febbre dengue abbia contribuito alla morte di Irons proliferarono.\nVittorie in carriera.\nVittorie al di fuori dell'ASP world tour:"}
{"id": "2062629", "revid": "124018543", "url": "https://it.wikipedia.org/wiki?curid=2062629", "title": "Llano Estacado", "text": "Il Llano Estacado (dalle parole spagnole \"llano\": pianura; \"estacado\": recinto) \u00e8 una regione naturale degli Stati Uniti sud-occidentali che si estende a est del Nuovo Messico e a nord-ovest del Texas.\nDescrizione.\nComprende le South Plains e parte del Texas Panhandle. Considerato come una delle pi\u00f9 grandi mesa dell'America settentrionale, si trova ad un'altitudine tra i 900 metri (a sud-est) e i 1.530 metri (a nord-ovest)."}
{"id": "2062632", "revid": "552788", "url": "https://it.wikipedia.org/wiki?curid=2062632", "title": "Laringofono", "text": "Il laringofono \u00e8 un tipo di microfono che capta il suono tramite sensori direttamente a contatto con il collo. Data la sua progettazione, \u00e8 capace di captare la voce in ambienti rumorosi, come su una motocicletta o in una discoteca, dove altri tipi di microfoni non funzionerebbero bene perch\u00e9 la voce sarebbe sovrastata dal rumore ambientale.\nQuesto tipo di microfono \u00e8 inoltre capace di captare i sussurri, e funziona bene in ambienti dove bisogna essere silenziosi comunicando con gli altri a distanza, come durante un'operazione militare segreta. I laringofoni furono utilizzati intensamente negli aerei durante la II guerra mondiale, e dagli equipaggi dei carrarmati tedeschi. \nSono disponibili nuovi dispositivi a elemento unico che rendono il laringofono molto pi\u00f9 comodo da indossare dei vecchi modelli. Inoltre questa nuova generazione di laringofoni fornisce varie uscite e risposta in frequenza, per soddisfare una gran variet\u00e0 di apparecchi di comunicazione, come radio portatili digitali e analogiche, sistemi TETRA &amp; P25, telefoni cellulari. \nI laringofoni sono molto utili in aree molto rumorose o quando \u00e8 richiesta la protezione respiratoria. Molte maschere a copertura totale SCBA, SAR, SABA PAPR, o le maschere ri-respiratori, non sono predisposte per un microfono interno. Quindi il laringofono pu\u00f2 essere usato con sicurezza perch\u00e9 \u00e8 posizionato al di fuori della maschera, e non compromette la protezione respiratoria, n\u00e9 viola la conformit\u00e0 e la certificazione della maschera stessa."}
{"id": "2062633", "revid": "729019", "url": "https://it.wikipedia.org/wiki?curid=2062633", "title": "Spina bifida", "text": "La spina bifida \u00e8 una malformazione o difetto neonatale dovuto alla chiusura incompleta di una o pi\u00f9 vertebre, risultante in una malformazione del midollo spinale. Pu\u00f2 essere perci\u00f2 considerata un disrafismo.\nEpidemiologia.\n\u00c8 la malformazione pi\u00f9 frequente del sistema nervoso centrale. La prevalenza della malattia \u00e8 di circa uno su 8\u00a0000 neonati, ma varia molto da paese a paese.\nUn'influenza sulla prevalenza possono essere le abitudini alimentari. Si pu\u00f2 raccomandare l'assunzione di vitamina B9 (acido folico) per prevenire la malformazione.\nEziopatogenesi.\nLa malformazione della spina bifida aperta (incompatibile con la vita) deriva dalla mancata chiusura del neuroporo posteriore, formatosi durante il processo di neurulazione (terza settimana di sviluppo embrionale) a seguito del ripiegamento delle pieghe neurali (margini laterali della placca neurale).\nClassificazione.\nSe la \"noxa\" si verifica prima della chiusura del tubo neurale (quarta settimana di sviluppo embrionale), si ha la spina bifida aperta, incompatibile con la vita, caratterizzata da assenza di cute, archi vertebrali, meningi ed esposizione del tubo neurale.\nAltrimenti si pu\u00f2 avere, in ordine crescente di gravit\u00e0:\nTrattamento.\nLa spina bifida pu\u00f2 essere operata chirurgicamente. L'intervento chirurgico prevede l'apertura del punto colpito e la chiusura dopo la sua eliminazione, evitando di procurare danni al sistema nervoso.\nPrevenzione.\nPrevenzione primaria.\nLa somministrazione di acido folico alle donne prima del concepimento e per le prime 7 settimane di gravidanza riduce la prevalenza del 60%.\nDiagnosi prenatale.\nLo strumento pi\u00f9 accurato per la diagnosi prenatale di spina bifida \u00e8 l'esame ecografico del feto. Esami di \"screening\" della spina bifida come il dosaggio dell'alfa-fetoproteina nel siero materno o nel liquido amniotico sono ormai obsoleti. La diagnosi ecografica pu\u00f2 essere fatta con l'esame della colonna fetale, ma le metodiche pi\u00f9 sensibili sono la valutazione della forma del cranio fetale, l'esame dei ventricoli cerebrali e la valutazione della fossa cranica posteriore con la misura e l'osservazione del cervelletto fetale e della cisterna magna. L'esame dei segni indiretti a livello cranico permette l'esclusione del 99% dei casi di spina bifida del feto. Vengono rilevati la deformazione del cranio, che assume una forma di limone nella scansione assiale (\"segno del limone\") e la deformazione della fossa cranica posteriore con la obliterazione della cisterna magna e la riduzione del diametro trasverso del cervelletto, che assume una forma caratteristica descritta come il \"segno della banana\"."}
{"id": "2062635", "revid": "110157", "url": "https://it.wikipedia.org/wiki?curid=2062635", "title": "Chiesa del Santissimo Corpo di Cristo (Valvasone)", "text": "Il duomo di Valvasone, noto anche come chiesa del Santissimo Corpo di Cristo, \n\u00e8 la parrocchiale di Valvasone, frazione del comune di Valvasone Arzene, in provincia di Pordenone e diocesi di Concordia-Pordenone; fa parte della forania di Spilimbergo.\nCustodisce le reliquie della sacra tovaglia che, secondo la tradizione, \u00e8 il corporale macchiato di sangue in seguito al miracolo eucaristico verificatosi nel 1294 nella vicina Gruaro.\nStoria.\nLa chiesa fu edificata nel corso del XV secolo, ma fu sottoposta a completa ristrutturazione in stile neogotico fra la fine dell'Ottocento e inizio del Novecento.\nInterno.\nIl gioiello artistico della chiesa \u00e8 l'organo che risale al 1532, lavoro del veneziano Vincenzo Colombo, e che \u00e8 l'ultimo esemplare della grande scuola veneta del Cinquecento.\nNella chiesa \u00e8 presente anche la pala \"Nozze mistiche di santa Caterina\" di Giulio Quaglio il Giovane del 1701, posta sull'altare omonimo in stile barocco attribuito a Francesco Cabianca."}
{"id": "2062637", "revid": "1543377", "url": "https://it.wikipedia.org/wiki?curid=2062637", "title": "Patricia Emonet", "text": "\u00c8 sorella di Claudine, a sua volta sciatrice alpina di alto livello.\nBiografia.\nSpecialista delle discipline tecniche , Patricia Emonet ottenne il suo primo risultato di rilievo in Coppa del Mondo il 9 dicembre 1972 concludendo terza nello slalom speciale disputato a Val-d'Is\u00e8re, in Francia, alle spalle della tedesca occidentale Pamela Behr e alla compagna di squadra Odile Chalvin.\nNel gennaio dell'anno seguente conquist\u00f2 la sua prima vittoria in slalom, sulle nevi di Maribor in Jugoslavia (ora Slovenia), successo che replic\u00f2 in altre tre occasioni (una in slalom gigante) nella stessa stagione, riuscendo cos\u00ec ad aggiudicarsi il trofeo pi\u00f9 prestigioso della sua carriera, la Coppa del Mondo di slalom speciale. Ai XII Giochi olimpici invernali di fu 11\u00aa nello slalom gigante e non concluse lo slalom speciale.\nSal\u00ec per l'ultima volta sul podio, con un terzo posto, il 3 gennaio 1977 a Oberstaufen, in Germania Ovest, in slalom dietro alla svizzera Lise-Marie Morerod e alla liechtensteinese Hanni Wenzel. Due anni dopo a Schruns in Austria concluse l'attivit\u00e0 agonistica piazzandosi decima in slalom.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nSL = slalom speciale"}
{"id": "2062647", "revid": "184755", "url": "https://it.wikipedia.org/wiki?curid=2062647", "title": "Ameringkogel", "text": "L'Ameringkogel \u00e8 una montagna delle Prealpi di Stiria, alta 2184 . \u00c8 la vetta pi\u00f9 elevata delle Prealpi di Stiria.\nCaratteristiche.\nSi trova in Austria, nel distretto di Judenburg (Stiria), a circa 60\u00a0km ad est della citt\u00e0 di Graz.\n\u00c8 una montagna dalle forme dolci, coperta di prati fino in vetta. La cima \u00e8 costituita da una cresta allungata in direzione nord-sud; il punto pi\u00f9 elevato \u00e8 all'estremit\u00e0 sud, ed \u00e8 segnalato da un ometto, mentre all'estremit\u00e0 nord si trovano una croce ed un contenitore con il libro di vetta. Dalla cima si gode un'ottima vista sulle Alpi Orientali.\nHa una prominenza di 1232\u00a0m rispetto alla \"vetta principale\", che \u00e8 lo Zirbitkogel; il \"punto minimo\" \u00e8 l\"'Orbdacher Sattel\", ad una quota di 955\u00a0m.\nAscensione alla vetta.\nL'itinerario di salita \u00e8 di tipo escursionistico, e non presenta particolari difficolt\u00e0. \u00c8 facilmente percorribile anche d'inverno con gli sci. Si pu\u00f2 utilizzare come punto d'appoggio il rifugio Salzstiegelhaus."}
{"id": "2062649", "revid": "19978099", "url": "https://it.wikipedia.org/wiki?curid=2062649", "title": "Germania occidentale", "text": ""}
{"id": "2062651", "revid": "76963", "url": "https://it.wikipedia.org/wiki?curid=2062651", "title": "Columbus Short", "text": "Carriera.\nShort debutta al cinema in un piccolo ruolo nel film \"SDF Street Dance Fighters\", per poi apparire nella commedia \"Ammesso\". In seguito ad un ruolo da protagonista nella pellicola destinata al mercato home video \"Save the Last Dance 2\", Short viene scelto per il ruolo principale in \"Stepping\". \nIn seguito Columbus Short \u00e8 apparso anche in \"This Christmas\", \"Quarantena\" e \"Cadillac Records\", oltre che in svariate produzioni televisive come \"Raven\" o \"E.R. - Medici in prima linea\". \u00c8 prevista la partecipazione dell'attore in un prossimo capitolo della saga cinematografica \"Arma letale\".\nCome coreografo \u00e8 diventato particolarmente celebre per aver lavorato alle coreografie dei concerti \"Onyx Hotel Tour\" di Britney Spears con cui ha anche avuto una breve relazione."}
{"id": "2062653", "revid": "223320", "url": "https://it.wikipedia.org/wiki?curid=2062653", "title": "Omarion Grandberry", "text": ""}
{"id": "2062654", "revid": "767487", "url": "https://it.wikipedia.org/wiki?curid=2062654", "title": "Equazione dell'usura", "text": "L'equazione dell'usura, nota in letteratura anche come equazione di Archard, \u00e8 un semplice modello utilizzato per descrivere l'usura abrasiva che si basa sulla teoria del contatto delle asperit\u00e0.\nL'equazione dell'usura fu definita negli anni quaranta del secolo scorso da John F. Archard.\nEquazione.\ndove:\nDerivazione.\nL'equazione pu\u00f2 essere derivata esaminando inizialmente il comportamento di una singola asperit\u00e0.\nIl carico locale formula_2, sopportato da una asperit\u00e0, assunta avere una sezione trasversale circolare di raggio formula_3, \u00e8:\ndove \"P\" \u00e8 la tensione di snervamento del materiale dell'asperit\u00e0 assunta deformarsi plasticamente. \"P\" sar\u00e0 prossima alla durezza, \"H\", determinata tramite indentazione del materiale dell'asperit\u00e0.\nSe il volume dei detriti prodotti per usura, formula_5, per una particolare asperit\u00e0 corrisponde ad una semisfera di materiale asportato dall'asperit\u00e0, segue che:\nQuesto frammento \u00e8 formato da materiale scorso di una lunghezza pari a 2\"a\".\nQuindi formula_7, il volume di materiale prodotto dall'asperit\u00e0 per unit\u00e0 di lunghezza percorsa \u00e8:\nTuttavia non tutte le asperit\u00e0 subiscono la stessa rimozione di materiale dopo uno scorrimento di lunghezza 2\"a\". Quindi il volume totale di detriti prodotti per usura per unit\u00e0 di lunghezza percorsa, formula_10 \u00e8 inferiore del rapporto di \"W\" su \"3H\". Ci\u00f2 \u00e8 preso in considerazione introducendo nell'equazione una costante adimensionale \"K\", che incorpora il fattore 3 presente al denominatore. Questi passaggi conducono all'equazione di Archard come \u00e8 stata indicata precedentemente.\n\"K\" \u00e8 quindi una misura della severit\u00e0 dell'usura. Tipicamente per un'usura 'moderata' \"K\"\u224810\u22128, mentre per un'usura 'severa' \"K\"\u224810\u22122."}
{"id": "2062660", "revid": "161273", "url": "https://it.wikipedia.org/wiki?curid=2062660", "title": "Equazione di Archard", "text": ""}
{"id": "2062661", "revid": "161273", "url": "https://it.wikipedia.org/wiki?curid=2062661", "title": "Modello di Archard", "text": ""}
{"id": "2062663", "revid": "161273", "url": "https://it.wikipedia.org/wiki?curid=2062663", "title": "Legge di Archard", "text": ""}
{"id": "2062672", "revid": "486946", "url": "https://it.wikipedia.org/wiki?curid=2062672", "title": "Su Connottu", "text": ""}
{"id": "2062682", "revid": "486946", "url": "https://it.wikipedia.org/wiki?curid=2062682", "title": "Micrometro a vite", "text": ""}
{"id": "2062694", "revid": "76963", "url": "https://it.wikipedia.org/wiki?curid=2062694", "title": "John F. Archard", "text": "Biografia.\nTra gli anni quaranta e cinquanta dello Novecento ha messo a punto un modello analitico utilizzato per descrivere l'usura abrasiva basato sulla teoria del contatto delle asperit\u00e0, noto in letteratura come \"equazione dell'usura\" o \"equazione di Archard\".\nNel 1989 ha ricevuto il \"Mayo D. Hersey award\" per i suoi contributi scientifici nel campo della Tribologia."}
{"id": "2062697", "revid": "123440918", "url": "https://it.wikipedia.org/wiki?curid=2062697", "title": "We Don't Need Another Hero", "text": "We Don't Need Another Hero (Thunderdome) \u00e8 una canzone di Tina Turner del 1985. Fu scelta come tema portante del film di fantascienza post apocalittica \"Mad Max - Oltre la sfera del tuono\" di George Miller.\nScritta da Terry Britten e Graham Lyle, la canzone fu registrata da Tina Turner, che nel film interpretava anche il ruolo di Aunty Entity.\nIl brano fu pubblicato all'apice del successo di Tina Turner, sulla scia del successo dell'album pi\u00f9 volte disco di platino \"Private Dancer\". Il tema del brano \u00e8 principalmente un inno contro la guerra e la violenza. La versione utilizzata durante il brano differisce da quella pubblicata su album e singolo per lunghezza.\nLa canzone ricevette una candidatura ai Golden Globe nella categoria \"miglior canzone originale\" nel 1986 ed ai Grammy Award nella categoria \"Miglior performance femminile pop\".\nVideo.\nIl video prodotto per il brano \u00e8 generalmente riconosciuto come uno dei pi\u00f9 noti della Turner. Nel video la cantante, nei panni del personaggio di Aunt Entity, interpreta il brano in un ambiente oscuro in cui lei \u00e8 posta su un piedistallo illunimato dal basso. Mentre lei canta, alle sue spalle vengono mostrate alcune sequenze del film. Nell'ultima parte del video il sassofonista Tim Capello ed un coro di bambini accompagnano la Turner. Il video \u00e8 diretto da George Miller, lo stesso regista del film.\nIl video ricevette una nomination agli MTV Video Music Award come \"Miglior video femminile\"."}
{"id": "2062702", "revid": "869733", "url": "https://it.wikipedia.org/wiki?curid=2062702", "title": "BabyTV", "text": "BabyTV \u00e8 il network principale al mondo per i bambini fino ai 3 anni e per i loro genitori; trasmette 24 ore al giorno ed \u00e8 senza pubblicit\u00e0. BabyTV, che fa parte del portafoglio di canali di The Walt Disney Company, \u00e8 disponibile in oltre 100 Paesi, su oltre 750 piattaforme e in 20 lingue. BabyTV trasmette programmi creati con l'aiuto di esperti dello sviluppo dei bambini.\nStoria.\nBabyTV fu sviluppata, nel 2003, da Maya and Liran Talit, con lo scopo di offrire ai genitori una programmazione 24 ore su 24, specificatamente creata per i bambini pi\u00f9 piccoli. Nell'ottobre del 2007, Fox International Channels acquis\u00ec la maggioranza di BabyTV, inserendo il canale nell'offerta che gi\u00e0 includeva Fox Crime, FX, National Geographic e altri canali. Nell'agosto del 2018, Fox Networks Group (FNG) ha acquisito il 100% di BabyTV, che viene distribuita dai suoi uffici internazionali.\nTemi.\nI programmi sono sviluppati da BabyTV, che ne detiene la propriet\u00e0 al 100% e sono creati specialmente per i bambini piccoli e i loro genitori, con l'aiuto di esperti dell'infanzia.\nI programmi della rete, categorizzati in base a vari temi, si concentrano sulle varie fasi dell'apprendimento e dello sviluppo che i bambini affrontano nei primi anni di vita. I temi includono: concetti di base, creazione delle amicizie, attivit\u00e0, indovinelli, natura e animali, musica e arte, immaginazione e creativit\u00e0, canzoni e filastrocche, programmi notturni.\nI programmi di BabyTV introducono importanti temi di apprendimento e sono progettati per permettere ai genitori e ai bambini di interagire insieme.\nApplicazione.\nBabyTV Video: Kids TV &amp; Songs \u00e8 l'app video di BabyTV. Include episodi di BabyTV, filastrocche e canzoni per bambini. \u00c8 disponibile solo su iPhone, iPad ed Apple TV."}
{"id": "2062703", "revid": "13833", "url": "https://it.wikipedia.org/wiki?curid=2062703", "title": "Distretto di Sirmia", "text": ""}
{"id": "2062706", "revid": "119764397", "url": "https://it.wikipedia.org/wiki?curid=2062706", "title": "Realismo sporco", "text": "Con realismo sporco (dall'inglese \"dirty realism\") si designa un movimento letterario sorto negli Stati Uniti negli anni settanta-ottanta del Novecento che, in linea generale, pretende di ricondurre la narrazione (specialmente il racconto breve) ai suoi elementi fondamentali.\nSi tratta di una filiazione del minimalismo che ha caratteristiche peculiari. Come il minimalismo, il realismo sporco \u00e8 caratterizzato dalla tendenza alla sobriet\u00e0, dalla precisione e dalla stringatezza estrema nell'uso delle parole per le descrizioni. Gli oggetti, i personaggi, le situazioni sono tratteggiate nel modo pi\u00f9 conciso e superficiale possibile. L'uso dell'avverbio e l'aggettivazione si riducono al minimo, in quanto questi autori preferiscono lasciare al contesto il compito di suggerire il significato profondo dell'opera.\nI personaggi tipici prevedono sempre il ritratto di esseri volgari o di conformisti che conducono vite convenzionali, ordinarie, occupati in lavori insignificanti e che versano in cattive condizioni economiche, in linea con uno dei grandi referenti/menti del movimento, O. Henry. Altra influenza importante nella corrente \u00e8 quella del narratore statunitense J. D. Salinger.\nSono rappresentanti notevoli del realismo sporco i narratori statunitensi Charles Bukowski (1920-1994), Raymond Carver (1938-1988), Richard Ford (1944) e Tobias Wolff (1945), e generalmente si fanno rientrare in questa corrente anche il cubano Pedro Juan Guti\u00e9rrez (1950) e il boliviano Victor Hugo Viscarra (1958-2006). In Spagna gli attuali interpreti di questo movimento sono: Karmelo Iribarren (1959), Roger Wolfe (1962), H\u00e9ctor \u00c1lvarez Sanchez (1978) e David de la Rosa (1974)."}
{"id": "2062710", "revid": "767487", "url": "https://it.wikipedia.org/wiki?curid=2062710", "title": "Kitcharao", "text": "Kitcharao \u00e8 una municipalit\u00e0 di Quinta classe delle Filippine, situata nella Provincia di Agusan del Norte, nella Regione di Caraga.\nKitcharao \u00e8 formata da 11 baranggay:"}
{"id": "2062711", "revid": "1628923", "url": "https://it.wikipedia.org/wiki?curid=2062711", "title": "Acilazione", "text": "In chimica, acilazione (pi\u00f9 formalmente definita: alcanoilazione) \u00e8 il processo attraverso cui ad un composto viene aggiunto un gruppo acile. Il composto che fornisce il gruppo acile \u00e8 denominato agente acilante.\nDal momento che formano un composto fortemente elettrofilo se trattati con catalizzatori metallici, gli alogenuri acilici sono comunemente usati come agenti acilanti. Ad esempio, l'acilazione di Friedel-Crafts utilizza cloruro di acetile (cloruro di etanoile), CH3COCl, come agente e cloruro di alluminio (AlCl3) come catalizzatore per aggiungere un gruppo etanoile (acetile) al benzene:\nIl meccanismo di tale reazione \u00e8 la sostituzione elettrofila.\nGli alogenuri acilici e le anidridi degli acidi carbossilici sono anche comuni agenti acilanti per acilare le ammine per formare ammidi o acilare alcoli formando esteri. Le ammine e gli alcoli sono nucleofili; il meccanismo \u00e8 quindi l'addizione-eliminazione nucleofila. L'acido succinico \u00e8 anch'esso spesso usato in una particolare acilazione chiamata \"succinazione\". L\"'Oversuccinazione\" avviene quando pi\u00f9 di un succinato si aggiunge a un singolo composto.\nUn esempio industriale di acilazione \u00e8 la sintesi dell'aspirina, in cui l'acido salicilico \u00e8 acilato con anidride acetica."}
{"id": "2062715", "revid": "1982", "url": "https://it.wikipedia.org/wiki?curid=2062715", "title": "Municipi di Napoli", "text": ""}
{"id": "2062725", "revid": "125358711", "url": "https://it.wikipedia.org/wiki?curid=2062725", "title": "John Clifford", "text": "Figlio di un macchinista, da ragazzo lavor\u00f2 in una fabbrica di merletto, dove attir\u00f2 l'attenzione dei dirigenti della comunit\u00e0 battista, che lo mandarono all'accademia di Leicester e al collegio battista di Nottingham per essere istruito per il ministero. Nel 1858 fu chiamato alla cappella di Praed Street, Paddington (Londra), e mentre vi officiava frequent\u00f2 l'University College e prosegu\u00ec la sua formazione lavorando al British Museum. \nSi iscrisse all'Universit\u00e0 di Londra nel 1859, e ottenne nel tempo il \"Bachelor of Arts\" (1861), \"Bachelor of Science\" (1862), \"Master of Arts\" (1864), e \"Bachelor of Laws\" (1866); nel 1883 gli fu conferita la laurea honoris causa dal Bates College (Stati Uniti). Tale riconoscimento, ottenuto da un college minore, gli attir\u00f2 critiche sarcastiche, ma Clifford non se ne cur\u00f2 dal momento che i risultati conseguiti presso l'Universit\u00e0 di Londra fornivano le prove del suo valore. \nAlla cappella di Praed Street ottenne progressivamente un grande seguito e nel 1877 la cappella di Westbourne Park fu aperta per lui. Come predicatore, scrittore, propagandista e candidato del liberali, divent\u00f2 una potenza nel campo anticonformista. Fu presidente della Associazione Battista Londra nel 1879, dell'Unione Battista nel 1888 e nel 1899, e del Consiglio Nazionale delle Chiese Evangeliche nel 1898. Fu scelto come membro dell'esecutivo del comitato di conciliazione Sud Africa.\nIl periodo della sua massima importanza in politica va dal 1903 in poi, in conseguenza del suo appoggio alla resistenza passiva all'Education Act del 1902. In questo movimento egli si gett\u00f2 con ardore militante, assieme ad altri numerosi anticonformisti: la loro protesta prendeva le mosse dalla convinzione che l'Education Act fosse funzionale al sostegno dell'insegnamento religioso-confessionale nelle scuole. Il movimento di resistenza passiva, con Clifford come il suo principale leader, contribu\u00ec alla sconfitta del governo unionista nel gennaio del 1906, e i suoi sforzi si diressero quindi a ottenere una nuova legge che non fosse confessionale.\nIl rifiuto della legge di Augustine Birrell nel 1906 dalla House of Lords fu accompagnata da denunce di tale organismo da parte del Clifford e dei suoi seguaci; ma il fallimento da parte dei ministri liberali di arrivare a qualsiasi soluzione del problema dell'istruzione, causato non solo dal Parlamento ma anche dall'intrinseca difficolt\u00e0 della materia, fece capire all'opinione pubblica che la facile denuncia della legge del 1902, che aveva avuto una grande parte nelle elezioni del 1906, non era cos\u00ec semplice da mettere in pratica, e che un compromesso con gli avversari sarebbe stata l'unica soluzione. Nel frattempo la resistenza passiva perse il suo interesse, anche se il Clifford e i suoi seguaci continuarono a protestare."}
{"id": "2062728", "revid": "767487", "url": "https://it.wikipedia.org/wiki?curid=2062728", "title": "Las Nieves (Agusan del Norte)", "text": "Las Nieves \u00e8 una municipalit\u00e0 di Terza classe delle Filippine, situata nella Provincia di Agusan del Norte, nella Regione di Caraga.\nLas Nieves \u00e8 formata da 20 baranggay:"}
{"id": "2062731", "revid": "489529", "url": "https://it.wikipedia.org/wiki?curid=2062731", "title": "Chiesa dei Santi Vito, Modesto e Crescenzia (San Vito al Tagliamento)", "text": "La chiesa dei Santi Vito, Modesto e Crescenzia \u00e8 il duomo di San Vito al Tagliamento (provincia di Pordenone), principale luogo di culto della citt\u00e0 e punto di riferimento della forania di San Vito al Tagliamento (diocesi di Concordia-Pordenone).\nIl campanile, alto 76 metri, iniziato in stile romanico e poi terminato in stile rinascimentale, fu completato nel 1491 da Giovanni da Pordenone.\nInterno.\nAll'interno l'opera di maggior prestigio \u00e8 il trittico di Andrea Bellunello raffigurante \"Madonna con il bambin Ges\u00f9 tra i santi Pietro e Paolo\" del 1488. Sono poi da menzionare le opere di Pomponio Amalteo, che dipinse le ante dell'organo e la cantoria, di Gaspare Diziani, del Padovanino e di Antonio Carneo."}
{"id": "2062732", "revid": "838137", "url": "https://it.wikipedia.org/wiki?curid=2062732", "title": "Las Nieves", "text": ""}
{"id": "2062745", "revid": "1442080", "url": "https://it.wikipedia.org/wiki?curid=2062745", "title": "NBA Playoffs 1955", "text": "Gli NBA Playoffs 1955 si conclusero con la vittoria dei Syracuse Nationals (campioni della Eastern Division) che sconfissero i campioni della Western Division, i Fort Wayne Pistons.\nEastern Division.\nSemifinali.\n(2) New York Knicks - (3) Boston Celtics.\nRISULTATO FINALE: 1-2\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Syracuse Nationals - (3) Boston Celtics.\nRISULTATO FINALE: 3-1\nPRECEDENTI IN REGULAR SEASON\nPRECEDENTI NEI PLAYOFF\nWestern Division.\nSemifinali.\n(2) Minneapolis Lakers - (3) Rochester Royals.\nRISULTATO FINALE: 2-1\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Fort Wayne Pistons - (2) Minneapolis Lakers.\nRISULTATO FINALE: 3-1\nPRECEDENTI IN REGULAR SEASON\nPRECEDENTI NEI PLAYOFF\nNBA Finals 1955.\nSyracuse Nationals - Fort Wayne Pistons.\nRISULTATO FINALE\nPRECEDENTI IN REGULAR SEASON\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nRoster.\n&lt;br&gt;\n&lt;br&gt;\nStatistiche.\n\"Aggiornate al 31 luglio 2021\"."}
{"id": "2062747", "revid": "287204", "url": "https://it.wikipedia.org/wiki?curid=2062747", "title": "NBA Finals 1955", "text": ""}
{"id": "2062748", "revid": "287204", "url": "https://it.wikipedia.org/wiki?curid=2062748", "title": "NBA Finals 1956", "text": ""}
{"id": "2062751", "revid": "287204", "url": "https://it.wikipedia.org/wiki?curid=2062751", "title": "NBA Finals 1957", "text": ""}
{"id": "2062752", "revid": "287204", "url": "https://it.wikipedia.org/wiki?curid=2062752", "title": "NBA Finals 1958", "text": ""}
{"id": "2062753", "revid": "287204", "url": "https://it.wikipedia.org/wiki?curid=2062753", "title": "NBA Finals 1959", "text": ""}
{"id": "2062758", "revid": "4175", "url": "https://it.wikipedia.org/wiki?curid=2062758", "title": "Twickenham Stoop", "text": ""}
{"id": "2062759", "revid": "767487", "url": "https://it.wikipedia.org/wiki?curid=2062759", "title": "Magallanes (Agusan del Norte)", "text": "Magallanes \u00e8 una municipalit\u00e0 di Terza classe delle Filippine, situata nella Provincia di Agusan del Norte, nella Regione di Caraga.\nMagallanes \u00e8 formata da 8 baranggay:"}
{"id": "2062762", "revid": "253269", "url": "https://it.wikipedia.org/wiki?curid=2062762", "title": "Candace Hilligoss", "text": "Dopo tre anni presso l'Universit\u00e0 dell'Iowa, si trasfer\u00ec a New York per studiare all'American Theater Wing, e fece il suo debutto professionale in Pennsylvania. Apparve in una tourn\u00e9e di \"Idiot's Delight\" con Nina Foch, lavor\u00f2 in alcuni programmi televisivi prodotti a New York, e fece la ballerina in un night club. \n\u00c8 soprattutto conosciuta per la sua apparizione in \"Carnival of Souls\" (1962), un film a basso costo che divenne un cult. Apparve anche in \"The Corse of the Living Corpse\" (1964). \nSpos\u00f2 l'attore Nicolas Coster, dal quale ebbe due figli. Divorziarono nel 1981."}
{"id": "2062763", "revid": "784126", "url": "https://it.wikipedia.org/wiki?curid=2062763", "title": "Michal \u0160lesingr", "text": "Biografia.\nOriginario di Letohrad, ha cominciato a praticare il biathlon a livello agonistico nel 1995 e ha debuttato in Coppa del Mondo il 26 gennaio 2002 nella staffetta di Anterselva.\nHa esordito ai Giochi olimpici invernali a , giungendo 55\u00ba nella sprint, 32\u00ba nell'inseguimento, 45\u00ba nell'individuale e 6\u00ba nella staffetta. L'anno successivo ai Mondiali di Anterselva ha vinto la medaglia d'argento nella gara sprint, dietro al norvegese Ole Einar Bj\u00f8rndalen, ottenendo cos\u00ec anche il suo primo podio in Coppa del Mondo. Durante la stessa manifestazione ha anche ottenuto il bronzo nell'individuale, battuto dal francese Rapha\u00ebl Poir\u00e9e e dal tedesco Michael Greis.\nHa conquistato la prima vittoria di Coppa del Mondo il 16 marzo 2008 nella partenza in linea di Oslo Holmenkollen, vinta di stretta misura davanti al russo Nikolaj Kruglov.\nNegli anni successivi ha partecipato alle edizioni dei Giochi olimpici invernali di (18\u00ba nella sprint, 29\u00ba nell'inseguimento, 17\u00ba nell'individuale, 16\u00ba nella partenza in linea, 7\u00ba nella staffetta) e (31\u00b0 nella sprint, 57\u00b0 nell'individuale).\nAi Mondiali di Kontiolahti 2015 ha vinto la medaglia d'oro nella staffetta mista, insieme a Veronika V\u00edtkov\u00e1, Gabriela Soukalov\u00e1 e Ond\u0159ej Moravec, ed \u00e8 stato 7\u00ba nella sprint, 4\u00ba nell'inseguimento, 14\u00ba nell'individuale, 5\u00ba nella partenza in linea e 6\u00ba nella staffetta. Ai XXIII Giochi olimpici invernali di si \u00e8 classificato 69\u00ba nella sprint, 45\u00ba nell'individuale e 7\u00ba nella staffetta.\nIn carriera ha preso parte a dieci edizioni dei Mondiali, partecipando a tutte le edizioni a partire da Chanty-Mansijsk 2003.\nAnnuncia il suo ritiro durante la stagione 2019-2020; l\u2019ultima gara a cui ha partecipato \u00e8 la staffetta maschile nella tappa di Nov\u00e9 M\u011bsto na Morav\u011b.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMS = partenza in linea"}
{"id": "2062764", "revid": "409613", "url": "https://it.wikipedia.org/wiki?curid=2062764", "title": "Tragedia di Chodynka", "text": "La tragedia di Chodynka fu il risultato di un episodio di isteria collettiva che si verific\u00f2 il 30 maggio 1896, nei campi di Chodynka, a Mosca, durante i festeggiamenti successivi all'incoronazione dello zar Nicola II. Circa 1389 persone morirono calpestate dalla folla.\nL'evento.\nNicola II fu incoronato zar di Russia il 26 maggio 1896. Quattro giorni pi\u00f9 tardi, un banchetto per il popolo venne fatto organizzare da Sergej Aleksandrovi\u010d Romanov nei pressi dei campi di Chodynka. All'interno di una piazza furono costruiti teatri, 150 buffet per la distribuzione di cibo e doni e 20 spacci pubblici di bevande. Vicino al luogo della celebrazione si trovava un campo con al proprio interno un burrone e numerosi fossi. La sera del 29 maggio circol\u00f2 tra il popolo una voce che assicurava che il giorno seguente lo zar avrebbe provveduto a far distribuire ricchi doni (i quali, in realt\u00e0, consistevano in una pagnotta, un poco di salume, pan di zenzero e una tazza di birra). A quella notizia un gran numero di persone incominci\u00f2 a riunirsi in loco.\nIntorno alle 5 di mattina del giorno successivo alcune migliaia di persone (alcuni ritengono 500.000) erano gi\u00e0 radunate all'interno del campo. Improvvisamente circol\u00f2 tra il popolo una voce che sosteneva che non c'era abbastanza birra o regali per tutti, creando in tal modo le premesse per la tragedia. Una forza di polizia composta da 1\u00a0800 uomini non riusc\u00ec a mantenere l'ordine pubblico e a sfollare quanti si erano radunati. L'ondata di panico che si verific\u00f2 non dur\u00f2 pi\u00f9 di quindici minuti nei quali 1\u00a0389 persone furono calpestate a morte e all'incirca 1\u00a0300 furono ferite.\nRipercussioni.\nNicola e Aleksandra non furono informati immediatamente della tragedia. Quando la notizia giunse loro, Nicola giudic\u00f2 inopportuno presenziare quella sera al ballo in suo onore che si sarebbe dovuto svolgere all'ambasciata francese. Aveva maturato questa scelta per paura di apparire insensibile a fronte della tragedia che aveva colpito i suoi sudditi. Tuttavia gli zii paterni, fratelli minori di Alessandro III di Russia, che avevano una grande influenza a corte, riuscirono a convincerlo che il non presentarsi al ballo sarebbe stato un affronto verso Parigi, e che avrebbe comportato delle conseguenze molto pi\u00f9 gravi rispetto a quella di apparire insensibile al suo popolo. Nonostante le morti, Nicola si rec\u00f2 al ballo convinto da tali consigli.\nIl governo russo indennizz\u00f2 le famiglie dei deceduti e degrad\u00f2 o radi\u00f2 alcuni graduati presenti al momento della tragedia. Nei giorni successivi alla tragedia, il comportamento negligente delle autorit\u00e0 imperiali caus\u00f2 una grande indignazione all'interno della Russia e Konstantin Bal'mont ebbe a scrivere nel 1905 che \"Chi inizia il proprio regno con la Chodynka lo finir\u00e0 erigendosi il patibolo\". , circa 22 anni pi\u00f9 tardi (anche se non in senso prettamente letterale)."}
{"id": "2062770", "revid": "62748", "url": "https://it.wikipedia.org/wiki?curid=2062770", "title": "Joseph-Beno\u00eet Suv\u00e9e", "text": "Biografia.\nFu prima allievo di Matthias de Visch e, dopo che si fu stabilito a Parigi nel 1762, di Jean-Jacques Bachelier. Nel 1771 vinse il Prix de Rome e rimase a Roma dal 1772 al 1778. Ritornato a Parigi, fu nominato accademico e, alloggiato al Louvre, apr\u00ec una scuola di disegno per ragazze.\nNominato nel 1792 direttore dell'Accademia di Francia a Roma, al posto di Fran\u00e7ois-Guillaume M\u00e9nageot, solo nel 1801 pot\u00e9 assumere la carica, essendo stato nel frattempo rinchiuso nel carcere di Saint-Lazare. Mor\u00ec improvvisamente a Roma, dopo solo sei anni di direzione dell'Accademia."}
{"id": "2062772", "revid": "1305772", "url": "https://it.wikipedia.org/wiki?curid=2062772", "title": "Magallanes", "text": ""}
{"id": "2062776", "revid": "108555784", "url": "https://it.wikipedia.org/wiki?curid=2062776", "title": "Consiglio comunale (Finlandia)", "text": ""}
{"id": "2062777", "revid": "1494169", "url": "https://it.wikipedia.org/wiki?curid=2062777", "title": "Milito", "text": "Milito \u00e8 un cognome che pu\u00f2 riferirsi a:"}
{"id": "2062782", "revid": "174925", "url": "https://it.wikipedia.org/wiki?curid=2062782", "title": "Usque tandem", "text": ""}
{"id": "2062784", "revid": "19979676", "url": "https://it.wikipedia.org/wiki?curid=2062784", "title": "Tonaca mucosa", "text": ""}
{"id": "2062785", "revid": "188323", "url": "https://it.wikipedia.org/wiki?curid=2062785", "title": "Membrana mucosa", "text": ""}
{"id": "2062787", "revid": "262457", "url": "https://it.wikipedia.org/wiki?curid=2062787", "title": "Buddismo", "text": ""}
{"id": "2062789", "revid": "729019", "url": "https://it.wikipedia.org/wiki?curid=2062789", "title": "Rete celere di Zurigo", "text": "La rete celere di Zurigo (in tedesco S-Bahn Z\u00fcrich) \u00e8 un sistema di trasporto ferroviario suburbano per la regione di Zurigo, in Svizzera.\n\u00c8 stata inaugurata il 27 maggio 1990 come prima rete celere della Svizzera. Serve il canton Zurigo e le regioni confinanti.\nResponsabile della pianificazione e la gestione della rete sono le FFS, su incarico della comunit\u00e0 tariffaria della regione di Zurigo, lo Z\u00fcrcher Verkehrsverbund (ZVV), che \u00e8 responsabile del finanziamento e dell'offerta.\nSulla rete di 380\u00a0km e 171 stazioni ci sono 28 linee operate da numerose societ\u00e0 ferroviarie, che nel 2007 hanno trasportato in media 355.653 passeggeri al giorno.\nA causa della costante crescita di passeggeri, ZVV aggiunge ogni anno alcuni collegamenti supplementari e anche la rete viene continuamente estesa. Con la \"linea diametrale\" (\"Durchmesserlinie\") dalla stazione di Altstetten attraverso la stazione sotterranea di L\u00f6wenstrasse sotto la stazione centrale e un tunnel di 4,8\u00a0km fino a Oerlikon, inaugurata nel 2014, le FFS e ZVV hanno potuto offrire collegamenti pi\u00f9 rapidi da un capo all'altro della citt\u00e0, aumentando cos\u00ec la capacit\u00e0 della rete celere e del traffico nazionale nel nodo zurighese.\nGestori.\nLe linee della rete celere di Zurigo sono operate da sei diverse societ\u00e0 ferroviarie, mentre l'unica societ\u00e0 responsabile della commercializzazione della rete sono le Ferrovie Federali Svizzere.\nLa societ\u00e0 Thurbo, una filiale delle FFS, gestisce le linee che circolano nella zona orientale, cio\u00e8 le S22, S26, S29, S30, S33, S35 e S41. La S\u00fcdostbahn (SOB) gestisce le linee S13 e S40 che circolano nella zona di Pf\u00e4ffikon SZ.\nThurbo utilizza abitualmente veicoli GTW, le SOB treni FLIRT.\nLa Sihltal Z\u00fcrich Uetliberg Bahn (SZU) gestisce le linee S4 e S10, che dai binari sotterranei 21 e 22 della stazione centrale di Zurigo partono in direzione dell'Uetliberg rispettivamente verso la valle della Sihl.\nTra Dietikon e Wohlen circola la S17, gestita dalla Aargau Verkehr (AVA). Tutte le altre linee sono operate dalle FFS.\nUn caso particolare \u00e8 la Forchbahn (FB), tram-treno \"ante litteram\" che collega Z\u00fcrich Stadelhofen e Esslingen utilizzando fino a Z\u00fcrich Rehalp la rete tranviaria cittadina. \u00c8 rappresentata come S18 nella rete celere zurighese.\nLinee.\nServizi.\nI seguenti servizi sono gestiti. Se non diversamente specificato, tutti i servizi funzionano ogni 30 minuti per tutta la giornata. Ci possono essere treni supplementari durante i periodi di picco, e una frequenza ridotta di sera e/o nei fine settimana.\nServizi internazionali.\nDue linee della rete celere di Zurigo attraversano il confine internazionale tedesco.\nLa attraversa il territorio tedesco nel tratto tra Rafz e Sciaffusa, con due stazioni Lottstetten e Jestetten.\nLa attraversa il confine prima di giungere al capolinea presso la stazione di Waldshut in Germania.\nSviluppi futuri.\nSono previsti ulteriori miglioramenti, tra cui due nuovi binari alla stazione ferroviaria di Oerlikon, migliorare la circolazione che passa per Pf\u00e4ffikon e gli adeguamenti alle varie stazioni.\nUlteriori miglioramenti nel collegamento tra l'aeroporto e Winterthur sono stati sviluppati come parte della seconda fase di Ferrovia 2000 per i treni a lunga percorrenza, che richiedono ulteriori regolazioni per la S-Bahn.\nA pi\u00f9 lungo termine, per il 2030 prevede lo sviluppo di due nuovi collegamenti per il servizio S-Bahn. Aumentare la frequenza dei treni ogni 15 minuti, in modo che i passeggeri possono imbarcare e sbarcare rapidamente. I servizi espressi esterni opereranno ogni mezz'ora, fermando in tutte le stazioni nella zona esterna, ma solo nelle stazioni principali della zona interna.\nNel settembre 2014 uno studio \u00e8 stato pubblicato un progetto per la costruzione di un nuovo tunnel ferroviario e della metropolitana a servizio della \"Citt\u00e0 della Scienza\" nei pressi dell'ETH H\u00f6nggerberg.\nIl nuovo tunnel verr\u00e0 realizzato direttamente tra Hardbr\u00fccke e Regensdorf stations, rispetto al percorso indiretto attraverso l'esistente K\u00e4ferberg Tunnel e Oerlikon station che \u00e8 attualmente utilizzato dal servizio S6."}
{"id": "2062791", "revid": "287204", "url": "https://it.wikipedia.org/wiki?curid=2062791", "title": "Ark-La-Tex", "text": "LArk-La-Tex (anche Arklatex o ArkLaTex) \u00e8 una regione socio-economica degli Stati Uniti posta all'intersezione degli stati americani dell'Arkansas, Louisiana, Texas ed Oklahoma. Talvolta \u00e8 usato l'acronimo \"Arklatexoma\". La regione \u00e8 centrata sull'area metropolitana Shreveport/Bossier City.\nLa maggior parte della regione si trova nel Piney Woods, un'ecoregione di dense foreste decidue e conifere. Le foreste sono punteggiate da pantani (\"slough\") e \"bayou\" che sono legati ai grandi corpi idrici come il Lago Caddo o il fiume Red River."}
{"id": "2062796", "revid": "287204", "url": "https://it.wikipedia.org/wiki?curid=2062796", "title": "Membrana (anatomia)", "text": "In anatomia le membrane sono foglietti o partizioni costituiti da epitelio ed il tessuto connettivo sottostante e proteggono altri tessuti e strutture del corpo umano.\nEsistono cinque tipi di membrane: mucose, sierose, cutanea, sinoviali e le meningi."}
{"id": "2062801", "revid": "216538", "url": "https://it.wikipedia.org/wiki?curid=2062801", "title": "Larry Crabbe", "text": ""}
{"id": "2062802", "revid": "228587", "url": "https://it.wikipedia.org/wiki?curid=2062802", "title": "Larissa Wilson", "text": " Frequenta attualmente la John Cabot Academy di Bristol.\n\u00c8 conosciuta per aver ricoperto il ruolo di Jal Fazer nella prima e seconda stagione del telefilm \"Skins\".\nNel luglio 2008 \u00e8 apparsa in un episodio del telefilm \"Holby City\", nel ruolo di Rebecca Webster."}
{"id": "2062803", "revid": "712828", "url": "https://it.wikipedia.org/wiki?curid=2062803", "title": "Eda (personaggio)", "text": ""}
{"id": "2062811", "revid": "767487", "url": "https://it.wikipedia.org/wiki?curid=2062811", "title": "D\u00fao Din\u00e1mico", "text": "D\u00fao Din\u00e1mico \u00e8 un gruppo musicale spagnolo, composto da Manuel de la Calva e Ram\u00f3n Arcusa. Il \"D\u00fao Din\u00e1mico\" \u00e8 stato tra i precursori della musica pop in Spagna.\nStoria.\nIl gruppo \u00e8 nato dall'unione tra Manuel de la Calva e Ram\u00f3n Arcusa, due cantautori successivamente divenuti anche produttori ed attori. Il \"D\u00fao\" nacque ufficialmente il 28 dicembre 1958 a Barcellona, e la prima esibizione dal vivo avvenne presso \"Radio Barcelona\": l'intenzione dei due era quella di presentarsi con il nome di \"The Dynamic Boys\" ma il presentatore Enrique Fern\u00e1ndez, affermando di non conoscere l'inglese, li present\u00f2 appunto come il \"D\u00fao Din\u00e1mico\".\nIl loro primo EP (composto da quattro canzoni: \"Record\u00e1ndote\", \"Cowboy\", \"Alone\", \"Little darling\") fu realizzato gi\u00e0 nel 1959 ed ebbe una larga diffusione radiofonica ed un grande successo di vendite. Da quel momento in poi, la carriera musicale del \"D\u00fao Din\u00e1mico\" fu costantemente in ascesa. Nel corso degli anni sessanta la popolarit\u00e0 in Spagna del \"D\u00fao\" raggiunse vette elevate: fu il primo gruppo musicale spagnolo a vivere il fenomeno dei fan.\nProprio in quegli anni, De la Calva e Arcusa recitarono anche in alcuni film. Ma grande successo lo ebbero anche come autori: la loro canzone \"La La La\", interpretata da Massiel, vinse l'Eurofestival del 1968.\nNel 1972, anche a causa dello scarso successo di vendita dell'album \"Mejor Que Nunca\", il \"D\u00fao Din\u00e1mico\" decise di ritirarsi. I due per\u00f2 non cessarono l'attivit\u00e0 di autori, e proseguirono l'attivit\u00e0 nel settore musicale divenendo produttori discografici di svariati artisti, primo fra tutti Julio Iglesias.\nDopo alcuni anni di inattivit\u00e0, il \"D\u00fao Din\u00e1mico\" ritorn\u00f2 sulle scene nel 1978. Nel 1980 fu pubblicato un greatest hits ma solo nel 1986 fu registrato il nuovo album, prodotto dalla Sony Music.\nAttualmente il \"D\u00fao Din\u00e1mico\" \u00e8 attivo sulla scena musicale spagnola grazie ai numerosi concerti organizzati ed alle frequenti esibizioni in tv."}
{"id": "2062812", "revid": "27767", "url": "https://it.wikipedia.org/wiki?curid=2062812", "title": "Localit\u00e0 Municipale di Blouberg", "text": ""}
{"id": "2062814", "revid": "984922", "url": "https://it.wikipedia.org/wiki?curid=2062814", "title": "Tom McGinnis", "text": "Nasce a Memphis, nel Tennessee, frequenta l'Universit\u00e0 del Tennessee e fu un membro della squadra di golf dell'universit\u00e0 tra il 1967 ed il 1969. Nel corso della sua carriera partecip\u00f2 a 49 PGA Tour, il cui miglior piazzamento fu un 5\u00ba posto nella finale nel 1976. Ha dedicato la sua vita principalmente all'insegnamento del golf presso diversi club in Tennessee, New York e in Florida. McGinnis ha ottenuto otto posizioni entro i primi 10, nella Champions, tra cui una vittoria, ma venne sconfitto da Hale Irwin in un playoff nel 1999. McGinnis oggi lavora come insegnante presso Pine Forest Country Club di Summerville, Carolina del Sud. Inoltre \u00e8 assistente dell'allenatore della squadra di golf Varsity al Pinewood Preparatory School."}
{"id": "2062815", "revid": "161374", "url": "https://it.wikipedia.org/wiki?curid=2062815", "title": "Localit\u00e0 Municipale di Aganang", "text": ""}
{"id": "2062818", "revid": "287204", "url": "https://it.wikipedia.org/wiki?curid=2062818", "title": "Duo Dinamico", "text": ""}
{"id": "2062826", "revid": "438678", "url": "https://it.wikipedia.org/wiki?curid=2062826", "title": "Il trionfo di Tarzan", "text": "\"Il trionfo di Tarzan (Tarzan Triumphs)\" \u00e8 un film del 1943 diretto da Wilhelm Thiele.\nIl soggetto \u00e8 liberamente ispirato alle avventure di \"Tarzan delle Scimmie\", il famoso romanzo di Edgar Rice Burroughs del 1912. Settimo dei dodici della saga di Tarzan interpretati dall'attore Johnny Weissmuller, gi\u00e0 primo uomo al mondo a nuotare i 100 metri stile libero sotto il minuto e vincitore di cinque medaglie d'oro olimpiche ai Parigi 1924 e Amsterdam 1928. Ed \u00e8 il quarto degli otto in cui l'attore bambino Johnny Sheffield compare nel ruolo di \"Piccolo\" (\"Boy\"), il figlio adottivo di Tarzan e Jane.\nDistribuito dalla RKO Radio Pictures \u00e8 il primo film di Tarzan prodotto dalla Sol Lesser Productions, che sar\u00e0 casa produttrice di molte delle pellicole successive.\nTrama.\nUn gruppo di paracadutisti tedeschi agli ordini di Hitler giunge nel villaggio africano di Palandria (Polandria nella versione originale, chiaro riferimento al paese polacco occupato dai nazisti). Tarzan nel frattempo apprende da una lettera dello scoppio della Seconda guerra mondiale, ma ritiene che l'evento non lo riguardi, fino a quando un paracadutista ferito atterra nei pressi della sua capanna.\nIl resto dello squadrone mostra la sua vera faccia, schiavizzando gli abitanti e depredando le risorse locali ma si trova isolato con il resto del mondo in quanto la radio \u00e8 in possesso del paracadutista ferito. Tarzan comincia a sospettare di lui, dato il suo comportamento cinico e fanatico, ma la scimmia Cheetah pi\u00f9 perspicace gli nasconde una bobina, vitale per l'apparecchio. Comincia per i nazisti una lotta senza quartiere con Tarzan per il ripristino della radio, ma l'eroe e le insidie della giungla li sbaraglieranno.\nLa radio riprende a funzionare ed a Berlino ascoltano un insensato berciare della scimmia Cheetah impadronitasi del microfono. Gli ascoltatori credono che stia parlando il loro F\u00fchrer cui omaggiano con il famigerato saluto.\nFilm di propaganda bellica, diretto da un regista austriaco costretto all'esilio. Tarzan rappresenta la forza militare degli Stati Uniti, dapprima neutrale (\"isolazionista\", lo canzona il militare nazista) quindi impegnati nella campagna d'Europa. Alla violenza disumana nazista, l'eroe e i suoi \"alleati\" rispondono parimenti, dal marconista lanciato da un dirupo alla squadra divorata dai piranha, dal velivolo distrutto da uno stormo di uccelli al comandante gettato in una fossa dove era caduto un leone. \"La vittoria \u00e8 dei pi\u00f9 forti\" esulta l'eroe a vendetta compiuta."}
{"id": "2062828", "revid": "599013", "url": "https://it.wikipedia.org/wiki?curid=2062828", "title": "Domenico Pittis", "text": "Carriera.\nNel 1993 venne acquisito come 52\u00b0 del secondo giro del draft NHL dai Pittsburgh Penguins. \u00c8 il fratello di Jonathan Pittis, hockeista pure lui, e naturalizzato Italiano.\nDopo aver militato tre stagioni nei Lethbridge Hurricanes (Western Hockey League) ed altre tre nell'International Hockey League, Pittis ha giocato una partita nella NHL con i Penguins durante la stagione 1996\u201397, per poi passare le successive sette stagioni principalmente nell'American Hockey League, riapparendo ad intermittenza nella NHL con Buffalo Sabres, Edmonton Oilers e Nashville Predators (totalizzando 86 presenze, 5 reti ed 11 assist).\nNelle ultime due stagioni si \u00e8 trasferito in Svizzera, dove gioca in Nationalliga A (prima con i Kloten Flyers ed ora con i ZSC Lions Zurigo). \u00c8 stato titolare nel Team Canada alla Coppa Spengler del 2007. Ha concluso la propria carriera in Lega Nazionale B con l'EHC Visp."}
{"id": "2062829", "revid": "339392", "url": "https://it.wikipedia.org/wiki?curid=2062829", "title": "Cahulawassee", "text": ""}
{"id": "2062830", "revid": "287204", "url": "https://it.wikipedia.org/wiki?curid=2062830", "title": "Scarico (ingegneria idraulica)", "text": "Secondo la normativa vigente, si definisce scarico qualsiasi immissione di acque reflue in acque superficiali, sul suolo, nel sottosuolo e nella rete fognaria, indipendentemente dalla natura dell'inquinante, anche se sottoposte al preventivo trattamento di depurazione."}
{"id": "2062842", "revid": "61051", "url": "https://it.wikipedia.org/wiki?curid=2062842", "title": "Amiot A.143", "text": ""}
{"id": "2062844", "revid": "965226", "url": "https://it.wikipedia.org/wiki?curid=2062844", "title": "Fratel Coniglietto", "text": "Fratel Coniglietto (\"Br'er Rabbit in originale\") \u00e8 uno dei personaggi principali de \"Le Storie dello zio Remo\", scritti da Joel Chandler Harris negli anni 1870.\nLe storie di Fratel Coniglietto hanno origini Cherokee. La storia del Bambino di Pece (\"Tar Baby\") venne infatti pubblicata nell'edizione del 1845 di \"Cherokee Advocate\" tre anni prima che Joel Chandler Harris nascesse.\nLe storie di Fratel Coniglietto si erano diffuse per trasmissione orale tra gli schiavi che lavoravano nelle piantagioni in Vacherie, Louisiana. Nel tardo XIX secolo Harris raccolse e pubblic\u00f2 molti dei racconti su Fratel Coniglietto che fino ad allora si erano trasmesse oralmente. Harris ascolt\u00f2 le storie in Georgia. Versioni molto simili delle stesse storie vennero registrate indipendentemente nello stesso tempo dal folklorista Alc\u00e9e Fortier nel sud della Louisiana, dove Fratel Coniglietto era conosciuto come \"Comp\u00e8re Lapin\".\nFratel Coniglietto personaggio Disney.\nIl film del 1946 della Disney \"I racconti dello zio Tom\" \u00e8 un adattamento cinematografico di tre storie di Fratel Coniglietto, \"The Laughing Place\", \"The Tar Baby\", e \"The Briar Patch\". In contrasto a come viene dipinto il personaggio nelle prime illustrazioni di Frederick S. Church, A. B. Frost, e E. W. Kemble, il Fratel Coniglietto disneyano venne disegnato in modo pi\u00f9 cartoonesco.\nQuasi in contemporanea con il film, la Disney produsse delle tavole domenicali di Fratel Coniglietto, fumetti a puntate che venivano pubblicati ogni domenica sui quotidiani americani al ritmo di una tavola alla settimana. Queste tavole erano di solito disegnate da Paul Murry, celebre disegnatore Disney in seguito soprannominato \"uomo dei topi\" in quanto si era specializzato a disegnare storie di Topolino. In seguito (a partire del 1946) le storie di Fratel Coniglietto in versione \"comics\" vennero pubblicate dalla Wester Publishing, sempre disegnate da Paul Murry.\nIl Fratel Coniglietto disneyano \u00e8 noto per la sua furbizia e astuzia, grazie al quale riesce sempre a uscire vivo dalle trappole preparate da Comare Volpe e Compare Orso, che lo vorrebbero mangiare. In Italia le storie di Fratel Coniglietto vennero pubblicate su Topolino gi\u00e0 sul numero 1 dell'aprile 1949. I primi traduttori per\u00f2, poich\u00e9 in italiano i nomi di alcuni animali sono di genere femminile, furono costretti a femminilizzare alcuni personaggi traducendo Brer Fox (brer significa fratello) con \"Sora Volpe\". I traduttori successivi per non far perdere la mascolinit\u00e0 a Brer Fox decisero di tradurlo con Compar Volpone, risolvendo il problema che \"Volpe\" in italiano \u00e8 femminile, mentre il personaggio della Disney era un maschio (in questo modo hanno per\u00f2 provocato una divergenza col doppiaggio del film, in cui la volpe ha il titolo di \"comare\"). La versione Disney di Fratel Coniglietto \u00e8 stata poi protagonista di varie storie pubblicate su Topolino, anche di produzione italiana (come \"L'inferno di Topolino\")"}
{"id": "2062847", "revid": "1632387", "url": "https://it.wikipedia.org/wiki?curid=2062847", "title": "Caff\u00e8 alla valdostana", "text": "Il caff\u00e8 alla valdostana (in francese, caf\u00e9 \u00e0 la vald\u00f4taine; in patois valdostano \"caf\u00e9 \u00e0 la cogn\u00e8ntse\") \u00e8 un modo comunitario di bere il caff\u00e8, tipico costume della cucina valdostana. Richiede un contenitore apposito, grolla o coppa dell'amicizia, intagliato in un pezzo di legno.\nStoria.\nIn Valle d'Aosta, come nel resto d'Europa, il caff\u00e8 si diffuse a cavallo tra il XVI e il XVII secolo.\nLa diffusione iniziale, come si deduce dal nome in patois valdostano (che e un dialetto derivato dal francese), \"caf\u00e9 \u00e0 la cogn\u00e8ntse\", si riferisce a Cogne.\nLe variet\u00e0 di caff\u00e8 normalmente utilizzate per il caff\u00e8 alla valdostana sono quella arabica e quella robusta.\nRecipiente.\nIl caff\u00e8 alla valdostana si beve \"\u00e0 la ronde\" (= a turno) nella coppa dell'amicizia (in francese, \"coupe de l'amiti\u00e9\") un contenitore di legno con coperchio e vari beccucci (fr. \"becs\"), sempre in numero pari, usato soprattutto in Valle d'Aosta. Ogni convitato beve da un beccuccio differente.\nViene spesso chiamata erroneamente grolla, che invece \u00e8 pi\u00f9 alta e stretta.\nRicetta.\nPreparazione.\nVersare il caff\u00e8 nella coppa dell'amicizia. Aggiungere lo zucchero con le scorze d'arancio e di limone. Cospargere l'orlo della coppa con lo zucchero, bagnandolo con la grappa e versandone il resto nel caff\u00e8. Appiccare il fuoco al liquido, rimestando con un cucchiaio e lasciando bruciare fino a quando lo zucchero sul bordo non sia caramellato. I convitati berranno, una volta spenta la fiamma con il coperchio, uno dopo l'altro e in senso antiorario, dai diversi beccucci della coppa (\u201c\u00e0 la ronde\u201d)."}
{"id": "2062854", "revid": "188323", "url": "https://it.wikipedia.org/wiki?curid=2062854", "title": "Sovraspinta", "text": ""}
{"id": "2062855", "revid": "287204", "url": "https://it.wikipedia.org/wiki?curid=2062855", "title": "Timer", "text": ""}
{"id": "2062856", "revid": "253269", "url": "https://it.wikipedia.org/wiki?curid=2062856", "title": "Johnny Sheffield", "text": " \nFiglio dell'attore Reginald Sheffield, \u00e8 principalmente noto come attore bambino per aver interpretato il personaggio di \"Piccolo\" (\"Boy\"), figlio adottivo di Tarzan, in otto pellicole tra il 1939 e il 1947 (quindi dagli otto ai sedici anni di et\u00e0), nella serie di film con Johnny Weissmuller.\nBiografia.\nJohnny Sheffield nasce in California nel 1931. Figlio d'arte, fu avviato alla recitazione dal padre, Reginald Sheffield, il quale sotto il nome di \"Eric Desmond\" era stato anch'egli un celebre attore bambino in teatro e al cinema e quindi rispettato attore di Hollywood. Anche Johnny si distinse subito in teatro, a soli 7 anni nel 1938, nel dramma \"On Borrowed Time\", in cui interpret\u00f2 il complesso ruolo di \"Pud\", prima a Los Angeles e quindi a Broadway. Dopo l'esordio lo stesso anno al cinema come il figlio di Napoleone in un cortometraggio storico della MGM, Johnny Sheffield venne selezionato fra una rosa di trecento candidati per il ruolo di \"Piccolo\" (\"Boy\"), il figlio adottivo di Tarzan nel film \"Il figlio di Tarzan\" (1939), accanto a Johnny Weissmuller e Maureen O'Sullivan. In tale ruolo, Sheffield riscosse un enorme successo, stabilendo con Johnny Weissmuller un ottimo rapporto sia sulla scena che nella vita, tanto da divenire da allora un protagonista fisso della serie in ben 8 film.\nLa carriera di Sheffield come attore bambino non fu comunque limitata al ruolo ricorrente di \"Piccolo\" nelle pellicole incentrate sull'uomo della giungla. Nel 1939 apparve nel musical \"Ragazzi attori\", al fianco di Mickey Rooney e Judy Garland, e nel 1940 fu il protagonista in \"Little Orvie\". Ebbe l'occasione di recitare in altri ruoli di rilievo in importanti produzioni cinematografiche accanto a star come Cesar Romero nel western \"Lucky Cisco Kid\" (1940) e Pat O'Brien e Ronald Reagan in \"Knute Rockne All American\" (1940), biografia del grande coach di football americano Knute Rockne, in cui il giovane attore imperson\u00f2 il protagonista all'et\u00e0 di sette anni. In quest'ultimo film ebbe la sua prima piccola parte anche il fratellino di Johnny, Billy Sheffield (1935-2010), che sar\u00e0 anch'egli attivo in ruoli di rilievo come attore bambino in alcuni film degli anni Quaranta.\nDopo aver abbandonato per raggiunti limiti d'et\u00e0 il ruolo di \"Piccolo\", che interpret\u00f2 per l'ultima volta in \"Tarzan e i cacciatori bianchi\" (1947), John Sheffield, ormai giovane attore, pass\u00f2 a un altro ruolo analogo, quello di Bomba, ragazzo della giungla, in una serie di pellicole a basso costo prodotte dalla Monogram Pictures. L'ultima sua apparizione sullo schermo, nel ruolo di Bomba, risale al 1955 in \"Lord of the Jungle\". Il tentativo nel 1956 di riproporre un personaggio analogo (\"Bantu, the Zebra Boy\") anche alla televisione non ebbe successo e non and\u00f2 oltre la realizzazione dell'episodio pilota, prodotto e diretto dal padre Reginald Sheffield. Per il resto, il giovane attore non si vide offrire altro, tra il 1949 e il 1960, che una lunga serie di ruoli minori (non accreditati), sia pure in importanti produzioni cinematografiche.\nJohnny Sheffield si ritir\u00f2 definitivamente dalle scene. Completati gli studi, intraprese la professione nel settore immobiliare, per divenire quindi un rappresentante della Santa Monica Seafood Company.\nSposatosi nel 1959, e padre di tre figli, mor\u00ec nel 2010 a 79 anni per un attacco cardiaco."}
{"id": "2062860", "revid": "2068842", "url": "https://it.wikipedia.org/wiki?curid=2062860", "title": "List box", "text": "In informatica, una list box (in italiano \"casella di riepilogo\" - poco usato) \u00e8 un controllo grafico (widget) che permette all'utente di selezionare uno o pi\u00f9 elementi da una lista.\nIn caso sia presente un numero elevato di elementi nella lista, per evitare di occupare una quantit\u00e0 eccessiva di spazio sullo schermo, viene mostrata una barra di scorrimento verticale che permette lo scorrimento dell'intera lista.\nAlcune implementazioni possono prevedere la selezione multipla di elementi, la selezione esclusiva degli elementi, la deselezione di elementi gi\u00e0 selezionati, riordinamento della lista.\nEsempio HTML.\n&lt;! DOCTYPE html &gt; \n&lt; html &gt; \n&lt; titolo &gt; \nEsempio di casella di riepilogo \n&lt;/ title &gt; \n&lt; corpo &gt; \nNome cliente: &lt; input type = \"text\" Placeholder = \"Immettere il nome del cliente\" /&gt; \n&lt; Br &gt; \n&lt; Br &gt; \n&lt; select name = \"Cars\" size = \"5\" &gt; \n &lt; option value = \"Merceders\" &gt; Merceders &lt;/ option &gt; \n &lt; option value = \"BMW\" &gt; BMW &lt;/ option &gt; \n &lt; option value = \"Jaguar\" &gt; Jaguar &lt;/ option &gt; \n &lt; option value = \"Lamborghini\" &gt; Lamborghini &lt;/ option &gt; \n &lt; option value = \"Ferrari\" &gt; Ferrari &lt;/ option &gt; \n &lt; option value = \"Ford\" &gt; Ford &lt;/ option &gt; \n&lt;/ select &gt; \n&lt;/ body &gt; \n&lt;/ html &gt; "}
{"id": "2062862", "revid": "1543377", "url": "https://it.wikipedia.org/wiki?curid=2062862", "title": "Bicchieri di Vicarello", "text": "I bicchieri di Vicarello (o vasi di Vicarello) sono quattro bicchieri in argento ritrovati nel 1852 presso la fonte termale delle \"Aquae Apollinares\", a Vicarello, sul lago di Bracciano.\nStoria.\nI bicchieri vennero scoperti nel 1852, quando venne demolito il vecchio stabilimento termale di Vicarello per costruirne uno pi\u00f9 moderno. Furono trovati all'interno della fenditura nella roccia da cui sgorgano le acque termali, insieme ad un \"tesoro\", costituito da circa 5.000 monete in bronzo di origine greca, etrusca e romana (fra cui circa 400\u00a0kg di \"aes rude\"), 34 vasi (3 d'oro, 25 d'argento, 6 di bronzo) di cui 12 recanti incisioni, fra cui quelli con l'itinerario gaditano, e vari oggetti metallici fra cui alcuni piatti, statuine in bronzo e altro materiale.\nI reperti della stipe di Vicarello, tra cui i bicchieri, sono principalmente conservati al Museo Nazionale Romano, mentre una selezione del materiale numismatico si trova ai Musei Vaticani. La collezione che inizialmente and\u00f2 al Museo kircheriano \u00e8 poi confluita anch'essa nel Museo nazionale romano. \u00c8 ritenuto probabile che numerosi reperti numismatici siano stati trafugati al momento della scoperta.\nDescrizione.\nDatati al I secolo d.C., sono di forma cilindrica e portano inciso sulla parte esterna l'itinerario via terra da \"Gades\" (Cadice) a Roma (\"Itinerarium gaditanum\"), con l'indicazione della varie stazioni intermedie (\"mansio\") e le relative distanze.\nI bicchieri alti da 95 a 115\u00a0mm hanno la forma di pietre miliari e portano incise su quattro colonne le 104 stazioni fra Gades e Roma per un totale di 1840 miglia romane (2.723,2\u00a0km).\nInterpretazioni.\nSi ritiene che il tesoro rinvenuto insieme ai bicchieri facesse parte di una stipe votiva costituita dai doni che i malati che si recavano alla fonte termale delle \"Aquae Apollinares\" sacrificavano agli dei protettori del luogo (Apollo) in segno votivo o augurale.\nLa presenza dei bicchieri con inciso l'itinerario gatidano all'interno della stipe votiva, ha sollevato diverse domande. Infatti i bicchieri non sembrano avere alcun rapporto con il dio protettore cui la stipe era con ogni probabilit\u00e0 destinata, e inoltre il percorso inciso non passa per Vicarello, ma giunge a Roma per la via Flaminia, passando per \"Narnia\" (Narni) e \"Ocriculum\" (Otricoli), qualche decina di km pi\u00f9 a est. Un'ipotesi \u00e8 quella che i bicchieri siano stati donati ad Apollo, come ringraziamento per il viaggio fatto, da dei mercanti gaditani che si stavano recando a Roma per commerciare i loro prodotti. Quest'ipotesi tuttavia non spiega perch\u00e9 questi mercanti avessero preferito percorrere un itinerario terrestre di oltre 2.500\u00a0km, invece che seguire le loro merci, che sicuramente giungevano a Roma via mare in modo pi\u00f9 veloce ed economico.\nUna seconda ipotesi \u00e8 che questi bicchieri siano stati donati da viaggiatori provenienti dalla Spagna ad un nobile senatore romano, Lucio Iunio Cesennio Peto (parente dell'imperatore Domiziano che aveva una villa nel borgo di Vicarello), e che successivamente questi abbia utilizzato i quattro bicchieri per farne dono alle divinit\u00e0 protettrici del luogo."}
{"id": "2062863", "revid": "767487", "url": "https://it.wikipedia.org/wiki?curid=2062863", "title": "Kilburn National 27\u00b711\u00b790", "text": "Kilburn National 27\u00b711\u00b790 \u00e8 un album live degli Snuff pubblicato nel 1995."}
{"id": "2062864", "revid": "54728", "url": "https://it.wikipedia.org/wiki?curid=2062864", "title": "Live at the Kilburn National", "text": ""}
{"id": "2062867", "revid": "54728", "url": "https://it.wikipedia.org/wiki?curid=2062867", "title": "Kilburn National 27-11-90", "text": ""}
{"id": "2062871", "revid": "729019", "url": "https://it.wikipedia.org/wiki?curid=2062871", "title": "Manrico Marchetto", "text": "Biografia.\nCresciuto e formatosi nel Tarvisium, esord\u00ec in A1 con il Treviso, all'epoca sponsorizzato Metalcrom; con la squadra bianco-verde si impose ben presto e gi\u00e0 nel 1972 esord\u00ec in Nazionale italiana, in un incontro di Coppa delle Nazioni ad Aosta contro la ; disput\u00f2 quasi tutti i suoi \"test match\" in ambito Coppa FIRA, scendendo tuttavia in campo in diverse occasioni contro i XV di alcune selezioni maggiori che non concessero tuttavia il \"cap\", come l' nel 1976 a Milano e la nel novembre 1979 a Rovigo.\nCampione d'Italia nel 1978 con la Metalcrom Treviso, rimase anche dopo l'acquisizione della societ\u00e0 da parte del gruppo Benetton e vincendo anche, nel 1983, il suo primo scudetto con la nuova denominazione; in 14 stagioni di serie A collezion\u00f2 262 presenze e mise a segno 1103 punti, gran parte dei quali frutto di 209 mete (terzo assoluto in massima divisione dopo Marcello Cuttitta con 236 e Mascioletti con 227).\nIn Nazionale \u00e8 il terzo miglior realizzatore di mete, con 21, a pari merito di Carlo Checchinato e dietro il citato Marcello Cuttitta (25) e Paolo Vaccari (22).\nDopo il ritiro si \u00e8 dedicato alla sua professione di architetto ed \u00e8 l'animatore di una squadra di veterani del trevigiano, il \"Vecio rugby\"; si \u00e8 recentemente segnalato per avere organizzato una raccolta di firme al fine di assicurare a Treviso una presenza nella Celtic League allargata alle squadre italiane."}
{"id": "2062878", "revid": "30445", "url": "https://it.wikipedia.org/wiki?curid=2062878", "title": "Vasi di Vicarello", "text": ""}
{"id": "2062882", "revid": "729019", "url": "https://it.wikipedia.org/wiki?curid=2062882", "title": "Carmella Bing", "text": "Inizio della carriera.\nNel 2002 si trasfer\u00ec a Las Vegas e inizi\u00f2 la propria carriera posando per una rivista per adulti. Nel 2004 arriv\u00f2 a pesare 88,5 chilogrammi e impieg\u00f2 svariati mesi per riacquistare il proprio peso forma. Dovette poi sottoporsi a mastoplastica additiva poich\u00e9 il volume del seno si era nel frattempo ridotto di pari passo con la perdita di peso corporeo. Nel novembre del 2005 pens\u00f2 che fosse giunto il momento per debuttare in pellicole pornografiche e comparire in siti Web per adulti. La pornostar Davia Ardell la mise in contatto con un agente dell'industria pornografica, dandole cos\u00ec modo di iniziare la propria carriera cinematografica. Risale ad allora la duratura amicizia di Carmella Bing e Davia Ardell.\nNel 2007 realizz\u00f2 circa una cinquantina di pellicole, oltre a molte scene per siti web come: BangBros, Brazzers, Bustyz e Naughty America.\nBench\u00e9 non sia latinoamericana in molte pellicole \u00e8 stata scritturata per tale ruolo e, sembrando molto pi\u00f9 matura della sua et\u00e0, ha girato anche molte pellicole del genere MILF bench\u00e9 fosse lungi dall'avere raggiunto l'et\u00e0 per interpretarle.\nAbbandono del porno.\nNel 2008, si sarebbe trasferita da Los Angeles a Las Vegas per intraprendere l'attivit\u00e0 di escort. Ha dichiarato: \"Il porno costa denaro: tasse, commissioni, senza contare il tempo in cui non si pu\u00f2 lavorare per l'ETS. Come escort, devo preoccuparmi soltanto delle spese di pubblicit\u00e0 e delle fatture del telefono\".\nTra il 2009 ed il 2011, a cavallo di una maternit\u00e0, incrementa notevolmente di peso e decide di rientrare per un breve periodo nell'industria pornografica apparendo in qualche pellicola di genere BBW.\nNel luglio 2011 abbandona definitivamente il porno e si dedica al mondo dell'arte realizzando su commissione dipinti ed opere su tela che vende sul suo sito TheBingDynasty.\nIl 5 dicembre 2012 \u00e8 stata arrestata dalla polizia di Irvine poich\u00e9 trovata in possesso di sostanze stupefacenti."}
{"id": "2062883", "revid": "339392", "url": "https://it.wikipedia.org/wiki?curid=2062883", "title": "Dipendenza della Corona", "text": ""}
{"id": "2062885", "revid": "242434", "url": "https://it.wikipedia.org/wiki?curid=2062885", "title": "Fattore di concentrazione della tensione", "text": ""}
{"id": "2062886", "revid": "767487", "url": "https://it.wikipedia.org/wiki?curid=2062886", "title": "Caught in Session", "text": "Caught in Session \u00e8 un album live degli Snuff pubblicato nel 1997."}
{"id": "2062896", "revid": "767487", "url": "https://it.wikipedia.org/wiki?curid=2062896", "title": "Tarzan contro i mostri", "text": "Tarzan contro i mostri (\"Tarzan's Desert Mystery)\" \u00e8 un film del 1943 diretto da Wilhelm Thiele.\nIl soggetto \u00e8 liberamente ispirato alle avventure di \"Tarzan delle Scimmie\", il famoso romanzo di Edgar Rice Burroughs del 1912. Il film \u00e8 l'ottavo dei dodici della saga di Tarzan interpretati dall'attore Johnny Weissmuller, gi\u00e0 primo uomo al mondo a nuotare i 100 metri stile libero sotto il minuto e vincitore di cinque medaglie d'oro olimpiche ai Parigi 1924 e Amsterdam 1928. Ed \u00e8 il quinto degli otto in cui l'attore bambino Johnny Sheffield compare nel ruolo di \"Piccolo\" (\"Boy\"), il figlio adottivo di Tarzan e Jane.\nTrama.\nIn questa avventura (l'unica senza la presenza di Jane Parker), Tarzan si trova a salvaguardare la salute del suo popolo in Africa, mentre il figlio Piccolo, ormai adolescente, si spinge fino ai confini del Sahara, dove viene catturato da una trib\u00f9 araba capeggiata dallo sceicco Abdul El Khim.\nProduzione.\nIl film, che fu prodotto dalla Sol Lesser Productions con il titolo di lavorazione \"Tarzan and the Sheik\", venne girato in California a Lone Pine nelle Alabama Hills, set di molte pellicole hollywoodiane, tra cui numerosi western. Le riprese iniziarono ai primi di aprile per terminare a fine maggio 1943. Il 16 agosto, alcune scene furono rigirate. Secondo \"Hollywood Report\" del 12 agosto 1943, il produttore Sol Lesser, aveva deciso di rigirare tutta la fine del film che, in origine, mostrava Connie che veniva catturata da Hendrix, riportata in citt\u00e0 e salvata dall'impiccagione dall'intervento di Tarzan.\nIl \"New York Times\" riport\u00f2 la notizia che il villaggio arabo usato per il film era quello costruito nel 1927 per \"Il re dei re\" di Cecil B. DeMille.\nDistribuzione.\nIl copyright del film, richiesto dalla Principal Artists Productions, fu registrato il 26 novembre 1943 con il numero LP12444.\nDistribuito dalla RKO Radio Pictures, il film venne presentato in prima a New York il 26 dicembre 1943."}
{"id": "2062910", "revid": "1543377", "url": "https://it.wikipedia.org/wiki?curid=2062910", "title": "Ghiorgos Leonardos", "text": "Biografia.\nLeonardos nasce ad Alessandria d'Egitto il 20 febbraio 1937 da genitori greci. Pubblica i suoi primi racconti brevi sui quotidiani \"Tachidromos\" e \"Anatoli\" di Alessandria. Giunto in Grecia, studia inizialmente fisica e matematica presso l'Universit\u00e0 Aristotele di Salonicco per\u00f2 in seguito si dedica al giornalismo, studiando presso la Scuola giornalistica dell'Istituto greco-americano (1959-1961).\nLavora alla redazione estera dei quotidiani \"Naftemboriki\" e \"Kathimerini\", dopodich\u00e9 diventa redattore di politica interna (1961-1964). Nel 1964 diventa corrispondente dell'Athens News Agency (APE) a Belgrado, dove rimane fino al 1967. Tornando in Grecia, lavora come capo della redazione estera dei quotidiani \"Apogevmatini\", \"Eleftherotipia\", \"Mesimvrini\", \"Ethnos\" e \"Eleftheros Typos\", e come redattore per il giornale finanziario \"Kerdos\".\nNel 1977 diventa corrispondente del Athens News Agency a New York, dove lavora anche come direttore del quotidiano della citt\u00e0 \"Ethnikos Kirix\".\nAl suo ritorno lavora come ancorman per la Radiotelevisione greca (ERT) e in seguito per la rete privata \"Antenna\".\nGhiorgos Leonardos ha effettuato servizi per la guerra del Vietnam, per quella tra Iran e Iraq, per la guerra del Golfo Persico e per altri conflitti, sicch\u00e9 per varie Conferenze Internazionali, come il Convegno della European Broadcasting Union a Istanbul (1975).\n\u00c8 membro dell'Associazione della Rassegna Stampa di Atene e della Societ\u00e0 Nazionale di Scrittori Greci.\nPremi e riconoscimenti.\nNel 2001 e nel 2005 fu premiato come miglior autore di romanzi storici dalla Societ\u00e0 Greca di Lettere Cristiane. Nel 2006 gli venne conferito il premio della Fondazione Botsis per i servizi resi al giornalismo e alla letteratura.\nHa ottenuto il Premio Statale per Romanzi, massima onorificenza per uno scrittore in Grecia, per il suo romanzo storico \" L'ultimo dei Paleologi \"."}
{"id": "2062911", "revid": "729019", "url": "https://it.wikipedia.org/wiki?curid=2062911", "title": "Sol Lesser Productions", "text": "La Sol Lesser Productions \u00e8 una casa di produzione e distribuzione cinematografica statunitense. Fondata e diretta dal Premio Oscar Sol Lesser, \u00e8 nota soprattutto per avere distribuito una serie di film di Tarzan nel periodo a cavallo tra gli anni trenta e gli anni cinquanta.\nSpecializzata in film di genere, soprattutto d'avventura, la compagnia lavor\u00f2 anche con registi di vaglia del cinema statunitense come King Vidor, Ernst Lubitsch, Sam Wood, Frank Borzage."}
{"id": "2062915", "revid": "633110", "url": "https://it.wikipedia.org/wiki?curid=2062915", "title": "SMS Zrinyi", "text": "La SMS \"Zrinyi\" \u00e8 stata una nave da battaglia pre-dreadnought della Regia e Imperiale Marina Austro-Ungarica della classe Radetzky.\nLa nave, impostata il 15 novembre 1908 presso lo Stabilimento Tecnico Triestino, fu varata il 12 aprile 1910 e completata nel luglio dell'anno seguente.\nDurante la prima guerra mondiale la \"Zrinyi\" serv\u00ec nella Seconda Divisione Navale della marina austro-ungarica e come tale prese parte al bombardamento di Ancona e Senigallia il 24 maggio 1915 (il giorno dell'entrata in guerra del Regno d'Italia), occasione in cui colse di sorpresa le difese costiere. La nave \u00e8 ritratta in una cartolina austriaca d'epoca mentre bombarda presso Senigallia un ponte ferroviario, un serbatoio idrico, le installazioni portuali, l'edificio della stazione e un convoglio ferroviario, distruggendo quasi tutto. Il cannoneggiamento della costa adriatica fu l'unica azione bellica della \"Zrinyi\" durante la Grande Guerra, in quanto il controllo alleato del canale d'Otranto non permetteva alla \"Kriegsmarine\" l'uscita dall'Adriatico, cos\u00ec per quasi tutta la durata del conflitto la nave rimase alla fonda nel porto di Pola.\nIl 10 novembre del 1918, ad armistizio avvenuto e nei convulsi giorni della caduta dell'impero austro-ungarico, un gruppo di ufficiali dello Stato degli Sloveni, dei Croati e dei Serbi si impossess\u00f2 della \"Zrinyi\" e della nave gemella \"Radetzky\", basandosi sulla volont\u00e0 dell'imperatore Carlo d'Austria di cedere la flotta da guerra al nuovo stato jugoslavo prima che cadesse in mani italiane, portandoli prima nel porto di Buccari e poi al sicuro nella baia dei Castelli presso Spalato, che era stata occupata dall'esercito degli Stati Uniti.\nNonostante l'intenzione di destinarli alla nuova flotta jugoslava, la \"Zrinyi\" rimase in disarmo nel porto spalatino oltre un anno finch\u00e9 fu ceduta alla US Navy il 22 novembre 1919. Ribattezzata USS \"Zr\u00ednyi\", venne rimorchiata dalla marina statunitense verso Venezia nel 1921 per essere successivamente demolita."}
{"id": "2062917", "revid": "767487", "url": "https://it.wikipedia.org/wiki?curid=2062917", "title": "Grande coraggio", "text": "Grande Coraggio \u00e8 il 29\u00b0 singolo di Alexia pubblicato nel 2008.\nLa canzone.\n\u00c8 il primo singolo promozionale estratto dall'album Al\u00e8 del 2008, che segna il ritorno dell'artista spezzina dopo ben tre anni di assenza dal panorama musicale.\nIl brano esce nelle principali radio italiane il 30 maggio, e meraviglia per le nuove sonorit\u00e0 e il nuovo stile interpretativo della cantante, che vuole affrontare tramite la musica, nuove tematiche che vanno dal sociale allo strettamente personale.\nIl singolo \u00e8 stato scelto come inno di coraggio per accompagnare gli atleti delle Olimpiadi di Pechino 2008, dove l'artista ha tenuto un concerto, 1\u00aa tappa del suo \"World Tour\", a \"CasaItalia\" per Radio Italia.\nIl videoclip.\nPer la canzone sono stati registrati 2 video: il primo in versione montaggio uscito immediatamente per la presentazione della canzone, dove si vedono alcune fasi della registrazione del brano e alcune immagini dove la cantante prepara il booklet fotografico; il secondo video \u00e8 quello ufficiale girato nel mese di giugno dal regista Lorenzo Vignolo, e mostra le vicende di un gruppo di ragazzi che decidono di far festa e quindi di \"vivere\", anche quando le condizioni spesso non lo permettono. Da notare nel videoclip la presenza delle \"torce\" che i ragazzi si passano a vicenda simbolo della torcia olimpica."}
{"id": "2062923", "revid": "81103", "url": "https://it.wikipedia.org/wiki?curid=2062923", "title": "Santuario della Madonna del Ghisallo", "text": ""}
{"id": "2062924", "revid": "838137", "url": "https://it.wikipedia.org/wiki?curid=2062924", "title": "Radostin Stoj\u010dev", "text": "Carriera sportiva.\nGiocatore.\nRadostin nacque in una famiglia di pallavolisti, di cui rappresenta la terza generazione. Suo padre \u00e8 Svetoslav Stoj\u010dev, che vinse come allenatore la medaglia d'oro al campionato europeo juniores del 1986.\nLa sua carriera da giocatore, che lo vide ricoprire il ruolo di palleggiatore, inizi\u00f2 in una delle pi\u00f9 forti formazioni del suo paese, il CSKA Sofia. Nel 1990 si trasfer\u00ec nel Minyor Buhovo, vincendo il campionato; l'anno successivo ritorn\u00f2 nel CSKA. Il resto della sua carriera lo vide girare l'Europa: Portogallo, Spagna, Austria (dove vinse campionato e Coppa nazionale) e Serbia. Gli ultimi anni li trascorse in Francia, a Chaumont e nel Tours. Prima del ritiro si dedic\u00f2 anche al beach volley, precisamente durante la stagione 1998-1999.\nAllenatore.\nNella stagione 2003-2004 si sedette per la prima volta su una panchina come allenatore, quella dello Slavia Sofia; qui nel 2005 vinse la Coppa di Bulgaria. L'esperienza successiva lo vide come 2\u00ba allenatore della Dinamo Mosca. Nel biennio 2006-2007 vinse il campionato russo e la Coppa di Russia. Durante la sua permanenza in Russia ebbe l'opportunit\u00e0 di continuare ad allenare un suo connazionale e stella nascente del panorama pallavolistico europeo, Matej Kazijski (gi\u00e0 allenato nello Slavia Sofia).\nNell'estate del 2007 approd\u00f2 in Italia, ingaggiato dalla Trentino Volley, grazie all'intuito del Direttore Generale Giuseppe Cormio, lo stesso che aveva portato in Italia Julio Velasco. Questo accadde grazie ai contatti che Cormio aveva con il suo assistente, il trevigiano Sergio Busato (anche lui approdato a Trento). Con la presenza dell'allenatore bulgaro, la formazione trentina riusc\u00ec a vincere la sfida del mercato estivo e ad aggiudicarsi le prestazioni di Matej Kazijski.\nNel suo primo anno nel campionato italiano, Stoj\u010dev riusc\u00ec in un risultato insperato, facendo vincere all'Itas il primo scudetto della sua storia. Prima di lui solamente Julio Velasco era riuscito nell'impresa di vincere al suo primo anno in Italia. L'anno successivo conquist\u00f2 la Champions League, anch'esso primo trionfo per la squadra trentina.\nIl 2009 si apr\u00ec con il rinnovo contrattuale. L'allenatore bulgaro sieder\u00e0 sulla panchina della Trentino Volley fino al 2014, una durata inusuale nel mondo della pallavolo. A novembre vinse la Coppa del Mondo per club, mentre a gennaio 2010 venne conquistata la Coppa Italia. A novembre 2010 decise di accettare la proposta della federazione del suo Paese di sostituire Silvano Prandi nell'incarico di commissario tecnico della Nazionale maschile, questo senza lasciare la guida della panchina della societ\u00e0 di Trento. La stagione 2010-2011 vide la sua squadra di club conquistare la \"tripletta\" composta da scudetto, Champions League e Mondiale per club; questi successi gli consentirono di conquistare il premio \"Costa-Anderlini\" come miglior allenatore del campionato italiano, diventando il primo straniero a ricevere questo riconoscimento.\nNei suoi primi mesi da CT guid\u00f2 la sua Nazionale al 5\u00ba posto alla World League e al 6\u00ba posto all'Europeo in Austria e Repubblica Ceca. Il rapporto con la sua federazione nazionale si interruppe al termine del Girone di qualificazione alle Olimpiadi di Londra 2012, che vide la Bulgaria sconfitta in semifinale; l'allontanamento burrascoso di Stoj\u010dev provoc\u00f2 accese reazioni in patria, con l'intervento anche del Primo ministro Bojko Borisov. Nonostante l'esonero il suo operato venne premiato sia in Bulgaria che in Italia, dove venne eletto \"Miglior allenatore\" per l'anno solare 2012.\nAl termine della stagione 2012-2013, conclusasi con la vittoria del terzo scudetto italiano, si trasferisce in Turchia per allenare la formazione del Halkbank Spor Kul\u00fcb\u00fc. Lo seguono molti dei giocatori gi\u00e0 allenati a Trento, e conquista Supercoppa, Coppa nazionale e campionato, e viene sconfitto solamente alla finale di Champions League. Il 4 luglio 2014 viene ufficializzato il suo ritorno sulla panchina della Trentino Volley, con la quale esce sconfitto in finale di Coppa Italia e Coppa CEV vincendo per\u00f2 il suo 4\u00ba scudetto. Nella stagione successiva, arriva terzo in campionato e viene eliminato in semifinale scudetto da Modena, contro cui perde anche la finale di Coppa Italia. In Champions League, invece, sfiora l'impresa, arrivando in finale contro lo Zenit-Kazan e perdendo 3-2 dopo aver vinto i primi due set e aver perso ai vantaggi il quarto.\nL'8 maggio 2017, dopo un anno di inattivit\u00e0, viene ingaggiato dal Modena Volley. Viene licenziato al termine del campionato.\nNell'estate del 2019 trova l'accordo con la BluVolley Verona. I risultati della sua prima stagione sulla panchina del club veronese sono altalenanti, ma il campionato viene sospeso a causa dello scoppio della pandemia per Covid-19. Nell'annata successiva ricrea il sodalizio con il connazionale Kazijski, che a Trento port\u00f2 a molti successi.\nPalmar\u00e8s.\nClub.\nGiocatore\nAllenatore\nCarriera imprenditoriale.\nNonostante gli impegni del mondo pallavolistico, fin da giovane ha svolto diversi lavori. Dopo aver fatto il broker e aver gestito una catena di ristoranti ha aperto, con il suo socio Tsvetan Chochev, una catena di lavanderie. L'attivit\u00e0 imprenditoriale, dal nome \"Eco Clean\", conta in Bulgaria 4 lavanderie, 3 delle quali nella capitale Sofia. Nel mese di febbraio del 2010 Stoj\u010dev espresse il desiderio di espandere la propria attivit\u00e0 anche fuori dai confini bulgari. La nuova attivit\u00e0 ha trovato sede nella zona meridionale di Trento, ed \u00e8 stata inaugurata nel mese di maggio.\nDopo una lunga progettazione assieme all'atleta Matej Kazijski, il 9 gennaio 2016 ha inaugurato a Sofia la \"Scuola di pallavolo Stoytchev-Kaziyski\", una struttura di formazione sportiva dedicata a 110 ragazzi bulgari."}
{"id": "2062925", "revid": "767487", "url": "https://it.wikipedia.org/wiki?curid=2062925", "title": "Tarzan e le amazzoni", "text": "\"Tarzan e le amazzoni (Tarzan and the Amazons)\" \u00e8 un film del 1945 diretto da Kurt Neumann.\nIl soggetto \u00e8 liberamente ispirato alle avventure di \"Tarzan delle Scimmie\", il famoso romanzo di Edgar Rice Burroughs del 1912. Il film \u00e8 il nono dei dodici della saga di Tarzaninterpretati dall'attore Johnny Weissmuller, gi\u00e0 primo uomo al mondo a nuotare i 100 metri stile libero sotto il minuto e vincitore di cinque medaglie d'oro olimpiche a Parigi 1924 e Amsterdam 1928. Ed \u00e8 il sesto degli otto in cui l'attore bambino Johnny Sheffield compare nel ruolo di \"Piccolo\" (\"Boy\"), il figlio adottivo di Tarzan e Jane.\nTrama.\nTarzan e Piccolo accorrono in aiuto di una donna che, inseguita da alcuni leopardi, cade da un dirupo, slogandosi una caviglia. La scimmia Cita prende da terra un braccialetto d'oro che Tarzan riconosce come proveniente da Palmira, una citt\u00e0 nascosta tra le montagne e abitata da sole donne. Piccolo, bench\u00e9 gli sia stato proibito di seguire Tarzan che vuole riportare a casa la ragazza, non obbedisce al padre: seguendolo di nascosto, scopre il sentiero segreto che porta alla misteriosa citt\u00e0 delle amazzoni. La regina accoglie Tarzan, suo vecchio amico, ma lo ammonisce di non portare altri sconosciuti che, altrimenti, rischieranno una sicura morte.\nJane ritorna dall'Inghilterra con sir Guy Henderson, un amico archeologo a capo di una spedizione composta da altri inglesi. Sul fiume, dopo aver attraccata la lancia, Jane riceve da Cita il braccialetto come regalo. Brenner, uno dei membri della spedizione, riconoscendo sul gioiello il simbolo di Palmira, insiste per sapere da dove provenga ma Tarzan, irritato, se ne va via insieme a Jane senza dirgli niente. Brenner, dopo aver consultato un libro, trova citato il simbolo misterioso, spingendo Ballister a ricordare storie dimenticate su una citt\u00e0 perduta piena di tesori. Gli inglesi, tranne sir Guy, progettano di addentrarsi nella giungla alla ricerca della citt\u00e0 e chiedono a Tarzan di far loro da guida. Ma lui rifiuta di farlo e, dopo aver salutato sir Guy, lascia la spedizione insieme a Jane e a Piccolo. Il ragazzo, per\u00f2, non capisce il motivo del rifiuto e, approfittando dell'assenza di Tarzan, andato a caccia, raggiunge la spedizione offrendosi lui come guida. Jane, preoccupata per la sparizione di Piccolo, va a cercarlo, ma una tempesta fa cadere un albero che la blocca.\nLa spedizione, intanto, \u00e8 riuscita a entrare nella citt\u00e0 delle amazzoni. La regina, come aveva promesso di fare a Tarzan, condanna tutti gli intrusi a morte. Gli inglesi riescono a convincerla delle loro buone intenzioni facendole commutare la condanna capitale in una pena ai lavori forzati.\nTornato a casa, Tarzan libera Jane che era rimasta intrappolata dall'albero caduto. Nel frattempo, Piccolo riesce a mandare Cita alla ricerca della ragazza salvata nella giungla da Tarzan. Con il suo aiuto, i prigionieri riescono a fuggire. Ma l'avidit\u00e0 di Ballister che, prima di andarsene, vuole saccheggiare il tempio, porta tutti alla rovina: l'uomo prima uccide sir Guy che aveva tentato di fermarlo, poi accoltella la ragazza che, ferita a morte, riesce per\u00f2 a lanciare l'allarme. Cita corre ad avvisare Tarzan, mentre i saccheggiatori si difendono dalle frecce delle amazzoni. Gli unici che riescono a fuggire sono Anders e Ballister; arrivati sul passo che collega la valle della citt\u00e0 perduta al mondo esterno, fanno saltare il passaggio con una carica di dinamite per impedire alla donne di seguirli. Sulla strada del ritorno, i due fuggitivi incontrano Tarzan che sta correndo in soccorso di Piccolo: vedendo il tesoro rubato, l'uomo scimmia spinge i due tra le sabbie mobili. Recuperato l'oro, Tarzan lo riporta a Palmira dove riesce a entrare per mezzo di un albero sradicato che gli fa da ponte sul passaggio crollato. Restituito il tesoro alla regina, Tarzan riesce a convincerla di risparmiare la vita di Piccolo, ancora suo prigioniero.\nProduzione.\nIl film venne prodotto dalla Sol Lesser Productions sotto il nome di Champion Productions, Inc.\nCuriosit\u00e0.\nIl produttore Sol Lesser propose a Maureen O'Sullivan di tornare nel ruolo di Jane essendo che l'attrice aveva espresso un interesse a tornare nel personaggio. Ma un cambio di idea da parte della O'Sullivan porter\u00e0 all'assunzione di Brenda Joyce.\nBrenda Joyce interpreter\u00e0 Jane in cinque film di Tarzan, quattro con Johnny Weissmuller e uno con Lex Barker.\nDistribuzione.\nDistribuito dalla RKO Radio Pictures, il film - il cui titolo completo era \"Edgar Rice Burroughs' Tarzan and the Amazons\" - usc\u00ec nelle sale cinematografiche USA il 29 aprile 1945. Nello stesso anno, il 25 giugno, venne distribuito nel Regno Unito; il 9 agosto, fu presentato in Canada, a Toronto; il 30 agosto, in Australia; il 1\u00ba ottobre, in Svezia, come \"Tarzan och amazonerna\"; il 18 ottobre, in Uruguay. In Portogallo, il film usc\u00ec il 20 maggio 1946 con il titolo \"Tarzan e as Amazonas\"; in Finlandia, il 25 aprile 1947 come \"Tarzan ja amatsoonit\"; in Danimarca, dove fu distribuito dalla RKO Radio Films come \"Tarzan og amazonerne\", il 25 ottobre 1948; in Germania Ovest, il 6 gennaio 1950; in Austria, come \"Tarzan und die Amazonen\", il 12 settembre 1950; in Giappone, il 26 luglio 1955."}
{"id": "2062927", "revid": "22475", "url": "https://it.wikipedia.org/wiki?curid=2062927", "title": "Pietra runica di Bj\u00f6rketorp", "text": "La Pietra runica di Bj\u00f6rketorp (DR 360 U) \u00e8 una pietra runica facente parte di un sito megalitico che si trova nella provincia di Blekinge, Svezia. \u00c8 una delle pi\u00f9 alte pietre runiche al mondo, misura 4,2 metri di altezza, e insieme agli altri due menhir forma un imponente complesso megalitico.\nInscrizione.\nLe rune furono incise nel VI o VII secolo d.C. in proto-norreno e il testo inciso \u00e8 simile a quello leggibile sulla pietra runica di Stentoften. Il testo si presenta su due facce del monolito e quello pi\u00f9 breve sembra dire \"Io prevedo distruzione\" o \"la previsione della distruzione\". L'interpretazione del testo sull'altra faccia \u00e8 anch'essa oggetto di discussioni.\nAnalisi.\nLa maggior parte degli studiosi data l'incisione al VII secolo d.C. e fu utilizzato uno stile delle rune che si pone tra il Fu\u00feark antico e quello recente. Un tipico esempio di questo \u00e8 la runa \"a\" che ha la stessa forma della runa \"h\" nel Fu\u00feark recente. La runa \"k\", che assomiglia molto ad una Y, \u00e8 la transizione da a nelle due versioni dei caratteri. Questo rinvenimento \u00e8 molto significativo perch\u00e9 sono poche le iscrizioni intermedie rinvenute fino ad ora e tra queste possiamo citare la pietra runica di Stentoften, la Pietra runica di Istaby e la Pietra runica di Gummarp (traslata a Copenaghen e persa nell'incendio del 1728).\nLe pietre runiche di Stentoften, Istaby e Gummarp, tramite i nomi che compaiono su esse, vengono associate ad uno stesso clan e le persone citate sono sempre dei capo clan. La pietra di Bj\u00f6rketorp non riporta nessun nome e dista circa 10 chilometri dalle altre, ma non vi sono dubbi che anch'essa sia collegata alle altre, in quanto riporta lo stesso stile di rune e il medesimo messaggio della pietra di Stentoften. \u00c8 altres\u00ec ovvio che l'autore delle iscrizioni non fu sempre lo stesso e pertanto questo mette in risalto una specifica tradizione runica presente nel Blekinge durante il VII secolo.\nTuttavia, gli studiosi non sono d'accordo sulle finalit\u00e0 della pietra runica. Alcuni pensano che il monumento fosse stato realizzato su una sepoltura e che l'iscrizione servisse a proteggere la sacralit\u00e0 del luogo. Ma, nel 1914, furono eseguiti scavi archeologici che non rinvennero nessuna sepoltura n\u00e9 sotto la pietra runice n\u00e9 dentro il cerchio di pietra. Alla luce di queste scoperte si sugger\u00ec che il monumento fosse un cenotafio, cio\u00e8 un memoriale che rimane lontano dalla reale sepoltura. Un secondo suggerimento fu che si trattava di un santuario per Odino o per la fertilit\u00e0. O ancora si pensa che il monumento fungesse da confine con il territorio dei Daner.\nTradizioni locali.\nLa pietra fu descritta in documenti risalenti al XV secolo. Una leggenda locale racconta di come la maledizione sia ancora attiva: molto tempo fa un uomo volle rimuovere la pietra in modo da ottenere pi\u00f9 terra da coltivare. Egli accatast\u00f2 del legname attorno al monolito, con lo scopo di appiccare il fuoco, arroventare la pietra e poi, bagnandola con l'acqua, causarne la rottura. Il tempo era bello e senza vento. Appena egli appicc\u00f2 il fuoco, una raffica improvvisa di vento port\u00f2 le fiamme a bruciargli i capelli. Il poveretto si gett\u00f2 a terra nel tentativo di spegnere il fuoco ma mor\u00ec bruciato. Tuttavia l'incendio attorno alla pietra runica si spense di colpo, come se una mano enorme avesse soffocato le fiamme e protetto il monumento."}
{"id": "2062929", "revid": "324200", "url": "https://it.wikipedia.org/wiki?curid=2062929", "title": "Campionato europeo dei piccoli stati di pallavolo", "text": ""}
{"id": "2062931", "revid": "767487", "url": "https://it.wikipedia.org/wiki?curid=2062931", "title": "Tarzan e la donna leopardo", "text": "\"Tarzan e la donna leopardo (Tarzan and the Leopard Woman)\" \u00e8 un film del 1946 diretto da Kurt Neumann.\nIl soggetto \u00e8 liberamente ispirato alle avventure di \"Tarzan delle Scimmie\", il famoso romanzo di Edgar Rice Burroughs del 1912. Il film \u00e8 il decimo dei dodici della saga di Tarzan interpretati dall'attore Johnny Weissmuller, gi\u00e0 primo uomo al mondo a nuotare i 100 metri stile libero sotto il minuto e vincitore di cinque medaglie d'oro olimpiche ai Parigi 1924 e Amsterdam 1928. Ed \u00e8 il settimo degli otto in cui l'attore bambino Johnny Sheffield compare nel ruolo di \"Piccolo\" (\"Boy\"), il figlio adottivo di Tarzan e Jane.\nTrama.\nUn uomo viene trovato morto e il sospetto cade su un possibile attacco di leopardi. Tarzan viene incaricato di risolvere il caso ma egli crede che sotto ci sia qualcos'altro; infatti poco dopo incontra un bambino guerriero che si rivela essere il figlio di Lea, regina e sacerdotessa del Popolo dei Leopardi."}
{"id": "2062932", "revid": "767487", "url": "https://it.wikipedia.org/wiki?curid=2062932", "title": "Tarzan e i cacciatori bianchi", "text": "\"Tarzan e i cacciatori bianchi (Tarzan and the Huntress)\" \u00e8 un film del 1947 diretto da Kurt Neumann.\nIl soggetto \u00e8 liberamente ispirato alle avventure di \"Tarzan delle Scimmie\", il famoso romanzo di Edgar Rice Burroughs del 1912. Il film \u00e8 l'undicesimo dei dodici della saga di Tarzan interpretati dall'attore Johnny Weissmuller, gi\u00e0 primo uomo al mondo a nuotare i 100 metri stile libero sotto il minuto e vincitore di cinque medaglie d'oro olimpiche ai Parigi 1924 e Amsterdam 1928. Ed \u00e8 l'ottavo e ultimo in cui l'attore bambino Johnny Sheffield compare nel ruolo di \"Piccolo\" (\"Boy\"), il figlio adottivo di Tarzan e Jane.\nTrama.\nUna truppa di venditori clandestini di animali composta da Paul Weir, Tanya Rawlins e Carl Marley si avventura nelle terre dell'Africa con scopo di catturarne alcune rare specie. Ottengono il permesso da Re Ferrod e suo nipote e cominciano l'operazione, ma presto Tarzan, Piccolo e la simpatica Cita daranno loro filo da torcere."}
{"id": "2062934", "revid": "110157", "url": "https://it.wikipedia.org/wiki?curid=2062934", "title": "The Power of Shower", "text": "The Power of Shower \u00e8 il primo album di debutto di Crazy Loop, alter ego di Dan B\u0103lan, uscito nei primi mesi del 2008."}
{"id": "2062936", "revid": "31886", "url": "https://it.wikipedia.org/wiki?curid=2062936", "title": "Ronny Ross", "text": "Ronny Ross (prima Ronny Balboa) \u00e8 un personaggio immaginario protagonista di una omonima serie a fumetti pubblicata in Italia dalla Play Press dal 1989 al 1996. La serie ha generato uno spin-off, \"Sonny Stern\", e venne pubblicata tradotta anche all'estero, in Spagna, in Turchia e in Svezia.\nStoria editoriale.\nIl personaggio venne ideato da Sauro Pennacchioli su richiesta dell'editore il quale gli disse che aveva intenzione di pubblicare una serie di tascabili a fumetti di genere giallo senza personaggi fissi; su consiglio di Pennacchioli stesso, si opt\u00f2 poi per il formato bonellide, all'epoca quello di maggior successo nella pubblicazione delle serie a fumetti. L'editore stesso decise il nome della serie, \"Balboa\", e che il protagonista avrebbe dovuto essere un ricco avvocato. La serie esord\u00ec ad aprile 1989 e venne pubblicata fino al 1996; la testata venne modificata dal n. 45 in \"Ronny Balboa\" e, dal n. 67, in \"Ronny Ross\". Pennacchioli fu il principale autore delle storie nei primi due anni ma poi interruppe la collaborazione con l'editore per passare a lavorare per un'altra testata, \"Intrepido\", pubblicata da un altro editore. La serie venne proseguita da Caterina Mognato e Pierfrancesco Prosperi; i principali disegnatori furono Morale e Stramaglia, A. Consoli, C. Bellagamba, I. Ranucci, Aldo Todaro, Giorgio Cambiotti, Nocerino, Benedetti. La serie venne ristampata parzialmente in formato tascabile nel 1994, nella serie \"Giallo Pocket Presenta BALBOA.\" Sempre nel 1994 nacque una serie spin-off, \"Sonny Stern\", incentrata su un comprimario della serie; venne pubblicata bimestralmente per dieci numeri, scritti da Caterina Mognato e Pierfrancesco Prosperi.\nTrama.\nLe storie si svolgono nella San Francisco contemporanea, tra le aule di tribunale, la villa di Ross e soprattutto la strada. Le storie sono dense di azione e suspense, e sparatorie e combattimenti sono piuttosto frequenti.\nPersonaggio.\nOrgoglioso delle sue radici italoamericane, \u00e8 uno dei legali pi\u00f9 in vista della California. Sin dal primo numero della serie, Ronny utilizza la macchina della verit\u00e0, camuffata nella poltrona dove siede il cliente, per stabilirne l'innocenza o meno. Come si scopre gi\u00e0 nel primo numero, difende solo persone innocenti. Questa regola verr\u00e0 infranta solo in alcuni casi con lo stesso comune denominatore: la pena di morte.\nIl padre di Ronny fu infatti condannato alla pena capitale pur essendo innocente, e fu questa la molla che lo spinse a diventare avvocato. Da allora nutre una profonda avversione per la pena di morte. Nel corso della serie si scopre inoltre che, dopo un'adolescenza da ribelle, ha combattuto in Vietnam. Oltre al padre, Ronny ha perso anche la madre prematuramente, per una malattia incurabile. Per scagionare i suoi clienti si avvale dei collaboratori Cnut, Debra ed Adam. \nIl nostro scopre che il nonno, l'italo-americano John Ross, \u00e8 stato ucciso dalla mafia. La nonna, Adele Badalamenti, era gi\u00e0 su una nave diretta in America. All'arrivo, il suo nome, considerato troppo lungo e complicato venne storpiato in Balboa; vista la necessit\u00e0 di sfuggire alla mafia, Adele ne approfitt\u00f2 e mantenne il nome assegnatole. Dopo lunghe peripezie, Ronny scopre che il nonno \u00e8 morto da eroe e decide cos\u00ec che \u00e8 giunta l'ora di onorarne la memoria riprendendosi il suo cognome."}
{"id": "2062938", "revid": "767487", "url": "https://it.wikipedia.org/wiki?curid=2062938", "title": "Tarzan e le sirene", "text": "\"Tarzan e le sirene (Tarzan and the Mermaids)\" \u00e8 un film del 1948 diretto da Robert Florey.\nIl soggetto di Carroll Young \u00e8 liberamente ispirato alle avventure di Tarzan, il personaggio creato da Edgar Rice Burroughs nel 1912. \u00c8 il dodicesimo e ultimo dei film della saga di Tarzan interpretati da Johnny Weissmuller che, primo uomo al mondo a nuotare i 100 metri stile libero sotto il minuto e vincitore di cinque medaglie d'oro olimpiche a Parigi nel 1924 e ad Amsterdam nel 1928, all'epoca aveva ormai compiuto 44 anni.\nTrama.\nQuesta volta Tarzan e Jane (senza Piccolo) dovranno fronteggiare Palanth, un sacerdote del mare che vuole costringere Mara, una bella ragazza, a sposare Varga, un imbroglione che si finge un dio degli abissi. Tarzan dunque accorre immediatamente e cos\u00ec oltre a sconfiggere i propri nemici, scoprir\u00e0 anche l'esistenza del Popolo del Mare.\nProduzione.\nLe riprese in esterni del film, secondo \"Hollywood Reporter\", furono girate ad Acapulco e nella zona di Citt\u00e0 del Messico. Alcune riviste commentarono che, bench\u00e9 la storia fosse ambientata in Africa, i luoghi e gli attori erano chiaramente dei latini.\nCon un budget di oltre un milione di dollari, fu il pi\u00f9 costoso dei film su Tarzan prodotti fino a quel momento.\nDistribuzione.\nIl copyright del film, richiesto dalla Sol Lesser Productions, Inc., fu registrato il 23 marzo 1948 con il numero LP1567.\nDistribuito dalla RKO Radio Pictures, il 29 marzo il film fu presentato in prima a New York e a Los Angeles il 27 aprile 1948. Usc\u00ec poi nelle sale USA il 15 maggio dei quello stesso anno."}
{"id": "2062939", "revid": "767487", "url": "https://it.wikipedia.org/wiki?curid=2062939", "title": "Contamination .7", "text": "Contamination .7 \u00e8 un film del 1990 diretto da David Hills (\"alias\" Joe D'Amato) e Martin Newlin (\"alias\" Fabrizio Laurenti).\nIl film \u00e8 stato distribuito negli USA il 29 dicembre 1993 come \"Contamination .7\", \"Creepers\" e \"The Crawlers\". Nonostante sia noto anche con i titoli \"Troll 3\" e \"Troll III: Contamination Point 7\", il film non ha niente a che fare con la commedia horror \"Troll 2\" n\u00e9 col film horror \"Troll\". In Italia il film \u00e8 noto anche con il titolo Radici assassine.\nTrama.\nDopo che l'impianto industriale d'una piccola citt\u00e0 scarica illegalmente dei rifiuti pericolosi in un bosco che circonda la cittadina, le persone iniziano a morire in modi sempre pi\u00f9 raccapriccianti. Le persone non riescono a individuare la fonte di queste morti inspiegabili, fino a quando l'EPA indaga, dimostrando che le radici hanno subito delle mutazioni genetiche a causa dei rifiuti. Queste iniziano a uccidere e mangiare le persone. Le piante tentano di liberarsi, ma l'EPA arriva di nuovo e usando dei bulldozer sradica tutte le piante."}
{"id": "2062941", "revid": "54193", "url": "https://it.wikipedia.org/wiki?curid=2062941", "title": "Principe di Calabria", "text": ""}
{"id": "2062942", "revid": "54193", "url": "https://it.wikipedia.org/wiki?curid=2062942", "title": "Principi di Calabria", "text": ""}
{"id": "2062943", "revid": "61051", "url": "https://it.wikipedia.org/wiki?curid=2062943", "title": "Amiot A.350", "text": ""}
{"id": "2062945", "revid": "2043462", "url": "https://it.wikipedia.org/wiki?curid=2062945", "title": "Stemma della Guinea Equatoriale", "text": "Lo stemma della Guinea Equatoriale fu adottato il 21 agosto 1979. \u00c8 presente al centro della bandiera del paese.\nDescrizione.\nSi compone di uno scudo grigio che contiene al suo interno un albero di cotone, o albero di Dio, molto diffuso nelle foreste del paese e originariamente emblema di Bata, capoluogo della provincia del Rio Muni. L'albero di cotone venne utilizzato perch\u00e9 vi si firm\u00f2 il primo trattato di pace tra i leader locali e gli spagnoli 15 marzo 1843. Sotto allo scudo \u00e8 la raffigurazione di un nastro con il motto nazionale in lingua spagnola (\"Unit\u00e0, Pace, Giustizia\"), che fu adottato nel 1968 salvo poi essere modificato durante il periodo della dittatura di Francisco Mac\u00edas Nguema (1972-1979) per poi essere ripristinato. Sopra lo scudo sono raffigurate sei stelle a sei punte che rappresentano la terraferma (1) e le isole (5) che compongono la nazione; queste ultime sono: Bioko (la pi\u00f9 grande dove attualmente vi \u00e8 la capitale Malabo), Corsico, Grand Elobey, Little Elobey e Annobon."}
{"id": "2062948", "revid": "121147158", "url": "https://it.wikipedia.org/wiki?curid=2062948", "title": "Sinodo di Whitby", "text": "Il cosiddetto Sinodo di Whitby fu tenuto nel VII secolo in Northumbria per volere del sovrano Oswiu di Northumbria, e nel quale il sovrano sentenzi\u00f2 che nel suo regno si sarebbero osservate la data della festivit\u00e0 della Pasqua e la forma della tonsura secondo l'uso romano, contrariamente a quanto osservato dalle comunit\u00e0 monastiche iberniche originarie dell'ordine colombaniano, fondato da San Colombano e facenti capo in Irlanda all'Abbazia di Iona.\nIl Sinodo si tenne nel 664 presso il monastero di Sant'Hilda di Whitby diventato in seguito l'Abbazia di Whitby.\nLe fonti sul Sinodo.\nEsistono due fonti principali che testimoniano del Sinodo. La prima fonte, ovvero \"La vita di Wilfrido\", \u00e8 un'opera agiografica su San Vilfrido di York e scritta intorno al 710 da Stefano di Ripon spesso identificato con la figura di Eddius.\nLa seconda fonte \u00e8 l'opera \"Historia ecclesiastica gentis Anglorum\" di Beda il Venerabile, scritta intorno al 731. Una delle fonti a cui attinse Beda fu proprio la \"Vita di Wilfrido\", tuttavia Beda ebbe anche la possibilit\u00e0 di raccogliere la testimonianza di personaggi che parteciparono o assistettero personalmente allo svolgimento del Sinodo. Uno di questi fu Sant'Acca di Hexham, al quale Beda dedic\u00f2 diversi scritti e che fu compagno di viaggio di San Vilfrido nel suo pellegrinaggio a Roma.\nLe due fonti concordano in gran parte degli eventi, sebbene lo scritto di Beda fornisca un resoconto molto pi\u00f9 accurato e corposo del dibattito svoltosi nel Sinodo. La descrizione del dibattito vede re Oswiu presiedere e regolare il Sinodo senza mai intervenire direttamente con parole sue nel dibattimento, cosa che invece viene lasciata ai religiosi. Questo stesso stile di condotta \u00e8 presente parallelamente in altre fonti che descrivono sinodi tenutisi in altre occasioni, come, ad esempio, nella \"Vita Sancti Bonifati\" dove il sovrano del Wessex Ine svolge lo stesso ruolo di Oswiu.\nI motivi del Sinodo.\nIl Cristianesimo in Britannia nel VII secolo si era differenziato in due forme distinte soprattutto per quanto riguarda il rito liturgico; dovendo dare ad esse un'etichetta, possiamo denominarle una \"Scuola di Iona\" e l'altra \"Scuola Romana\". La prima, diffusasi a partire dall'Abbazia di Iona presente nell'omonima isola e diffusa dai suoi monaci, apparteneva alla tradizione del Cristianesimo celtico, mentre l'altra era maggiormente aderente ai dettami e alle dottrine della Chiesa di Roma.\nNel regno di Northumbria le due scuole erano entrambe presenti, e venivano patrocinate di volta in volta dai vari sovrani. Edwin di Northumbria, convertitosi al Cristianesimo sotto l'influenza dei missionari inviati da Roma per conto di papa Gregorio I, scelse di adottare di conseguenza l'adesione al rito romano. Tuttavia, dopo la sua morte e a seguito di un anno di forti contrasti e di instabilit\u00e0 politica, il trono fu ottenuto da Oswald di Northumbria, il quale si era convertito al Cristianesimo durante il suo soggiorno in esilio nell'Abbazia di Iona, ed incoraggi\u00f2 la diffusione della loro liturgia in tutto il suo regno soprattutto per opera di Aidan di Lindisfarne.\nUna delle differenze principali tra le due scuole, e motivo di controversia religiosa, era il calcolo del giorno per la celebrazione della Pasqua. I primi Cristiani avevano calcolato la Pasqua in concomitanza con la festivit\u00e0 ebraica del Pesach, che si teneva il quattordicesimo giorno del primo mese lunare del calendario ebraico, detto Nisan, che, secondo Giovanni 19:14 corrisponde al giorno della crocifissione di Cristo.\nTuttavia venne stabilito che il giorno di Pasqua non dovesse essere celebrato di sabato, e per questo motivo il Primo Concilio di Nicea, tenutosi nel 325 determin\u00f2 che la festivit\u00e0 della Pasqua dovesse essere celebrato in tutte le Chiese della Cristianit\u00e0 nello stesso giorno. Il calcolo del giorno da assegnare al questa celebrazione non fu facile, e risultarono quindi date diverse secondo calcoli diversi. A partire dal 666, la scuola di Iona celebr\u00f2 la Pasqua seguendo un computo che permetteva la celebrazione della festivit\u00e0 anche di sabato, cosa del tutto contraria ai dettami del Concilio di Nicea. Per questo motivo sorsero delle divisioni all'interno del Cristianesimo monacale, prima in Gallia, dove si fronteggiarono i monasteri di origine franca con i monasteri della scuola di Iona, e poi nell'Irlanda meridionale dove nel 630 alcuni monasteri iniziarono a computare la Pasqua secondo le tavole di Roma.\nI dibattiti e le divisioni sulla celebrazione del giorno della Pasqua si diffusero anche nel regno di Northumbria e nella sua corte, dove la regina Eanfl\u00e6d di Deira, sposa di Oswiu, sosteneva il computo della Chiesa di Roma, mentre Oswiu stesso e la sua fazione celebravano la Pasqua durante il periodo della Quaresima. Fino alla morte dell'abate Aidan la divisione fu solo formale, ma non cre\u00f2 mai conflitti reali, fu dopo la sua morte, con l'avvento del nuovo abate di Iona e vescovo di Lindisfarne, Colm\u00e1n, che la questione divenne un vero e proprio scontro di fazioni opposte, richiedendo formalmente l'intervento diretto del sovrano di Northumbria.\nConvocazione del Sinodo.\nUna figura cruciale nello svolgimento del Sinodo fu Alchfrith di Deira, figlio di Oswiu e sovrano del regno di Deira. Feroce sostenitore della scuola fedele alla liturgia romana, nel 660 scacci\u00f2 dal loro monastero di Ripon i monaci di Iona e lo affid\u00f2 a San Vilfrido di York, fervente sostenitore della posizione liturgica romana durante il Sinodo di Whitby.\nCome sede dell'assemblea fu scelto il monastero di Hilda di Whitby, nobildonna della Northumbria e sostenitrice della liturgia di Iona. Le posizioni dei monaci di Iona furono sostenute da Colm\u00e1n di Lindisfarne. Come controparte, oltre a Vilfrido, si schier\u00f2 un vescovo di origini franche di nome Agilberto, ma a causa dell'incapacit\u00e0 di esporre le sue argomentazioni nella lingua locale, l'inglese antico, per lui una lingua straniera, venne scelto come oratore Vilfrido.\nLe conclusioni.\nIl vescovo ed Abate Colm\u00e0n sostenne la causa della liturgia di Iona sostenendo che essa seguiva la tradizione lasciata dal padre fondatore, contando sull'indiscutibilit\u00e0 della sua santit\u00e0, il quale a sua volta si era ispirato alle parole di San Giovanni, apostolo ed evangelista. Vilfredo, dal canto suo, sostenne le ragioni della liturgia romana sostenendo che essa proveniva dal luogo ove i Santi Pietro e Paolo erano vissuti, dove avevano dato i loro insegnamenti ed erano morti, oltre ad aggiungere che la liturgia romana era osservata dal resto della Cristianit\u00e0 e opponendo alla figura di Giovanni, il fatto che i suoi computi erano legati alle esigenze specifiche della sua comunit\u00e0, esigenze che erano state superate dal Concilio di Nicea.\nOswiu, il quale aveva il diritto di dare la sentenza finale, giudicando che i dettami di San Pietro, vicario designato di Cristo, fossero i dettami a cui doveva aderire la liturgia cristiana, opt\u00f2 per la tradizione della Chiesa di Roma.\nIl Sinodo stabil\u00ec cos\u00ec che la liturgia romana della Pasqua fosse quella ufficiale del regno di Northumbria. Come conseguenza di ci\u00f2 la sede vescovile del regno fu spostata da Lindisfarne a York e Vilfrido, principale sostenitore della liturgia romana, fu eletto nuovo vescovo della Northumbria. I monaci di Iona non accettarono di abbandonare la loro osservanza liturgica, primo fra tutti il loro abate, Colm\u00e0n, il quale si ritir\u00f2 con gran parte dei suoi seguaci nell'Abbazia di Iona, portando con s\u00e9 le reliquie di Aidan. Oswiu sostitu\u00ec i posti vacanti lasciati dai monaci di Iona con monaci di origini irlandesi sostenitori della liturgia romana.\nConseguenze storiche e religiose.\nSe si guarda formalmente al risultato del Concilio di Whitby, esso appare nient'altro che uno dei tanti sinodi tenuti dal Cristianesimo di area latina concernenti la liturgia pasquale durante il Medioevo.\nTuttavia se consideriamo in maniera pi\u00f9 approfondita le conseguenze di questo Sinodo, ci si accorge che esso va molto al di l\u00e0 della semplice questione della festivit\u00e0 pasquale o della tonsura, ma riguarda invece il definitivo spostamento della Chiesa cristiana romana nell'area inglese\n. Soprattutto in epoca moderna, questa \"romanizzazione\" della Chiesa anglosassone \u00e8 stata aspramente criticata e stigmatizzata dagli storici di area protestante, dando al Sinodo una chiave di lettura secondo la quale in esso si sarebbe assistito allo scontro tra la \"Chiesa Celtica\" e la \"Chiesa di Roma\", con la sconfitta della prima a favore della seconda, e leggendo quindi la Riforma protestante come una sorta di rivalsa della Chiesa Celtica."}
{"id": "2062951", "revid": "116170685", "url": "https://it.wikipedia.org/wiki?curid=2062951", "title": "Jean Schramme", "text": "Biografia.\nJean Schramme emigr\u00f2 a diciotto anni d'et\u00e0 nel Congo, come proprietario di una piantagione. Secondo le cronache tratt\u00f2 senza razzismo i suoi agricoltori neri, anzi adott\u00f2 tre bambini di colore, imparando lo swahili, la lingua locale.\nNel 1960 con l'indipendenza del Congo dal dominio belga, scelse di rimanere e continuare la propria attivit\u00e0 imprenditoriale, ma alla fine fu implicato nella guerra civile che insanguin\u00f2 il Congo per molti anni.\nForm\u00f2 un suo reparto con indigeni katanghesi e mercenari bianchi di lingua francese agli inizi del 1961 ed ebbe un ruolo importante nel tentativo di secessione della regione congolese del Katanga. Fu uno degli ultimi a lasciare il teatro di guerra dopo la disfatta, conducendo con s\u00e9 i suoi uomini. Attese in Angola il ritorno di Moise Ciombe, poi marci\u00f2 di nuovo sul Katanga.\nDurante la guerra del 1964/65 contro i guerriglieri Simba, il suo \"10\u00b0 Codo\" (abbreviazione di 10\u00b0 Commando) fu di fatto indipendente.\nNon prese parte alla prima rivolta mercenaria di Stanleyville del '66 (l'ammutinamento katanghese) e il suo reparto misto rimase intatto.\nCome comandante mercenario arruol\u00f2 una milizia composta da europei belgi, polacchi, francesi, sudafricani, italiani e neri. Nei ranghi del suo reparto il razzismo che connotava altri \"Codo\" come quelli di lingua inglese, era meno praticato e diffuso. Nel 1967 partecip\u00f2 al colpo di Stato di Moise Ciombe contro Mobutu, in collaborazione con altri ufficiali mercenari, tra i quali il colonnello Bob Denard. Il tentativo si rivel\u00f2 un disastro dal punto di vista militare, la popolazione di Kinshasa rest\u00f2 fedele al presidente. Schramme, che dopo il ferimento di Bob Denard ricopriva il grado di colonnello dell'armata katanghese, si ritir\u00f2 nell'est del Congo, a Stanleyville, oggi Kisangani, poi guid\u00f2 la lunga marcia per ripiegare su Bukavu, alla frontiera del Ruanda, che occup\u00f2 il 10 agosto.\nLa sua compagnia di ventura, composta da centoventitr\u00e9 mercenari, tra i quali quindici italiani, e seicento gendarmi katanghesi, affront\u00f2 dal 29 ottobre al 5 novembre 1967 le truppe dell'Armata Nazionale Congolese, venti volte superiore per numero. Incalzata dalle forze nemiche, mancante di munizioni, con il sostegno di Bob Denard e dei soldati katanghesi completamente sfiniti, l'armata di Schramme ripieg\u00f2 definitivamente in Ruanda, ove smobilit\u00f2 la truppa.\nSchramme e alcuni dei suoi compagni rimpatriarono in Belgio il 28 aprile 1968. Nel 1986 Schramme fu condannato in contumacia a vent'anni di reclusione per l'uccisione di una spia. Stabilitosi in Portogallo, protetto dai locali servizi segreti, Schramme emigr\u00f2 poi in Brasile, ove mor\u00ec il 14 dicembre 1988."}
{"id": "2062956", "revid": "287204", "url": "https://it.wikipedia.org/wiki?curid=2062956", "title": "Legge di Ampere", "text": ""}
{"id": "2062961", "revid": "547034", "url": "https://it.wikipedia.org/wiki?curid=2062961", "title": "Texas settentrionale", "text": "Il Texas settentrionale (\"North Texas\", \"North Central Texas\", \"Northeastern Texas\", o \"Nortex\" in inglese) \u00e8 un termine usato principalmente dagli abitanti di Dallas, Fort Worth, e delle aree circostanti per descrivere gran parte della parte settentrionale dello Stato del Texas. Gli abitanti della Dallas-Fort Worth Metroplex considerano generalmente il Texas settentrionale l'area a sud dell'Oklahoma, ad est di Abilene, ad ovest di Paris, e a nord di Waco. Un termine pi\u00f9 preciso per questa regione sarebbe la parte settentrionale della porzione centrale del Texas. Non include il Texas Panhandle, che si espande pi\u00f9 a nord rispetto alla regione descritta in precedenza, n\u00e9 include gran parte della regione, vicino al confine settentrionale del Texas.\nIl Texas settentrionale \u00e8 centrato sulla Dallas-Fort Worth Metroplex, la pi\u00f9 grande area metropolitana del Texas. La gente delle aree di Dallas e Fort Worth a volte usa i termini \"Metroplex\", \"DFW\", e \"North Texas\" in modo intercambiabile. Tuttavia, il Texas settentrionale si riferisce a un'area molto pi\u00f9 grande che comprende molte contee rurali.\nContee.\nAnche se i termini \"Northeastern Texas\" o \"North Texas\" non sono designazioni ufficiali dello stato, il Texas State Data Center e l'Office of the State Demographer elenca le seguenti contee come appartenenti al North Central Texas Council of Governments (NCTCOG):\nIl Texas State Demographer elenca anche le seguenti contee appartenenti alla regione, alcune o tutte delle quali usano i termini \"North Texas\" o \"North Central Texas\".\nNortex Regional Planning Commission:\nTexoma Council of Governments:\nInoltre, alcune altre contee del Texas contigue a quelle sopra citate sono talvolta incluse nel significato generale di \"North Texas\"."}
{"id": "2062970", "revid": "122892907", "url": "https://it.wikipedia.org/wiki?curid=2062970", "title": "Despre Tine", "text": "Despre Tine \u00e8 il terzo e ultimo singolo degli O-Zone, estratto dall'album DiscO-Zone, pubblicato su vinile nel 2002.\nIl video vede la boyband ballare in discoteca, nei primi secondi del filmato \u00e8 possibile sentire il ritornello di \"Voulez-Vous\" degli ABBA."}
{"id": "2062972", "revid": "164044", "url": "https://it.wikipedia.org/wiki?curid=2062972", "title": "Ipswich Town F.C.", "text": ""}
{"id": "2062974", "revid": "75421", "url": "https://it.wikipedia.org/wiki?curid=2062974", "title": "Durham (Regno Unito)", "text": ""}
{"id": "2062977", "revid": "834", "url": "https://it.wikipedia.org/wiki?curid=2062977", "title": "Alchemick Clockwork of Disorder", "text": ""}
{"id": "2062981", "revid": "232134", "url": "https://it.wikipedia.org/wiki?curid=2062981", "title": "Red alert 3", "text": ""}
{"id": "2062986", "revid": "281901", "url": "https://it.wikipedia.org/wiki?curid=2062986", "title": "Ghiozzo paganello", "text": ""}
{"id": "2062987", "revid": "287204", "url": "https://it.wikipedia.org/wiki?curid=2062987", "title": "Societ\u00e0 Sportiva Calcio Palermo 1983-1984", "text": "Questa voce raccoglie le informazioni riguardanti la Societ\u00e0 Sportiva Calcio Palermo nelle competizioni ufficiali della stagione 1983-1984.\nStagione.\nIn questa stagione, l'undicesima consecutiva in Serie B dal 1973, dopo essersi salvato in extremis nella stagione precedente, il Palermo si classifica in 17\u00aa posizione e quindi retrocede in Serie C1, per un clamoroso punto. Inutile \u00e8 stata la vittoria all'ultima giornata contro il , gi\u00e0 salvo, vista la contemporanea affermazione dell' sul . Proprio con la squadra romagnola i rosanero avevano pareggiato alla \"Favorita\" lo scontro diretto, a tre giornate dalla fine. Per il Palermo \u00e8 cos\u00ec arrivata la prima retrocessione sul campo nel terzo livello nazionale di calcio; si \u00e8 trattato anche della prima volta che retrocedette dalla cadetteria con la distanza minima di un punto. Il campionato era iniziato male e continuato peggio, intermezzato da un periodo dove la squadra era giunta momentaneamente anche al 4\u00ba posto in classifica, ma che in poco tempo dal 4\u00ba era scivolata al quartultimo di posto. A met\u00e0 aprile, dopo la sconfitta interna subita dal per 0-1, con il Palermo ultimo in graduatoria a 24 punti insieme a ed Empoli, \u00e8 stato esonerato il tecnico Gustavo Giagnoni: al suo posto fu promosso l'ex regista rosanero Graziano Landoni, dalla carica di vice allenatore. Questo avvicendamento in panchina \u00e8 stato l'estremo tentativo di cambiare l'inerzia del torneo, ma, nei fatti, si \u00e8 trattato di un cambio che non ha giovato per raggiungere la permanenza in Serie B.\nIn Coppa Italia la formazione siciliana viene eliminata al primo turno, piazzandosi quinta nel sesto girone di qualificazione, dopo due pareggi e tre sconfitte.\nMaglie e sponsor.\nLo sponsor tecnico per la stagione 1983-1984 fu NR, presente gi\u00e0 da quattro annate e dal biennio 1977-1979, che durer\u00e0 anche per le successive due stagioni, mentre lo sponsor ufficiale fu Pasta Ferrara.\nRosa.\nPresidente: Roberto Parisi\nStatistiche.\nStatistiche dei giocatori.\n\"Tra parentesi le presenze e le eventuali reti segnate\""}
{"id": "2062988", "revid": "767487", "url": "https://it.wikipedia.org/wiki?curid=2062988", "title": "Joe Baker", "text": "Anche suo fratello Gerry \u00e8 stato un calciatore.\nBiografia.\nDopo il ritiro, \u00e8 stato in due distinte occasioni l'allenatore dell'Albion Rovers. Ha quindi gestito un pub e ha lavorato nel servizio ospedaliero scozzese. \u00c8 morto all'et\u00e0 di sessantatr\u00e9 anni, a causa di un infarto durante un torneo di golf per beneficenza.\nCarriera.\nClub.\nBaker ha iniziato la carriera nell'Armadale Thistle, prima di essere ingaggiato dall'Hibernian. Per il club di Edimburgo ha giocato 117 partite e ha realizzato 102 reti. A diciassette anni ha realizzato una quaterna nella sfida contro i rivali cittadini dell'Heart of Midlothian, nei quarti di finale della Coppa di Scozia 1958. In un'altra occasione, nella sfida contro i Peebles Rovers, ha siglato nove reti. Baker \u00e8 stato il capocannonniere degli \"Hibs\" per quattro stagioni consecutive, avendo segnato pi\u00f9 di quaranta reti nel 1960.\nNel 1961 \u00e8 stato acquistato dal , dove \u00e8 stato in squadra con il connazionale Denis Law. Nonostante una rete nel derby contro la Juventus, la sua esperienza italiana \u00e8 stata comunque segnata dal coinvolgimento in un incidente automobilistico: mentre percorreva una rotatoria contromano ha colpito un marciapiede e la sua vettura si \u00e8 ribaltata, portandolo vicino alla morte e ferendo Denis Law, che viaggiava con lui.\nRipresosi dall'infortunio, nel 1962 \u00e8 tornato in Inghilterra, all'Arsenal, Ha debuttato contro il Leyton Orient il 18 agosto 1962 e in tutto ha trascorso quattro stagioni con i \"Gunners\". Per tre di queste quattro stagioni \u00e8 stato il capocannonniere della squadra: in totale, ha siglato cento reti in 156 partite.\nDopo il campionato 1965-1966 ha lasciato l'Arsenal per passare al Nottingham Forest. Dopo tre stagioni al Nottingham Forest, condite da 41 reti in 118 gare, si \u00e8 trasferito al . Dopo altri due campionati \u00e8 tornato all'Hibernian e ha poi chiuso la carriera ai Raith Rovers nel 1974.\nNazionale.\n Baker ha cos\u00ec accettato di giocare per l'. Ha debuttato nel 1959 contro l', Successivamente soltanto Owen Hargreaves ha ripetuto questo evento.\n. Nonostante fosse stato convocato, nel 1965, nella vittoria per 2-0 contro la , non ha fatto parte della squadra che ha partecipato al ."}
{"id": "2062989", "revid": "767487", "url": "https://it.wikipedia.org/wiki?curid=2062989", "title": "Volta Bianco", "text": "Il Volta Bianco, anche conosciuto come Nakambe, \u00e8 un fiume dell'Africa occidentale (Burkina Faso e Ghana), ramo sorgentizio di sinistra del fiume Volta.\nPercorso.\nHa origine da alcuni bassi rilievi collinari a nord della citt\u00e0 di Ouagadougou. Scorre inizialmente con direzione mediamente meridionale, attraversando la parte centrale del Burkina Faso; entrato successivamente in territorio ghanese, assume direzione occidentale e riceve dalla destra idrografica l'affluente Volta Rosso (o \"Nazinon\"), il suo maggiore tributario. Procedendo nel suo corso, il fiume dirige nuovamente il suo corso verso sud, con un corso caratterizzato da numerosissimi meandri (da cui il nome del fiume, dal portoghese \"\"volta\" che significa \"curva\"\"), attraversando la regione settentrionale del Ghana fino a sfociare nel lago Volta, il grande lago artificiale formato dal fiume Volta a monte della grande diga di Akosombo.\nI maggiori centri urbani incontrati nel suo corso sono le citt\u00e0 di Daboya e Yapei, entrambe nel Ghana.\nRegime.\nIl regime del fiume risente della distribuzione stagionale delle piogge, caratterizzata da una prolungata stagione secca nel periodo novembre/giugno e da moderate precipitazioni nel rimanente periodo dell'anno.\nPresso la citt\u00e0 di Nawuni, nel Ghana, il valore medio di portata \u00e8 di 249\u00a0m\u00b3/s, con oscillazioni annue comprese in media 3\u20136\u00a0m\u00b3/s del periodo gennaio/aprile e i 1.350\u00a0m\u00b3/s di settembre. Nell'alto corso il Volta Bianco assume spesso il carattere di corso d'acqua temporaneo, dal momento che la portata media in periodo di magra scende spesso fino a zero."}
{"id": "2062992", "revid": "281901", "url": "https://it.wikipedia.org/wiki?curid=2062992", "title": "Ghiozzo boccarossa", "text": ""}
{"id": "2062994", "revid": "1573940", "url": "https://it.wikipedia.org/wiki?curid=2062994", "title": "Gobius cruentatus", "text": "Il ghiozzo boccarossa (Gobius cruentatus ) \u00e8 un pesce di mare appartenente alla famiglia Gobiidae.\nDistribuzione e habitat.\n\u00c8 diffuso nel mar Mediterraneo occidentale e nell'Oceano Atlantico orientale tra La Manica ed il Marocco. \u00c8 comune nei mari italiani.\n\u00c8 meno costiero dei congeneri, vive infatti tra i 5 ed i 30 m in ambienti scogliosi con spiazzi di sabbia e nelle praterie di \"Posidonia oceanica\". I giovani vivono pi\u00f9 vicino a riva, soprattutto tra le posidonie. Non \u00e8 eurialino come altri \"Gobius\".\nDescrizione.\n\u00c8 un \"Gobius\" molto tipico ma, a causa della colorazione pu\u00f2 essere confuso dal profano con \"Thorogobius ephippiatus\", infatti la sua testa \u00e8 coperta di macchie rosso vivace, le labbra in particolare sono di un rosso molto acceso, e di ben visibili papille nere disposte a linee. In genere ci sono 3 o 4 macchie chiare sul dorso ed una fila di macchie scure sui fianchi, su sfondo marrone rossiccio. Ha una sagoma piuttosto massiccia anche se non quanto il ghiozzo testone. I raggi filamentosi nella parte alta della pinna pettorale tipici del ghiozzo paganello sono piccoli e poco vistosi.\nRaggiunge i 15\u00a0cm di lunghezza.\nBiologia.\nSolitario, vive nei pressi di una tana in cui si rifugia al minimo disturbo.\nAlimentazione.\nSi ciba di vari invertebrati.\nRiproduzione.\nI giovani hanno una colorazione molto meno vivace rispetto agli adulti e si possono facilmente confondere con altri \"Gobius\".\nPesca.\nSi cattura con varie reti e con le lenze a fondo innescate con esche naturali.\nSebbene sia commestibile e adatto alle fritture non ha alcun valore sui mercati."}
{"id": "2062996", "revid": "339392", "url": "https://it.wikipedia.org/wiki?curid=2062996", "title": "A.T.P.I.", "text": ""}
{"id": "2063001", "revid": "1833487", "url": "https://it.wikipedia.org/wiki?curid=2063001", "title": "Bominaco", "text": "Bominaco \u00e8 una frazione di 61 abitanti, l'unica del comune italiano di Caporciano, in provincia dell'Aquila, dal cui centro abitato dista circa 1\u00a0km. La frazione si compone di un piccolo borgo medievale, posto a 974 m s.l.m., famoso per il complesso abbaziale benedettino comprendente la chiesa di Santa Maria Assunta e l'oratorio di San Pellegrino, e del castello turrito sovrastante.\nStoria.\nL'abbazia benedettina di Bominaco.\nBominaco faceva parte di un antico complesso monastico; prima si chiamava \"Momenaco\", di propriet\u00e0 dell'ordine religioso dei benedettini nel X secolo. Il feudo si trovava in posizione strategica lungo il Tratturo Magno, in direzione NO-SE c'era ala via Claudia Nuova e la via Minucia, a Ovest-Est la via Cecilia e la via Claudia Valeria.\nDato che l'antico Registrum aucotrum et scripturarum S. Mariae de Bominaco, menzionato dall'Antinori e dal Muratori \u00e8 andato perso, le fonti su Bominaco provengono dal \"Chronicon Farfense\" di Gregorio di Catino, in cui cita il sito come \"Mamenacus\", ricordato anche nel 1093 e nel 1321. Secondo Antinori nel 1019 il monastero dipendeva da Farfa, e fu donato a Oderisio di Valva (diocesi di Sulmona), i diplomi imperiali di Palermo del 1019 e del 1027 attestano il diritto di compatronato dei Conti di Valva, risiedenti a Sulmona.\n\u00c8 probabile che in quest'epoca fosse stata eretta la torre di guardia del castello di Bominaco, che ancora oggi esiste. Nel 1093 il monastero di Santa Maria di Bominaco fu donato dal conte Ugo di Gerberto di Valva al Capitolo di San Pelino di Corfinio, ossia ufficialmente alla diocesi valvense, nella persona di Giovanni di Valva. Giuseppe Celidonio, storico della diocesi sulmonese, cita la doppia denominazione del monastero, sia di Santa Maria Assunta che di San Pellegrino, ossia dell'oratorio annesso. I monaci di Bominaco furono restii allo strapotere della diocesi di Valva, nel 1154 \u00e8 documentata una controversia territoriale. Nel 1280 papa Niccol\u00f2 III convoc\u00f2 una riunione nella Cattedrale di Chieti per risolvere la questione, mentre era abate Teodino, lo stesso ch forse nel 1263 ca. commission\u00f2 il ricco ciclo di affreschi nell'oratorio di San Pellegrino.\nNonostante le varie querelles, solo nel 1342 i monaci di Bominaco si sottomisero al vescovo di Valva, approfittando del fatto che la stessa sede della diocesi valvense era contesa tra Corfinio e Sulmona. Il monastero in quell'epoca era gi\u00e0 decaduto, vista la fioritura di due altri ordini di monaci in Abruzzo: i Cistercensi, e i Celestini. Nel 1423 le truppe di Braccio da Montone depredarono l'abbazia e distrussero il castello di Bominaco. Fu da questo momento che inizi\u00f2 a costruirsi un piccolo abitato fuori le mura che diventer\u00e0 l'attuale frazione di Bominaco, attraversato da Via Madonnella, una cappella che fu costruita per le rendite autonome del parroco, distaccandosi dal potere dell'abbazia.\nDall'epoca moderna a oggi.\nI signori di Bominaco che erano feudatari, insieme a quelli della vicina Caporciano, nel 1428 ottennero il diritto da papa Martino V di eleggere loro stessi gli abati di Santa Maria Assunta; nel 1506 il monastero, indebolitosi sempre di pi\u00f9, divenne commenda di signori e vescovi vari. Il complesso abbaziale rimase integro con le mura, gli orti, le case dei monaci, sino al XVIII secolo, quando il terremoto del 1703 danneggi\u00f2 in parte l'abbazia che verr\u00e0 restaurata negli interni in stile tardo barocco con beveroni di stucchil ripuliti poi, su suggerimento dal soprintendente Ignazio Carlo Gavini, nel 1934 dall'architetto De Dominicis.\nNel frattempo Bominaco era divenuto un villaggio a s\u00e9, che nel 1808 fu incluso nel comune di Caporciano, nel distretto dell'Aquila. La parrocchia era da tempo sotto la giurisdizione diocesana dell'Aquila. Nel 1927 fu definitivamente incluso nella provincia dell'Aquila. Malgrado il lento spopolamento iniziato dagli anni del boom economico, aumentato anche da alcuni danni del recente terremoto del 2009; Bominaco ha rivisto la rinascita economica proprio nei suoi antichi manufatti del castello fortificato e del complesso abbaziale di Santa Maria, con gli affreschi duecenteschi dell'oratorio.\nMonumenti e luoghi d'interesse.\nArchitetture religiose.\nLa chiesa abbaziale di Santa Maria Assunta \u00e8 un esempio di architettura romanica abruzzese del XII secolo, con importanti affreschi al proprio interno. Ma ancor pi\u00f9 notevole \u00e8 la decorazione lapidea, individuabile nei capitelli delle robuste colonne e soprattutto nell'arredamento liturgico: oltre ad un ambone del 1180 a base quadrilatera su quattro colonne caratterizzate da capitelli sfarzosi - di certo l'opera migliore - vi sono anche il cero pasquale, la cattedra abbaziale e il ciborio (quest'ultimo frutto di una ricostruzione approntata nei restauri successivi alla II guerra mondiale).\nL'oratorio di San Pellegrino, costruzione ad una navata, facente parte del complesso benedettino di Santa Maria forse fondato da Carlo Magno di passaggio in Abruzzo, rifatto dall'abate Teodino nel 1263 con importanti pitture; mostra al suo interno affreschi di scuola abruzzese del XIII secolo, fra i pi\u00f9 vasti ed integri complessi pittorici dell'epoca, essi rappresentano episodi di storia sacra: \"Infanzia di Cristo\", la \"Passione\", il \"Giudizio Finale\" ed episodi della vita di .\nGli affreschi pi\u00f9 interessanti sono quelli che illustrano sulle due pareti contrapposte del presbiterio un calendario monastico: accanto ad un'immagine allegorica del mese vista attraverso l'attivit\u00e0 agricola principale, c'\u00e8 una pagina con i giorni e le memorie liturgiche, con particolare riferimento ai santi dell'ordine benedettino. A separare la zona destinata ai pellegrini da quella dei monaci - ci sono due transenne marmoree scolpite con l'immagine di un drago ed un grifone e l'iscrizione che ricorda Teodino e la data 1263. Dell'antico monastero non rimangono che pochissime evidenze.\nLa chiesa i trova nel centro di Bominaco paese, risalente al XV secolo forse, come dimostra la facciata tardo romanica a pianta quadrata, allo stile aquilano, con il portale ad arco a tutto sesto, anticamente decorato da un affresco presso la lunetta; e dotato all'interno presso il presiterio di una falsa cupola a calotta ellittica. Il campanile realizzato nel primo Novecento, \u00e8 una torretta in mattoni dotata di orologio.\nSituato a poca distanza dal paese, l'eremo \u00e8 costituito da una grotta, all'interno della quale \u00e8 presente un altare e resti delle strutture necessarie per vivere in isolamento in questo luogo, si pensa che vi peregrin\u00f2 nel IX secolo Sant'Onofrio l'eremita.\nArchitetture militari.\nIl castello \u00e8 del XIII secolo, la torre di avvistamento del XV secolo.Fu ricavata da una torre preesistente normanna, che fungeva da maschio di controllo al recinto fortificato, di cui si conservano tracce di mura, che dividevano i vani e le stanze dei soldati e della servit\u00f9, e l'arsenale. Il castello recinto, alla stessa maniera dei vicini castelli di San Benedetto in Perillis, Collepietro, Barisciano e Rocca Calascio, serviva da riparo alla popolazione durante gli assedi. Dopo l'attacco di Braccio da Montone del 1423 divenne inservibile, ma la torre continu\u00f2 ad essere usata.\nInfrastrutture e trasporti.\nL'abitato di Bominaco \u00e8 lambito dalla rete stradale provinciale, in particolare dalla strada provinciale 40, che lo collega a nord-est con il capoluogo comunale di Caporciano e la strada statale 17 dell'Appennino Abruzzese ed Appulo-Sannitico e a sud-ovest con la strada regionale 261 Subequana."}
{"id": "2063002", "revid": "767487", "url": "https://it.wikipedia.org/wiki?curid=2063002", "title": "Volta Rosso", "text": "Il Volta Rosso (o Nazinon) \u00e8 un fiume dell'Africa occidentale, tributario di destra del Volta Bianco.\nPercorso.\nHa origine presso Ouagadougou, capitale del Burkina Faso. Scorre per una lunghezza totale di 266\u00a0km con direzione mediamente sudorientale, prevalentemente in Burkina Faso (attraversando il territorio del Parco Nazionale di Kabor\u00e9 Tambi) e per un breve tratto in Ghana; sfocia nel Volta Bianco in territorio ghanese, a breve distanza della scarpata di Gambaga.\nIl principale centro urbano toccato dal fiume \u00e8 la cittadina di Kagao, nel Burkina Faso.\nRegime.\nIl regime del fiume risente della distribuzione stagionale delle piogge, caratterizzata da una prolungata stagione secca nel periodo novembre/giugno e da moderate precipitazioni nel rimanente periodo dell'anno.\nPresso la citt\u00e0 di Nangodi, nel Ghana, il valore medio di portata \u00e8 di 23\u00a0m\u00b3/s, con massimi intorno ai 130\u00a0m\u00b3/s in settembre. Nel periodo tra novembre e aprile si osservano le portate minime, che per tre mesi l'anno restano in media a zero. Il Volta Rosso assume perci\u00f2 le caratteristiche di corso d'acqua temporaneo."}
{"id": "2063006", "revid": "19982416", "url": "https://it.wikipedia.org/wiki?curid=2063006", "title": "Ara Massima di Ercole", "text": ""}
{"id": "2063008", "revid": "19982452", "url": "https://it.wikipedia.org/wiki?curid=2063008", "title": "Galli Allobrogi", "text": ""}
{"id": "2063010", "revid": "287204", "url": "https://it.wikipedia.org/wiki?curid=2063010", "title": "Societ\u00e0 Sportiva Calcio Palermo 1984-1985", "text": "Questa voce raccoglie le informazioni riguardanti la Societ\u00e0 Sportiva Calcio Palermo nelle competizioni ufficiali della stagione 1984-1985.\nStagione.\nDopo una sola stagione in Serie C1, il Palermo torna in Serie B arrivando secondo in campionato per classifica avulsa, poich\u00e9 infatti termin\u00f2 la stagione con gli stessi punti del (45). In Coppa Italia la squadra viene eliminata nella prima fase dopo una vittoria, un pareggio e tre sconfitte. Nella Coppa Italia Serie C invece, a cui partecipa per la prima volta nella sua storia, il club entra direttamente in gioco ai Sedicesimi di finale nel gennaio 1985, poich\u00e9 aveva gi\u00e0 preso parte alla Coppa Italia maggiore cui citata sopra, venendo eliminato dal di Zden\u011bk Zeman. Il 23 febbraio 1985, il presidente Roberto Parisi, in una delle sue mattine in cui si stava dirigendo nei suoi uffici dell'Icem, viene ucciso dalla mafia, probabilmente a causa degli affari dell'illuminazione pubblica stradale, di cui l'ICEM aveva vinto l'appalto.\nMaglie e sponsor.\nLa maglia era rosanero mentre i calzoncini erano esclusivamente neri. Da quest'annata sino al 1986 lo sponsor ufficiale \u00e8 Juculano.\nCalciomercato.\nCessioni: Natale Picano (Ternana, ottobre)\nStatistiche.\nStatistiche dei giocatori.\n\"Tra parentesi le presenze e le eventuali reti segnate\""}
{"id": "2063011", "revid": "19982467", "url": "https://it.wikipedia.org/wiki?curid=2063011", "title": "Ager Publicus", "text": ""}
{"id": "2063012", "revid": "19982483", "url": "https://it.wikipedia.org/wiki?curid=2063012", "title": "Leggi Licinie-Sestie", "text": ""}
{"id": "2063013", "revid": "640277", "url": "https://it.wikipedia.org/wiki?curid=2063013", "title": "Muscida", "text": "Muscida (\u03bf UMa / \u03bf Ursae Majoris / Omicron Ursae Majoris) \u00e8 una stella della costellazione dell'Orsa Maggiore. Essa rappresenta il muso dell'Orsa. La sua magnitudine apparente \u00e8 +3,36 e dista 185 anni luce dal sistema solare.\nOsservazione.\nSi tratta di una stella situata nell'emisfero celeste boreale. La sua posizione \u00e8 fortemente boreale e ci\u00f2 comporta che la stella sia osservabile prevalentemente dall'emisfero nord, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alla fascia tropicale e risulta invisibile pi\u00f9 a sud della latitudine 30\u00b0 S. La sua magnitudine pari a 3,35 fa s\u00ec che possa essere scorta anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero nord \u00e8 visibile anche per un periodo maggiore, grazie alla declinazione boreale della stella, mentre nell'emisfero sud pu\u00f2 essere osservata limitatamente durante i mesi dell'autunno australe.\nCaratteristiche fisiche.\nMuscida \u00e8 una gigante gialla di tipo spettrale G5III; ha un raggio 15 volte pi\u00f9 grande di quello solare, con una massa tripla rispetto al Sole. La stella \u00e8 anche una variabile di tipo sconosciuto con un periodo di 358 giorni, durante i quali la sua magnitudine varia da +3,3 a +3,8.\nMuscida ha una debole compagna di classe M1 a 7 secondi d'arco. Nonostante non si sia ancora potuto osservare nessun movimento orbitale dovrebbe essere fisicamente legata alla principale; da questa dista circa 400 UA e il suo periodo orbitale \u00e8 di oltre 4000 anni.\nSistema planetario.\nAttorno a Muscida orbita un gigante gassoso scoperto nel 2012, con il metodo della velocit\u00e0 radiale.\nMuscida b possiede una massa minima di 4,1 MJ. Completa un'orbita in circa 1.630 giorni terrestri (circa quattro anni e mezzo), ad una distanza media dalla stella di 3,9 UA. L'eccentricit\u00e0 dell'orbita non \u00e8 stata determinata.\nProspetto del sistema.\nSegue un prospetto dei componenti del sistema planetario di 18 Delphini, in ordine di distanza dalla stella."}
{"id": "2063015", "revid": "320928", "url": "https://it.wikipedia.org/wiki?curid=2063015", "title": "Omicron Ursae Majoris", "text": ""}
{"id": "2063019", "revid": "1543377", "url": "https://it.wikipedia.org/wiki?curid=2063019", "title": "And Winter Came...", "text": "And Winter Came... \u00e8 il settimo album in studio della musicista e cantante irlandese Enya, pubblicato nel novembre 2008 dalla Warner Music.\nIl disco.\nTracce.\n\"* si tratta della versione in lingua gaelica del classico Silent Night.\"\nDescrizione.\nAnd Winter Came... \u00e8 il risultato del desiderio di Enya di pubblicare un album di inediti natalizio, avente come tema l'inverno, la sua stagione preferita, nonch\u00e9 fonte di grande ispirazione per la sua musica.Questo suo settimo lavoro rappresenta in un certo senso un \"ritorno alle origini\" per la cantante irlandese, poich\u00e9 presenta molti punti di contatto con i suoi primi lavori, in particolare \"Watermark\", pubblicato esattamente 20 anni prima. Viene dunque momentaneamente interrotto il filone sperimentativo avviato dal precedente album \"Amarantine\".\nIl disco ha superato le 3.000.000 di copie vendute in tutto il mondo\nSuccesso.\n\"And Winter Came...\" ottiene, al pari degli altri album di Enya, ottimi piazzamenti nelle classifiche di tutto il mondo, raggiungendo la Top 10 in 22 paesi nonch\u00e9 nella classifica europea e mondiale.Nella prima settimana ha venduto 236.000 copie, di cui 92.000 negli Stati Uniti e 29.000 in Giappone.A fine 2008 l'album ottiene la certificazione di disco di platino dalla IFPI per aver superato 1 milione di copie vendute in Europa, di cui 60.000 in Italia. Globalmente \"And Winter Came...\" ha gi\u00e0 venduto 1.700.000 copie e risulta essere il 25\u00b0 album pi\u00f9 venduto dell'anno.\nStati Uniti.\nNegli Stati Uniti l'album ha debuttato alla 8\u00aa posizione della Billboard 200 vendendo 92.000 copie, nella seconda settimana \u00e8 sceso alla 9\u00aa posizione vendendo 83.000 copie e ha trascorso in totale 20 settimane consecutive in classifica.Nei tre anni seguenti \"And Winter Came...\" \u00e8 rientrato costantemente in classifica come \"Catalog album\", raggiungendo la 57\u00aa posizione nel 2009, la 170\u00aa nel 2010 e la 172\u00aa nel 2011, per un totale di 28 settimane non consecutive in classifica.Secondo quanto rivelato dalla Billboard, le copie vendute negli USA fino al 16 ottobre 2011 sono 838.000."}
{"id": "2063022", "revid": "19982582", "url": "https://it.wikipedia.org/wiki?curid=2063022", "title": "Lupercus", "text": ""}
{"id": "2063026", "revid": "19982601", "url": "https://it.wikipedia.org/wiki?curid=2063026", "title": "Luperci", "text": ""}
{"id": "2063030", "revid": "229244", "url": "https://it.wikipedia.org/wiki?curid=2063030", "title": "Samoa occidentali", "text": ""}
{"id": "2063031", "revid": "648716", "url": "https://it.wikipedia.org/wiki?curid=2063031", "title": "Feralia", "text": "I Feralia erano festivit\u00e0 dell'antica Roma dedicate ai morti; corrispondevano all'ultimo giorno dei \"Parentalia\" e vi avevano luogo cerimonie pubbliche con offerte e sacrifici ai Mani a nome di tutta la citt\u00e0.\nRiti e tradizioni.\nI Feralia erano antiche festivit\u00e0 pubbliche romane che si celebravano ogni anno il 21 febbraio, come si ricava da una lettera di Cicerone ad Attico. Quel giorno segnava la fine dei \"Parentalia\", un periodo di nove giorni (13-21 febbraio) in onore dei defunti. Come ricorda Ovidio nel secondo libro dei \"Fasti\", il termine \u00ab\"Feralia\"\u00bb era etimologicamente legato all'usanza di \"portare\" (in lingua latina: \"fero\") doni ai morti. Nei \"Feralia\" infatti i cittadini romani recavano offerte alle tombe dei propri antenati defunti che consistevano nella consegna, sopra un vaso di argilla, di ghirlande di fiori, spighe di grano, un pizzico di sale, pane imbevuto nel vino e viole sciolte; erano permesse anche offerte supplementari, ma i morti erano placati solo con le offerte rituali. Queste semplici offerte per i morti erano state introdotte nel Lazio forse da Enea, che aveva versato vino e violette sulla tomba di Anchise. Ovidio narra che una volta in cui i Romani avevano trascurato di celebrare le \"Feralia\" perch\u00e9 impegnati in una guerra, gli spiriti dei defunti erano usciti dalle tombe, urlando e vagando per le strade rabbiosamente. Dopo questo episodio, erano stati prescritte cerimonie riparatrici e le orribili manifestazioni errano cessate. \nNel giorno delle Feralia, che pure non era considerato nefasto, i templi rimanevano chiusi, i magistrati non potevano indossare la toga pretesta e non venivano celebrati matrimoni."}
{"id": "2063034", "revid": "1442080", "url": "https://it.wikipedia.org/wiki?curid=2063034", "title": "NBA Playoffs 1954", "text": "Gli NBA Playoffs 1954 si conclusero con la vittoria dei Minneapolis Lakers (campioni della Western Division) che sconfissero i campioni della Eastern Division, i Syracuse Nationals.\nEastern Division.\nSemifinali (Round Robin).\n(1) New York Knicks - (2) Boston Celtics.\nRISULTATO FINALE: 0-2\nPRECEDENTI IN REGULAR SEASON\nPRECEDENTI NEI PLAYOFF\n(2) Boston Celtics - (3) Syracuse Nationals.\nRISULTATO FINALE: 0-2\nPRECEDENTI IN REGULAR SEASON\nPRECEDENTI NEI PLAYOFF\n(1) New York Knicks - (3) Syracuse Nationals.\nRISULTATO FINALE: 0-2\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Syracuse Nationals - (2) Boston Celtics.\nRISULTATO FINALE: 2-0\nPRECEDENTI IN REGULAR SEASON\nPRECEDENTI NEI PLAYOFF\nWestern Division.\nWestern Division\nSemifinali (Round Robin).\n(1) Minneapolis Lakers - (3) Fort Wayne Pistons.\nRISULTATO FINALE: 2-0\nPRECEDENTI IN REGULAR SEASON\nPRECEDENTI NEI PLAYOFF\n(2) Rochester Royals - (3) Fort Wayne Pistons.\nRISULTATO FINALE: 2-0\nPRECEDENTI IN REGULAR SEASON\nPRECEDENTI NEI PLAYOFF\n(1) Minneapolis Lakers - (2) Rochester Royals.\nRISULTATO FINALE: 1-0\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Minneapolis Lakers - (2) Rochester Royals.\nRISULTATO FINALE: 2-1\nPRECEDENTI IN REGULAR SEASON\nPRECEDENTI NEI PLAYOFF\nNBA Finals 1954.\nMinneapolis Lakers - Syracuse Nationals.\nRISULTATO FINALE\nPRECEDENTI IN REGULAR SEASON\nPRECEDENTI NEI PLAYOFF\nStatistiche.\n\"Aggiornate all'11 luglio 2021\"."}
{"id": "2063038", "revid": "712828", "url": "https://it.wikipedia.org/wiki?curid=2063038", "title": "Mr. Chang", "text": ""}
{"id": "2063039", "revid": "4175", "url": "https://it.wikipedia.org/wiki?curid=2063039", "title": "Buoni pasto", "text": ""}
{"id": "2063048", "revid": "19982808", "url": "https://it.wikipedia.org/wiki?curid=2063048", "title": "Paolo de Matteis", "text": ""}
{"id": "2063050", "revid": "486946", "url": "https://it.wikipedia.org/wiki?curid=2063050", "title": "Admiral Kuznetsov", "text": ""}
{"id": "2063065", "revid": "248219", "url": "https://it.wikipedia.org/wiki?curid=2063065", "title": "Night Club (film)", "text": ""}
{"id": "2063067", "revid": "339392", "url": "https://it.wikipedia.org/wiki?curid=2063067", "title": "Varese 2008", "text": ""}
{"id": "2063069", "revid": "149485", "url": "https://it.wikipedia.org/wiki?curid=2063069", "title": "S'vjatlana Bahinskaja", "text": "Tra le poche ginnaste ad avere partecipato a tre edizioni dei giochi olimpici, era nota per l'eleganza e l'originalit\u00e0 degli esercizi a corpo libero; spiccava anche per la sua altezza di , all'epoca considerevolmente superiore alla media delle altre ginnaste. Attualmente vive negli Stati Uniti a Houston, in Texas, con il marito e i due figli.\nBiografia.\nInizi\u00f2 l'attivit\u00e0 a otto anni, e nel 1987, a quattordici anni, entr\u00f2 a far parte della nazionale di ginnastica artistica dell'Unione Sovietica. La prima medaglia internazionale vinta risale ai campionati mondiali del 1987, in cui vinse un bronzo alla trave.\nAlle Olimpiadi di Seul 1988 vinse quattro medaglie; poi trionf\u00f2 ai mondiali di Stoccarda 1989 e agli europei di Bruxelles 1989 ed Atene 1990, vincendo medaglie d'oro in ogni specialit\u00e0: individuale, volteggio, trave, parallele, squadre.\nPartecipa alle Olimpiadi di Barcellona 1992 con la Squadra Unificata, che vince il titolo a squadre. L'ultima medaglia risale agli europei di Birmingham 1996, con la nazionale della Bielorussia."}
{"id": "2063070", "revid": "1442080", "url": "https://it.wikipedia.org/wiki?curid=2063070", "title": "NBA Playoffs 1953", "text": "Gli NBA Playoffs 1953 si conclusero con la vittoria dei Minneapolis Lakers (campioni della Western Division) che sconfissero i campioni della Eastern Division, i New York Knicks.\nEastern Division.\nSemifinali.\n(1) New York Knicks - (4) Baltimore Bullets.\nRISULTATO FINALE: 2-0\nPRECEDENTI IN REGULAR SEASON\nPRECEDENTI NEI PLAYOFF\n(2) Syracuse Nationals - (3) Boston Celtics.\nRISULTATO FINALE: 0-2\nPRECEDENTI IN REGULAR SEASON\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nFinale.\n(1) New York Knicks - (3) Boston Celtics.\nRISULTATO FINALE: 3-1\nPRECEDENTI IN REGULAR SEASON\nPRECEDENTI NEI PLAYOFF\nWestern Division.\nSemifinali.\n(1) Minneapolis Lakers - (4) Indianapolis Olympians.\nRISULTATO FINALE: 2-0\nPRECEDENTI IN REGULAR SEASON\nPRECEDENTI NEI PLAYOFF\n(2) Rochester Royals - (3) Fort Wayne Pistons.\nRISULTATO FINALE: 1-2\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Minneapolis Lakers - (3) Fort Wayne Pistons.\nRISULTATO FINALE: 3-2\nPRECEDENTI IN REGULAR SEASON\nPRECEDENTI NEI PLAYOFF\nNBA Finals 1953.\nMinneapolis Lakers - New York Knicks.\nRISULTATO FINALE\nPRECEDENTI IN REGULAR SEASON\nPRECEDENTI NEI PLAYOFF\nRoster.\n&lt;br&gt;\n&lt;br&gt;\nStatistiche.\n\"Aggiornate al 27 dicembre 2021\"."}
{"id": "2063079", "revid": "66387", "url": "https://it.wikipedia.org/wiki?curid=2063079", "title": "Fuga del re Vittorio Emanuele III", "text": ""}
{"id": "2063087", "revid": "63727", "url": "https://it.wikipedia.org/wiki?curid=2063087", "title": "Mercedes-Benz M21", "text": "Il Mercedes-Benz M21 (o Daimler-Benz M21) \u00e8 stato un motore a scoppio prodotto dal 1933 al 1936 dalla Casa automobilistica tedesca Daimler-Benz per il suo marchio automobilistico Mercedes-Benz.\nCaratteristiche.\nSi tratta di un motore da 2 litri che va a sostituire l'equivalente unit\u00e0 motrice M02. &lt;br&gt;\nDi seguito vengono mostrate le caratteristiche di questo nuovo motore:"}
{"id": "2063088", "revid": "84184", "url": "https://it.wikipedia.org/wiki?curid=2063088", "title": "Marianella Bargilli", "text": "Biografia.\nMarianella Bargilli inizia il suo percorso di studi teatrali con il Teatro Danza mettendo in scena numerosi spettacoli di strada, intensificando lo studio del movimento del corpo e l'esperienza con un pubblico popolare. Nel 1999 ottiene la parte di un'amazzone nel film \"Hannibal\" di Ridley Scott. Dal 2000 al 2002 frequenta il teatro Blu di Roma, studiando con Beatrice Bracco il metodo Stanislavskij/Strasberg e partecipando a stages con maestri come Michael Margotta, Marylin Freed, docenti dell'Actor's Studio di New York, con Nikolaj Karpov, direttore dell'Istituto della biomeccanica al Gitis (Istituto Teatrale di Mosca), con Steven Berkoff e con Augusto Omul\u00f9 danzatore dell'Odin Theatret.\nNel 2003 partecipa come concorrente alla terza edizione del reality show Grande Fratello. Nel 2004 debutta nella prosa italiana interpretando Eliza Doolittle ne \"Il pigmalione\" di George Bernard Shaw per la regia di Roberto Guicciardini ottenendo una candidatura come miglior attrice emergente ai Premi Olimpici, Oscar del teatro e nello stesso anno vince il Premio Chianciano Terme. Contemporaneamente si cimenta come aiuto regista negli spettacoli \"Ragazze sole con qualche esperienza\" di Enzo Moscato ed \"Emigranti\" di S\u0142awomir Mro\u017cek per la regia di Geppy Gleijeses.\nSuccessivamente interpreta Adele Selciano in \"Io, l'erede\", di Eduardo De Filippo, per la regia di Andr\u00e9e Ruth Shammah, Suor Agostina nell'opera omonima di Rodolfo Chirico per la regia di Roberto Guicciardini, Afrodite e Maria di Magdala in \"Visioni di Ges\u00f9 con Afrodite\", di Giuliano Scabia e Margot Wendice in \"Delitto perfetto\" di Frederick Knott entrambi per la regia di Geppy Gleijeses. \u00c8 la Dea Follia in \"Eracle\" nel XLIII Ciclo di Rappresentazioni Classiche di Siracusa per la regia di Luca De Fusco.\nNel 2009 interpreta una moderna cantastorie in \"Al\u00e8 Calais\" di Osvaldo Guerrieri per la regia di Emanuela Giordano. Dopo due stagioni di tourn\u00e9e in Italia, lo spettacolo \u00e8 stato rappresentato in lingua francese a Calais nel Th\u00e9\u00e2tre Municipal nel 2010 e nel 2011 a Parigi al Th\u00e9\u00e2tre Mouffetard. \u00c8 stata Silia gala ne \"Il gioco delle parti\" di Luigi Pirandello per la regia di Egisto Marcucci e Elisabetta Courir. Veste i ruolo della protagonista in \"La stanza delle donne\" di Slavenka Drakulic per la regia di Luciano Melchionna nella rassegna \"I solisti del teatro\", XVIII edizione ai Giardini della Filarmonica di Roma.\nNel 2011 \u00e8 l'interprete della mise en espace del \"Priapeo dei gamberi\" di Christian Sim\u00e9on per il progetto Face \u00e0 Face ed \u00e8 la protagonista in \"Elena\" di Euripide per la regia di Alvaro Piccardi durante l'XI ciclo di spettacoli classici al \"Festival Teatro dei due Mari\" di Tindari. Nello stesso anno vince il Premio \"Perle del Tirreno\" come personaggio femminile dell'anno per il Teatro. Dal 2011 al 2013 si cimenta nel Teatro partenopeo interpretando Amalia Sciosciammocca ne \"Lo scarfalietto\" e Luisella in \"Miseria e nobilt\u00e0\", entrambi di Eduardo Scarpetta, e Fanny nell'inedito \"A Santa Lucia\" di Raffaele Viviani. \u00c8 stata Julie Mercadet in \"L'affarista\" di Honor\u00e8 de Balzac per la regia di Antonio Calenda. Nel 2013 veste i panni maschili di Algernon ne \"L'importanza di chiamarsi Ernesto\" di Oscar Wilde per la regia di Geppy Gleijeses e riceve la nomination come miglior attrice protagonista al Premio Giovani \"Vincenzo Cerami\".\nNelle stagioni 2014/2015/2016 \u00e8 stata la Signora Perella in \"L'uomo, la bestia e la virt\u00f9\" di Luigi Pirandello per la regia di Giuseppe Dipasquale. Nel 2015 \u00e8 Rosaura ne \"Il bugiardo\" di Carlo Goldoni per la regia di Alfredo Arias che ha debuttato in prima nazionale al Napoli Teatro Festival. Nel 2016 ha interpretato Teresa in \"Luci della ribalta\" di Charlie Chaplin per la regia di Giuseppe Emiliani. Nell'agosto 2017 pertecipa al Festival di Borgio Verezzi, nel ruolo di Sofia, con lo spettacolo \"La cena delle belve\" di Vah\u00e8 Katch\u00e0 per la regia di Julien Sibre. Nel 2018 interpreta Margherita Gautier in \"La Signora delle camelie\" di Alexander Dumas fils per la regia di Matteo Tarasco. Nel settembre 2018 \u00e8 stata in scena ai Giardini di Castel Sant'Angelo nell'ambito dell'Estate romana 2018 nel ruolo di Alberta con lo spettacolo \"Refugees... voi come noi\", ideato e diretto da Ugo Bentivegna. Nell'estate 2019 lo spettacolo diventa \"Refugees... il respiro dei migranti - Salina Opera Paese\" nell'ambito del SalinaDocFest e nell\u2019estate 2020 lo spettacolo riprende per tre repliche in Sicilia. Nel gennaio del 2021 interpreta Dida, Diamante, Anna e Rosa nell\u2019allestimento dello spettacolo \"Uno, nessuno e centomila\" di Luigi Pirandello per la regia di Antonello Capodici. Nel febbraio 2021 \u00e8 Caterina Leher nell\u2019allestimento dello spettacolo \"La governante\" di Vitaliano Brancati per la regia di Guglielmo Ferro. Nel\"ottobre 2021 interpreta Fedra di Racine regia di Patrick Rossi Gastaldi (ottobre 2021 74\u00b0 ciclo Spettacoli Classici - Teatro Olimpico Vicenza)\nIn televisione ha condotto due trasmissioni per il canale satellitare Sky-Leonardo, \"Style\" e \"Notturno\" ed \u00e8 stata l'ideatrice e protagonista del programma \"Tourn\u00e9e\", primo reality-documentario sul Teatro che segue la tourn\u00e9\u00e8 de \"Il pigmalione\" dai provini all'ultima recita. Il programma \u00e8 stato promosso \"Trasmissione culturale\" del satellite nella stagione televisiva 2004-2005. Nel 2013 partecipa alla fiction \"La Narcotici 2 - Sfida al cielo\" per la regia di Michele Soavi, nel ruolo di Ada Carrocci, in onda su Rai 1. Nel 2014 partecipa alla fiction \"Baciato dal sole\" per la regia di Antonello Grimaldi, nel ruolo di Donata, in onda su Rai 1. La sua passione per il teatro la ispira nell'ideazione e la direzione artistica di \"Ponza in Festival 2008\", manifestazione di Teatro, Musica e Danza.\nDal 2009 si occupa dell'ottimizzazione artistica e organizzativa del Teatro Quirino-Vittorio Gassman e dal 2010, nello stesso Teatro, \u00e8 stata ideatrice e direttore artistico della rassegna \"Autogestito\".\nFilmografia.\nTelevisione.\nPubblicit\u00e0"}
{"id": "2063092", "revid": "123243850", "url": "https://it.wikipedia.org/wiki?curid=2063092", "title": "Azocomposti", "text": "Gli azocomposti sono composti che presentano formula di struttura R-N=N-R', in cui R e R' possono essere alternativamente un arile o un alchile.\nIl gruppo funzionale N=N \u00e8 chiamato azo o azogruppo, mentre il composto da cui esso deriva, HN=NH, \u00e8 denominato diazene. I derivati pi\u00f9 stabili contengono due gruppi arilici. Nell'immagine accanto viene mostrato l'isomero \"trans\" dei tre possibili con cui pu\u00f2 presentarsi.\nColoranti e pigmenti.\nCome conseguenza della delocalizzazione, gli azocomposti arilici hanno colori vividi, specialmente rossi, arancioni e gialli. Pertanto, sono usati come coloranti noti col nome coloranti azoici, come ad esempio il Disperse Orange 1. Alcuni composti azotati come il metilarancio, sono usati come indicatori acido-base a causa del colore differente formato dai loro acidi o sali. Lo sviluppo di coloranti azotati \u00e8 un passo importante nello sviluppo dell'industria chimica.\nI pigmenti azotati sono particelle prive di colore (tipicamente terre o argille), che sono state colorate mediante azocomposti. Gli azopigmenti sono importanti in una gran variet\u00e0 di pitture, incluse quelle artistiche. Posseggono infatti eccellenti propriet\u00e0 di colore, specialmente nella fascia del giallo e del rosso, come per esempio la resistenza all'esposizione alla luce, la quale non dipende solamente dalle propriet\u00e0 dell'organico azocomposto, ma anche dal modo in cui sono stati assorbiti dal pigmento. Un ulteriore vantaggio degli azopigmenti \u00e8 la non tossicit\u00e0.\nChimica organica.\nAzocomposti arilici.\nGli azocomposti arilici sono normalmente specie stabili, cristalline. L'azobenzene \u00e8 il prototipo di azocomposto aromatico. Esiste principalmente come trans-isomero, ma in seguito a fotolisi, si converte in cis-isomero. Gli azocomposti aromatici possono essere sintetizzati mediante accoppiamento diazoico, che comporta una sostituzione elettrofila in cui un catione diazoarilico si aggancia ad un altro anello arilico, specialmente a quello sostituito con i gruppi che rilasciano elettroni. Dal momento che i sali di diazonio sono spesso instabili a temperatura ambiente, le reazioni di accoppiamento avvengono spesso a temperature presso quella del ghiaccio. L'ossidazione delle idrazine (R-NH-NH-R') d\u00e0 anche azocomposti.\nAzocomposti alchilici.\nGli azocomposti alifatici (R e/o R' = alifatico) sono meno comuni dei loro corrispettivi arilici. Un esempio \u00e8 il dietildiazene, EtN=NEt. A elevate temperature o sottoposti a irradiazione, i legami carbonio-azoto (C-N) in alcuni azocomposti alchilici si rompono con perdita di azoto gassoso generando radicali liberi. A causa di questo processo, alcuni azocomposti alifatici sono utilizzati come iniziatori radicalici. Un esempio \u00e8 costituito dall'azobisisobutilonitrile (AIBN) che \u00e8 largamente utilizzato come iniziatore della polimerizzazione. A causa della loro instabilit\u00e0, specialmente per quelli alifatici, occorre prestare attenzione mentre si maneggiano gli azocomposti per la possibilit\u00e0 di esplosione."}
{"id": "2063099", "revid": "1705737", "url": "https://it.wikipedia.org/wiki?curid=2063099", "title": "Red River (Mississippi)", "text": "Il Red River, detto anche Red River del Sud, \u00e8 un fiume degli Stati Uniti d'America, il cui corso si estende per 2.189\u00a0km, affluente del Mississippi.\nSegna la maggior parte del confine settentrionale dello Stato del Texas con l'Oklahoma. Le citt\u00e0 pi\u00f9 importanti attraversate sono Wichita Falls, con all'interno la base di Sheppard AFB nella quale si addestrano anche piloti italiani provenienti dall'Accademia Aeronautica, Shreveport e Bossier City. Il suo nome deriva dal colore rosso delle acque.\nPrincipali affluenti.\nI principali affluenti sono:"}
{"id": "2063103", "revid": "729019", "url": "https://it.wikipedia.org/wiki?curid=2063103", "title": "Malattia da siero", "text": "La malattia da siero (o reazione da siero; codice MeSH: D012713) \u00e8 una reazione avversa a un antisiero, il meccanismo patogenetico della quale consiste in una ipersensibilit\u00e0 mediata da immunocomplessi, che si verificano 5-10 giorni dopo l'esposizione. \u00c8 un tipo di ipersensibilit\u00e0, in particolare l'ipersensibilit\u00e0 al complesso immunitario (tipo III). Il termine \"reazione simile alla malattia da siero\" (SSLR) \u00e8 usato occasionalmente per riferirsi a malattie simili che derivano dall'introduzione di alcune sostanze non proteiche, come la penicillina. Fu descritta per la prima volta da Clemens von Pirquet e B\u00e9la Schick nel 1906..\nLa malattia da siero ha una notevole importanza storica, essendo stata la prima affezione a patogenesi immunitaria riconosciuta, e ha importanza teorica in quanto offre un modello paradigmatico per le reazioni patologiche da \u00abimmunocomplessi\u00bb, ossia aggregati di antigene (\"Ag\") e anticorpo (\"Ac\") in circolo.\nStoria.\nLa patologia venne descritta per la prima volta nel 1905 da Clemens von Pirquet e dal suo collaboratore B\u00e9la Schick i quali svolgevano la loro attivit\u00e0 all'\"Universit\u00e4tsinstitut f\u00fcr Serotherapie\" (Istituto Universitario di Sieroterapia) diretto a Vienna da Rudolf Kraus. In seguito ai lavori di Behring e Kitasato, gi\u00e0 all'inizio del XX secolo la sieroterapia era ormai entrata nella terapia medica corrente e gli antisieri immunizzanti, generalmente di cavallo, erano somministrati per via parenterale. Pirquet e Schick non solo diedero una descrizione corretta della sintomatologia e del decorso della sindrome, ma soprattutto mostrarono i rapporti cronologici intercorrenti tra la somministrazione del siero e la comparsa dei sintomi. All'incirca 8-13 giorni dopo la somministrazione parenterale di antitossina di cavallo anti-difterite, nei pazienti insorgeva una sindrome caratterizzata da eruzione cutanea, febbre, artralgia, linfadenopatia regionale, edema facciale e albuminuria. Un quadro clinico simile veniva rilevato anche dopo l'iniezione di altre antitossine o antiveleni ottenuti da animali differenti dal cavallo.\nA differenza della maggior parte delle altre forme di ipersensibilit\u00e0, la malattia da siero era scatenata da una sola somministrazione di siero eterologo. Nel caso il soggetto fosse gi\u00e0 stato esposto in passato all'antigene, ne risulta una patologia caratterizzata da un periodo di latenza pi\u00f9 corto, sintomi pi\u00f9 eclatanti e un decorso clinico pi\u00f9 breve.\nDelle patologie clinicamente simile alla malattia da siero insorgono talora dopo somministrazione parenterale di sostanze non-proteiche, di solito farmaci come le penicilline o alcuni farmaci antinfiammatori non steroidei: \"reazioni simili alla malattia da siero\" (in inglese: \"serum sickness\u2013like reaction\", sigla \"SSLR\"). La patogenesi della \"SSLR\" non \u00e8 dovuta tuttavia necessariamente a immunocomplessi.\nPatogenesi.\nQuando viene somministrato un antisiero, il sistema immunitario umano pu\u00f2 confondere le proteine presenti con antigeni dannosi. Il corpo produce anticorpi, che si combinano con queste proteine per formare complessi immunitari. Questi complessi precipitano, entrano nelle pareti dei vasi sanguigni e attivano la cascata del complemento, iniziando una risposta infiammatoria e consumando gran parte del componente 3 del complemento disponibile (C3). Il risultato \u00e8 una vasculite leucocitoclastica. Ci\u00f2 provoca ipocomplementemia, un basso livello di C3 nel siero. Possono anche causare pi\u00f9 reazioni con conseguenti sintomi tipici di malattia da siero.\nGran parte delle conoscenze sulla fisiopatologia delle reazioni da immunocomplessi deriva da studi sperimentali, svolti a partire dalla fine dagli anni cinquanta, che prevedevano la somministrazione di antigeni proteici eterologhi nell'animale talora marcati con Iodio radioattivo 131I. Dagli studi sperimentali si concluse che la malattia da siero fosse una patologia da complessi immuni, e che il tipo di complesso immune dipendeva dalle dimensioni della molecola, dalla carica, dalla struttura, dal titolo e dalla valenza dell'antigene. Tipicamente, i pazienti producono immunoglobuline del tipo di IgG contro le proteine eterologhe formando complessi immuni; quelli con le IgM sono meno comuni e vengono rimossi pi\u00f9 velocemente dal sistema reticoloendoteliale. Ammine vasoattive, con la mediazione delle IgE, possono causare eruzioni cutanee simili all'orticaria e possono innescare ulteriormente l'attivazione del complemento.\nDopo una singola iniezione di proteine eterologhe, l'antigene \u00e8 in equilibrio tra sangue e tessuti. Si sviluppa una risposta anticorpale primaria, con piccoli complessi immuni solubili formati in eccesso di antigene. Questi complessi sono rimossi facilmente dal circolo senza provocare ulteriori processi infiammatori. Nella fasi successive aumenta la formazione di questi immunocomplessi di piccole dimensioni che si depositano nei piccoli vasi e attivano il complemento. Le cellule endoteliali aumentano l'espressione di adesione delle molecole, e citochine proinfiammatorie sono rilasciate da monociti e macrofagi. Di conseguenza, viene arruolato un numero maggiore di cellule infiammatorie, e si sviluppa necrosi dei piccoli vasi. La sintomatologia si sviluppa di solito 1-2 settimane dopo l'iniezione dell'antigene. In alcuni pazienti con malattia da siero possono essere presenti crioglobuline sieriche che in realt\u00e0 sono complessi immuni circolanti in vivo. Col trascorrere del tempo gli antigeni liberi nel sangue continuano a diminuire e i complessi immuni sono progressivamente rimossi dai macrofagi circolanti. Alla fine l'antigene non \u00e8 pi\u00f9 determinabile, mentre il titolo degli anticorpi circolanti continua a salire. La guarigione clinica \u00e8 di solito evidente dopo 7-28 giorni, quando i complessi immuni di piccole dimensioni in eccesso sono eliminati dal sistema reticoloendoteliale.\nCause.\nAlcuni dei farmaci associati alla malattia da siero sono:\nEpidemiologia.\nL'incidenza delle reazioni da siero sta diminuendo poich\u00e9 la somministrazione di antigeni eterologhi nella terapia medica \u00e8 stata perfezionata. In un recente trial clinico, teso a valutare l'efficacia e la sicurezza di anticorpi monoclonali ricombinanti murini sul fattore alfa di necrosi tumorale umana in pazienti con sepsi, reazioni di malattia da siero furono notate in 15 su 645 (2.3%) pazienti del gruppo di trattamento. La frequenza della malattia da siero \u00e8 correlata alla dose. In uno studio, svilupp\u00f2 malattia da siero il 10% di pazienti che ricevano 10 mL di antitossina del tetano, mentre la somministrazione di 80 mL, o pi\u00f9, di siero determin\u00f2 la malattia in pressoch\u00e9 tutti i pazienti. La frequenza della malattia da siero varia anche in funzione del tipo di antigene. Il siero antirabbia determin\u00f2 un'incidenza di malattia da siero pi\u00f9 alta (16.3%) dell'antitossina contro il tetano (2.5-5%).\nPrevenzione.\nEvitare le antitossine che possono causare la malattia da siero \u00e8 il modo migliore per prevenire la malattia da siero. Sebbene, a volte, i benefici superino i rischi nel caso di un morso o una puntura potenzialmente letali. Antistaminici o corticosteroidi profilattici possono essere usati in concomitanza con l'antitossina. I test cutanei possono essere eseguiti in anticipo per identificare le persone che potrebbero essere a rischio di reazione. I medici devono sensibilizzare i loro pazienti sui farmaci o sulle antitossine a cui sono allergici in caso di reazione. Il medico sceglier\u00e0 quindi un'antitossina alternativa se \u00e8 appropriata o continuer\u00e0 con le misure profilattiche.\nSintomatologia.\nLa sintomatologia pu\u00f2 esordire da otto a quattordici giorni dopo l'esposizione e pu\u00f2 comprendere:\nAnche se talora (raramente) si hanno forme molto gravi, risultato di glomerulonefriti o di gravi complicanze neurologiche, la malattia da siero di solito si autolimita e la guarigione \u00e8 la regola.\nDiagnosi.\nLa diagnosi si basa sull'anamnesi fornita dal paziente, compresi i farmaci recentemente assunto.\nTrattamento.\nCon l'interruzione dell'agente o degli agenti offensivi, i sintomi di solito scompaiono entro 4-5 giorni.\nI corticosteroidi, antistaminici e analgesici sono la principale linea di trattamento. La scelta dipende dalla gravit\u00e0 della reazione.\n\u00c8 stato anche descritto l'uso della plasmaferesi ."}
{"id": "2063111", "revid": "1266208", "url": "https://it.wikipedia.org/wiki?curid=2063111", "title": "Unione Sportiva Triestina Hockey", "text": "L'Unione Sportiva Triestina Hockey era una squadra di hockey su pista italiana che aveva sede a Trieste. Il club fu fondato nel 1922 e cess\u00f2 l'attivit\u00e0 nel 1990. Nel suo palmar\u00e8s figurano 19 vittorie nel campionato italiano.\nStoria.\nDalla fondazione agli anni '40.\nLa sezione di hockey su pista della Societ\u00e0 Ginnastica Triestina fu fondata nel 1922. Nel 1925 conquista il suo primo scudetto con la seguente formazione: Pecorari (portiere), Villa, De Santi, Canal, Collich, Orlando, Vidali. Allenatore della squadra era Edoardo Jermol/Germogli. Seguono altri quattro titoli negli anni 1926, 1927, 1928, 1929. Dal 1934 al 1942, la Triestina, partecipa al campionato di Divisione Nazionale indetto dalla Federazione Italiana Hockey e Pattinaggio a Rotelle, quale sezione del \"Dopolavoro Pubblico Impiego\" di Trieste e conquista sei titoli consecutivi di Campione d'Italia (1937, 1938, 1939, 1940, 1941, 1942).\nGli anni '50 e '60.\nNel dopoguerra, ripresa la denominazione \"Unione Sportiva Triestina\", vince altri otto scudetti (l'ultimo nel 1967) per un totale di ben 19 titoli. L'anno successivo partecipa alla Coppa dei Campioni arrivando a disputare la finale, ma viene sconfitta dal Reus Deportiu sia sulla pista di viale Miramare che su quella spagnola. Nello stesso anno disputa anche la finale di Coppa Italia.\nDagli anni '70 alla scomparsa.\nCon la retrocessione in serie B nel 1976 inizia il declino.\nNel 1982 si stacca dalla polisportiva diventando autonoma cambiando denominazione in \"Unione Sportiva Triestina Hockey\", poi, con la riforma dei campionati, partecipa alla serie A2. Scompare nel 1990.\nColori e simboli.\nI colori sociali erano quelli di Trieste: la maglia rossa, i calzoncini bianchi e i calzettoni rossi.\nSulla maglia era presente lo stemma posto sul petto, uguale a quello che utilizzavano l'U.S. Triestina Calcio e le altre sezioni che facevano parte della polisportiva: uno scudetto rosso al cui interno vi era un'alabarda bianca simbolo di Trieste. Sopra l'alabarda era posta una stella, anch'essa bianca, da cui si dipartivano dei raggi. Infine erano poste ai due lati dell'alabarda le lettere \"U\" e \"S\" (Unione Sportiva) e nella parte bassa vi era la scritta \"Triestina\".\nStrutture.\nDalla fondazione la squadra disput\u00f2 le proprie gare casalinghe sul campo del Circolo Marina Mercantile, poi sulla pista di Viale Miramare fino alla met\u00e0 degli anni '70, condividendo la struttura con l'altra squadra di Trieste, il Dopolavoro Ferroviario.\nA partire dalla met\u00e0 degli anni '70 invece il club gioc\u00f2 le proprie gare presso il PalaChiarbola. Il palazzetto si trova nel rione di Chiarbola, con accessi da Via Visinada e da Piazzale delle Puglie. Ha una capienza di poco superiore ai 2000 posti a sedere, suddivisi tra una tribuna e due curve.\nPalmar\u00e8s.\nTitoli nazionali.\n19 trofei"}
{"id": "2063114", "revid": "767487", "url": "https://it.wikipedia.org/wiki?curid=2063114", "title": "Peter Skov-Jensen", "text": "Carriera.\nClub.\nPeter Skov-Jensen inizia la sua carriera nel 1990, debuttando con l'Esbjerg fB in Seconda Divisione danese. Rimase all'Esbjerg per sette anni, dopo di che, nel 1997, pass\u00f2 all'Herning Fremad. Fallito il club, si trasferisce al Midtjylland.\nNel 2001 il Midtjylland torna in Danish Superliga e, l'anno successivo, arriva terzo, con Skov-Jensen che gioca tutte le 33 partite del campionato. Nel gennaio 2005 passa in Bundesliga nelle file del Bochum.\nAl suo primo anno il club retrocedette in Seconda Divisione, poi nel dicembre 2005 sub\u00ec un altro infortunio, che lo costrinse a restare a riposo sino al marzo 2006. Alla fine dell'anno il Bochum torner\u00e0 in Bundesliga e inizi\u00f2 a giocare da titolare nella nuova stagione; dopo il 6-0 subito contro il , divenne una riserva.\nAlla fine dell'anno si trasfer\u00ec ai norvegesi del Sandefjord Fotball. Nel gennaio 2008 cambi\u00f2 nuovamente squadra, passando al K\u00f8ge BK.\nNazionale.\nDopo aver giocato nell'Under-21, inizi\u00f2 a far parte della Nazionale maggiore come secondo di Thomas S\u00f8rensen, e quando questi si infortun\u00f2, Peter inizi\u00f2 a giocare, debuttando il 12 ottobre 2002 contro il Lussemburgo. Gioc\u00f2 poi anche la partita contro Polonia.\nSub\u00ec, nel marzo 2003, un infortunio al piede e torn\u00f2 per giocare la finale di Coppa Danese nel maggio 2003, che per\u00f2 perse. Venne intanto convocato dal CT Morten Olsen per gli Europei del 2004. Le ultime due partite di Skov-Jensen in Nazionale furono giocate alle qualificazioni per i Mondiali 2006, di nuovo a causa dell'infortunio di Sorensen, contro Albania e Turchia.\nAllenatore.\nAl termine della carriera agonistica, ha assunto il ruolo di preparatore dei portieri, dapprima al BK Avarta (dal 2008 al 2012) e successivamente al SC Egedal (dal 2012 al 2014)."}
{"id": "2063115", "revid": "122239646", "url": "https://it.wikipedia.org/wiki?curid=2063115", "title": "Dissidia Final Fantasy", "text": " \u00e8 un videogioco sviluppato da Square Enix per PSP facente parte del progetto per il ventesimo anniversario della serie di \"Final Fantasy\"; \u00e8 un picchiaduro misto ad elementi d'azione ed RPG.\nIl gioco unisce venti personaggi tratti dai primi dieci capitoli della serie pi\u00f9 altri due dai capitoli successivi.\nIl gioco \u00e8 stato presentato per la prima volta allo \"Square Enix Party\" di maggio 2007; la sua data d'uscita per il suolo nipponico \u00e8 stata il 18 dicembre 2008 (lo stesso giorno del primo \"Final Fantasy\") la versione americana \u00e8 stata pubblicata il 25 agosto 2009 e quella per i territori PAL il 4 settembre 2009.\nIn origine il titolo fu concepito per essere uno spin-off dalla serie di \"Kingdom Hearts\" con i suoi protagonisti giocabili. Tuttavia l'idea fu cambiata in quanto la Disney espresse il suo disaccordo sull'inclusione dei propri personaggi in un picchiaduro.\nNel 2011 \u00e8 stato pubblicato \"Dissidia 012 Final Fantasy\", prequel di \"Dissidia Final Fantasy\", con nuovi personaggi e un nuovo gameplay, mentre nel 2015 \u00e8 stato pubblicato un videogioco arcade con il titolo \"Dissidia Final Fantasy NT\".\nTrama.\nPrologo.\nNell'universo di \"Dissidia\" imperversa un conflitto tra due potentissime entit\u00e0: Cosmos, la Dea dell'Armonia, e Chaos, il Dio della Discordia. La guerra tra le due divinit\u00e0 dura ormai da secoli, senza che nessuna delle due parti riesca a dimostrare la propria superiorit\u00e0 sull'altra. Per rompere questo ciclo continuo di battaglie, entrambi gli dei richiamano da mondi paralleli numerosi guerrieri della Luce e dell'Oscurit\u00e0, chiedendo loro aiuto per sconfiggere la propria nemesi. Dopo innumerevoli battaglie, l'equilibrio si rompe a favore di Chaos e dei suoi guerrieri, che si trovano in schiacciante superiorit\u00e0 numerica, grazie a delle copie cristalline create dal dio oscuro come suo esercito. Rimasti in pochi, i guerrieri di Cosmos pregano la dea di aiutarli, e, nonostante ella sia sfinita dall'interminabile scontro e le sue forze siano sempre pi\u00f9 deboli, Cosmos appare dinnanzi ai suoi seguaci e li incarica di recuperare i Cristalli, l'ultima speranza per salvare i loro universi e farvi ritorno.\nOdissea del Destino.\nCos\u00ec, chi da solo, chi in gruppo con altri compagni, i guerrieri si avventurano alla ricerca dei Cristalli, scontrandosi con le proprie nemesi, e scoprendo ognuno risvolti segreti riguardo all'eterna lotta tra le due divinit\u00e0. Combinando le diverse informazioni si viene dunque a sapere che lo scontro tra i due dei non \u00e8 affatto eterno, e che anzi si \u00e8 concluso molte volte a favore dell'una o dell'altra entit\u00e0. Tuttavia, gli eroi scoprono che entrambi gli dei rispondono ad una entit\u00e0 superiore, e che al termine di ogni conflitto una creatura, il drago Shinryu, ripristina il mondo al suo stato di equilibrio, dando cos\u00ec vita ad una nuova battaglia fra dei, senza che nessuno dei due ricordi nulla dello scontro precedente. Cos\u00ec, per millenni, Cosmos e Chaos si sono affrontati, richiamando ogni volta i loro guerrieri, che sono tornati in vita al termine di ogni scontro finale per poter combattere di nuovo nella battaglia seguente. Dunque, anche distruggendo i loro nemici, i guerrieri della Luce scoprono che un giorno essi rinasceranno, e saranno costretti a combatterli di nuovo, senza ricordare di averli gi\u00e0 sconfitti. Con molti dubbi nel cuore, i guerrieri trovano tutti i cristalli, e li riportano a Cosmos, sempre pi\u00f9 stremata dallo scontro. Tuttavia, proprio in quel momento, appare Chaos, il dio oscuro, che sferra il colpo finale alla dea, uccidendola. Gli eroi riescono a sopravvivere alla morte di Cosmos solo perch\u00e9 in possesso dei Cristalli, che si scopre essere frammenti della stessa Cosmos, sacrificatasi per permettere loro di ottenere la forza per sconfiggere Chaos, e quindi si ritirano per studiare un piano d'azione.\nImpulso di Tenebra.\nDecisi ad eliminare Chaos, i guerrieri si avventurano nel mondo caotico da lui ora dominato, e scoprono con terrore che i loro nemici, i guerrieri dell'Oscurit\u00e0, sono tuttora vivi e pronti a contrastarli, a causa del ciclo infinito di morte e rinascita voluto dal drago Shinryu.\nDopo molte battaglie, gli eroi affrontano Garland, il primo servitore di Chaos, che si rivela essere la mente dietro tutte le vicende: egli, intrappolato nel flusso del tempo, tra passato, presente e futuro, aveva ottenuto una forza tanto grande da manipolare il tempo stesso. Desideroso di liberarsi da quella prigione temporale, che lo costringeva a rinascere continuamente in epoche diverse senza mai trovare riposo, Garland aveva dunque corrotto Shinryu affinch\u00e9 gli consentisse di intervenire nella guerra eterna tra Chaos e Cosmos. Questo perch\u00e9, come egli stesso rivela al dio oscuro, Garland non \u00e8 altri che Chaos nel suo passato, ossia \u00e8 la forma umana ormai da tempo dimenticata del dio della Discordia. Giunto in questo suo futuro con lo scopo di spezzare il ciclo eterno, Garland ha ingannato Chaos, il suo \"io\" asceso a divinit\u00e0, affinch\u00e9 provocasse la definitiva morte di Cosmos, per poi tradirlo ed ucciderlo, cancellando dunque l'equilibrio e ponendo fine al ciclo eterno di rinascita. Tuttavia, il piano di Garland \u00e8 ostacolato dalla stessa Cosmos, la cui forza vitale risiede ancora nei Cristalli, in possesso degli eroi. Garland affronta quindi gli eroi con lo scopo di distruggere i Cristalli, ma viene sconfitto, ed in punto di morte rivela agli eroi le intenzioni di Chaos, e l'ultima fase del suo piano: avendo rivelata la verit\u00e0 al dio oscuro, Chaos ha ora deciso di far sprofondare il mondo nell'oscurit\u00e0 e di togliersi la vita con esso, rompendo il ciclo come Garland desiderava. Garland scompare, sperando di trovare finalmente il riposo eterno da lui tanto agognato, mentre gli eroi raggiungono Chaos con lo scopo di fermarlo e di salvare dunque l'universo dalla sua distruzione.\nGiunti al trono di Chaos, nel Baratro della follia (Edge of Madness), gli eroi lo affrontano per impedire che egli si suicidi insieme al mondo, e riescono a sconfiggerlo grazie all'aiuto dei Cristalli. Al termine dello scontro Chaos scompare, e l'energia caotica del dio viene compensata da quella ordinatrice dei cristalli di Cosmos, mettendo fine al ciclo eterno e creando un nuovo equilibrio universale, senza divinit\u00e0 opposte n\u00e9 battaglie. Trasportati in un mondo di passaggio, gli eroi si salutano, tornando ognuno al suo mondo d'origine, mantenendo per\u00f2 i ricordi dell'avventura che hanno vissuto insieme.\nSistema di gioco.\nDissidia, in quanto fighting game, si basa principalmente su combattimenti uno contro uno. Tuttavia presenta anche una Modalit\u00e0 storia molto estesa e articolata. La componente tattica ottiene anche maggior importanza nella modalit\u00e0 Colosseo (sbloccabile nel corso del gioco), mentre \u00e8 anche presente una modalit\u00e0 Arcade (in cui le statistiche del giocatore e dei nemici sono prestabilite e bisogna solo affrontare nemici gestiti dalla CPU), e una modalit\u00e0 battaglia (per organizzare scontri singoli contro la CPU o i propri amici).\nModalit\u00e0 storia.\nLa modalit\u00e0 storia \u00e8 la modalit\u00e0 che consente di seguire le vicende dei guerrieri di Cosmos e di Chaos ed \u00e8 divisa in Odissee del Destino(Destiny Odissey), una per ogni guerriero di Cosmos.\nOgni Odissea \u00e8 divisa in livelli (o piani) che si svolgono su una sorta di scacchiera, il personaggio utilizzato diventa una pedina e pu\u00f2 muoversi sul piano spendendo i Punti Destino. L'obiettivo in ogni piano \u00e8 quello di far raggiungere al personaggio una particolare casella, che pu\u00f2 essere occupata da uno Stigma di Chaos (distrutto il quale il livello finisce subito), una Pedina di Chaos (che ci obbliga ad affrontare un guerriero di Chaos) o una Pedina di Cosmos (molto rara, ci fa affrontare un nostro alleato). Sulla scacchiera sono presenti molte altre pedine che possono essere nemici, forzieri o altri oggetti particolari. I nemici comuni sono costituiti da copie artificiali dei personaggi, create da Chaos per formare un esercito di soldati sacrificabili; queste copie hanno l'aspetto dei vari personaggi di entrambi gli schieramenti, ma sembrano costituiti di una materia cristallina semitrasparente, e presentano nomi che richiamano solamente la natura degli originali da cui sono stati clonati (ad esempio, la copia cristallina di Cloud Strife porta il nome di Soldato Illusorio, mentre quella di Cecil Harvey si chiama Cavaliere Fallace).\nOgni capitolo della Modalit\u00e0 Storia (di cui sono presenti, inizialmente, 10 Odissee del Destino con diversi livelli di difficolt\u00e0 ed un Tutorial) \u00e8 costituito di 5 piani, ed una volta terminato l'ultimo piano di ogni Odissea, il protagonista dovr\u00e0 affrontare la sua nemesi e sconfiggerla definitivamente. Portando a termine una qualsiasi Odissea del Destino (ma il buon senso vorrebbe che le si completasse prima tutte, a causa della difficolt\u00e0 elevata dei livelli successivi), si sbloccher\u00e0 il capitolo finale della Storia, chiamato Impulso di Tenebra (Shade Impulse), formato da tre livelli di 5 piani ciascuno (durante i quali si riaffronteranno tutti i principali nemici del gioco), e da un ultimo livello di due piani, alla fine del quale si svolger\u00e0 il conflitto finale contro Chaos.\nTerminato l'arco narrativo di Impulso di Tenebra, si sbloccano tre ulteriori capitoli (del tutto opzionali). Troveremo quindi Sogni di Gloria: La Donna della Leggenda (Distant Glory: Lady of Legend), durante il quale si fa conoscenza con Shantotto di FFXI, e si apprende la sua natura di consigliere della dea Cosmos, Sogni di Gloria: Redenzione del Guerriero (Distant Glory: Redemption of the Warrior) in cui bisogner\u00e0 affrontare il Giudice Gabranth da FFXII, costretto nella sua mansione di guardiano del mondo di passaggio tra la vita e la morte, e il tremendo Caos Interiore (Inward Chaos), durante il quale affronteremo nemici spaventosamente forti, e al termine del quale andr\u00e0 affrontato nuovamente Chaos, stavolta dotato di un livello altissimo (sar\u00e0 infatti di livello 130, mentre il livello massimo del giocatore \u00e8 100).\nSconfitto anche questo avversario, la Modalit\u00e0 Storia sar\u00e0 conclusa.\nSistema di combattimento.\nIl sistema di combattimento di \"Dissidia Final Fantasy\" \u00e8 stato descritto come \"dramatic progressive action\" (\"azione drammatica progressiva\"), dove l'intensit\u00e0 delle battaglie aumenta con la durata delle stesse.\nI combattimenti avvengono in arene a tre dimensioni nelle quali ci si pu\u00f2 muovere liberamente oltre ad essere distruttibili, e inoltre possibile spostarsi velocemente all'interno di esse tramite l'esecuzione di azioni speciali (tasto triangolo) come correre sui muri o slittare su rotaie metalliche.\nGli elementi principali del combattimento sono la barra dei PV, l'Audacia, l'Audacia di livello e la barra EX.\nL'obiettivo principale del combattimento \u00e8 quello di ridurre a zero la barra dei PV dell'avversario utilizzando gli Attacchi PV (tasto quadrato) il cui ammontare di danni sar\u00e0 uguale al valore dell'Audacia del personaggio attaccante.\nL'Audacia \u00e8 un numero che, come gi\u00e0 detto, indica la potenza degli Attacchi PV, essa aumenta colpendo il nemico con gli Attacchi Audacia (tasto cerchio) o distruggendo l'arena e diminuisce venendo colpiti da Attacchi Audacia o cadendo nelle trappole dell'arena. In pratica, ogni colpo inferto al nemico priva esso di parte della sua audacia per trasferirla a noi. Quando l'Audacia di un personaggio scende a zero, questi entra nello stato di Crollo (nel quale non gli \u00e8 possibile infliggere alcun danno PV fin quando l'audacia non viene recuperata), mentre il personaggio che ha inflitto il crollo ottiene un bonus Audacia pari all'Audacia di livello (che aumenta a seconda del tipo di arena in cui ci si trova).\nUn'ulteriore barra, la barra EX, viene riempita raccogliendo la Forza EX (sotto forma di punti luminosi sprigionati dai colpi inflitti) o i Nuclei EX (che compaiono durante lo scontro) disseminati per l'arena. Quando la barra \u00e8 piena, \u00e8 possibile attivare la Modalit\u00e0 EX (R1 + quadrato), nella quale gli Attacchi Audacia saranno potenziati e un Attacco PV attiver\u00e0 l'Ipermossa EX, la tecnica pi\u00f9 potente del personaggio.\nLe Modalit\u00e0 EX e le Ipermosse EX sono diverse per ogni personaggio e sono tratte dal gioco da cui il personaggio proviene.\nPersonaggi giocabili.\nTutti i guerrieri di Cosmos saranno disponibili all'inizio del gioco, fatta eccezione per Shantotto, che potr\u00e0 essere usata solo dopo aver completato la modalit\u00e0 storia.\nI guerrieri di Chaos dovranno invece essere comprati al negozio prima di poter essere utilizzati, tranne per Gabranth, che come Shantotto potr\u00e0 essere sbloccato solo dopo aver finito la modalit\u00e0 storia.\nGuerrieri di Cosmos.\nI guerrieri evocati da Cosmos, incaricati di recuperare i Cristalli. Sono i personaggi protagonisti dei primi dieci capitoli di \"Final Fantasy\". Nonostante nel prologo si faccia accenno alla presenza di molti altri guerrieri della luce, appare evidente come i dieci eroi del gioco siano gli unici rimasti a fronteggiare Chaos e i suoi sottoposti; Cosmos stessa si riferisce ai suoi dieci difensori come \"gli unici su cui possa ancora fare affidamento\".\nGuerrieri di Chaos.\nI dieci guerrieri evocati da Chaos. Sono i maggiori antagonisti dei precedenti capitoli di \"Final Fantasy\".\nColonna sonora.\nLa colonna sonora del videogioco \u00e8 stata composta da Takeharu Ishimoto e contiene tre tracce cantate del gruppo canadese Your Favorite Enemies. \u00c8 stata pubblicata il 24 dicembre 2008, sempre in territorio giapponese.\nAccoglienza.\nLa rivista \"Play Generation\" diede al gioco un punteggio di 83/100, trovandolo un titolo che colpisce per l'originalit\u00e0 dei combattimenti e per la freschezza delle opzioni. Nella recensione del sequel, \"Dissidia 012 Final Fantasy\", fu citato questo capitolo, il quale fu considerato uno dei migliori titoli per PSP.\nVendite.\nNella sua prima settimana d'uscita in Giappone vendette pi\u00f9 di un mezzo milione di copie; inoltre fu anche distribuita una versione in bundle con PSP."}
{"id": "2063122", "revid": "767487", "url": "https://it.wikipedia.org/wiki?curid=2063122", "title": "Heinrich Rickert", "text": "Biografia.\nInsegnante a Friburgo in Brisgovia ed a Heidelberg, fu convinto seguace del Neokantismo assiologico gi\u00e0 sostenuto da Wilhelm Windelband, assieme al quale diresse la Scuola di Baden. Fra i suoi discepoli vi fu anche Richard Kroner che si distinse come filosofo e storico della filosofia.\nLa filosofia, secondo Rickert, \u00e8 vera scienza che deve preoccuparsi della chiarezza concettuale, rifuggendo da tutto ci\u00f2 che \u00e8 arazionale.\nIl suo scopo \u00e8 la comprensione dell'unit\u00e0 e dell'alterit\u00e0 che non sono in opposizione dialettica, bens\u00ec in completamento positivo, onde il processo della loro comprensione \u00e8 detto \"processo eterologico\".\nRickert fa poi un'accurata catalogazione delle scienze, distinguendole per le diverse metodologie pi\u00f9 che per i rispettivi contenuti, e contrapponendo alle scienze naturali quelle storiche e della cultura (definite anche nella tradizione filosofica tedesca \"scienze dello spirito\") graduate secondo sei sfere di valori: verit\u00e0, bellezza, santit\u00e0 impersonale e personale, moralit\u00e0 e felicit\u00e0.\nVenne apprezzato da Ernst Cassirer, per aver individuato modalit\u00e0 differenti tra scienze della natura e scienze della cultura (storia principalmente): la scienza della natura procede per generalizzazioni, la storia analizza le individualit\u00e0. Ma venne poi criticato dallo stesso filosofo di Breslavia (\"Sulla Logica delle Scienze dalla Cultura\" - La Nuova Italia 1979) per aver creato un sistema di valori che non soddisfa il criterio di impostazione trascendentale dato da Kant per la scienza matematica. Per rendere oggettiva e universale la storia va cercato un sistema di valori che la giustifichi e che non pu\u00f2 essere ricavato dalla storia stessa; se invece si vuole costituire un sistema apriori, allora il rischio \u00e8 quello di individuare comunque un rimando metafisico, difficolt\u00e0 dalla quale, in partenza, ci si voleva sottrarre. \u00c8 stato il maestro di Martin Heidegger."}
{"id": "2063125", "revid": "1543377", "url": "https://it.wikipedia.org/wiki?curid=2063125", "title": "Campionato europeo dei piccoli stati di pallavolo femminile 2004", "text": "Il campionato europeo dei piccoli stati di pallavolo femminile 2004 si \u00e8 svolto dal 10 al 12 giugno 2004 a Vaduz, in Liechtenstein: al torneo hanno partecipato cinque squadre nazionali europee di stati con meno di un milione di abitanti e la vittoria finale \u00e8 andata per la seconda volta a Cipro.\nQualificazioni.\nAl torneo hanno partecipato: la nazionale del paese ospitante e quattro nazionali provenienti dai gironi di qualificazione.\nRegolamento.\nLe squadre hanno disputato un'unica fase con formula del girone all'italiana.\nPodio.\nCampione.\nCipro(Secondo titolo)\nSecondo posto.\nLussemburgo\nTerzo posto.\nLiechtenstein"}
{"id": "2063129", "revid": "767487", "url": "https://it.wikipedia.org/wiki?curid=2063129", "title": "Osvaldo Riva (calciatore)", "text": "Carriera.\nCresce calcisticamente nel che in quel periodo militava nel campionato di Promozione regionale. Conquistata la IV Serie con Renato Lucchi allenatore, Riva gioc\u00f2 nel campionato 1958-59 in questa categoria, l'anno dopo la stessa si trasform\u00f2 in Serie D e il Cesena - diretto prima da Giuseppe Matassoni e poi da Renzo Burini, vinse il campionato venendo promosso in Serie C.\nSull'emergente difensore cesenate mise gli occhi Paolo Mazza che lo acquist\u00f2 per la sua nel tentativo di trovare un giovane che potesse far coppia con Bozzao e non fa rimpiangere Picchi. A Ferrara in molti storsero il naso per la soluzione ritenuta debole per una squadra che l'anno prima era arrivata quinta, ma Riva, fin dal suo esordio in Serie A, in un pareggio contro il il 25 settembre 1960, dimostr\u00f2 che il mago di campagna non si era sbagliato ed anche quando arriv\u00f2 Rota o venne utilizzato l'ex interista Valad\u00e8, Riva continu\u00f2 a giocare, venendo spostato dall'allenatore Luigi Ferrero al centro, come stopper o lateralmente come mediano.\nJolly tuttofare autentico - in un'epoca in cui non si sostituiva il portiere nemmeno in caso di infortunio o espulsione, Riva era il calciatore destinato a prenderne il posto davanti a questa emergenza - gioc\u00f2 115 gare in quattro campionati nella massima serie con i biancoazzurri. Nel campionato Campionato 1963-64 sub\u00ec due infortuni che risultarono determinanti per il prosieguo della sua carriera, in particolare quello di Genova il 29 marzo del 1964 contro la . La stagione successiva, retrocessa la SPAL in Serie B, venne saltuariamente impiegato prima come libero - a seguito dell'infortunio di Cervato - poi, dopo l'arrivo di Balleri e la definitiva consacrazione di Bertuccioli e Moretti fu impiegato a centrocampo, disputando a Monza l'11 aprile 1965, la sua ultima gara fra i professionisti.\nAvviatosi ad un precoce declino per i suoi malanni fisici, Riva scese in campo tra i dilettanti in Romagna, dove torn\u00f2, per un po' di tempo per uscire poi definitivamente dal mondo del calcio.\nNonostante le sue 123 gare disputate con la SPAL, Riva non ha mai trovato la via della rete."}
{"id": "2063133", "revid": "300067", "url": "https://it.wikipedia.org/wiki?curid=2063133", "title": "Cazzie Russell", "text": ""}
{"id": "2063137", "revid": "211345", "url": "https://it.wikipedia.org/wiki?curid=2063137", "title": "Chemioautotrofi", "text": ""}
{"id": "2063141", "revid": "1543377", "url": "https://it.wikipedia.org/wiki?curid=2063141", "title": "HQ9++", "text": "HQ9++ \u00e8 un linguaggio di programmazione esoterico, creato da David Morgan-Mar con lo scopo di creare un'estensione di HQ9+ che supportasse la programmazione ad oggetti. Il suo nome \u00e8 una parodia di C++, l'estensione di C che implementa la programmazione ad oggetti.\nIstruzioni.\nHQ9++ mantiene le quattro istruzioni dell'HQ9+, aggiungendone una quinta:\nIl funzionamento dell'operatore \"++\" \u00e8 cos\u00ec definito per mantenere la retrocompatibilit\u00e0 con il codice HQ9+.\nUtilizzo della memoria.\nI programmi utilizzano un puntatore ad un indirizzo di memoria. La variabile puntata viene aumentata con modulo 256 dalle istruzioni + e ++. Inoltre l'istruzione ++ crea un oggetto di una classe generica, derivata dalla classe primitiva Object. Tuttavia non si pu\u00f2 accedere n\u00e9 alla variabile puntata n\u00e9 agli oggetti creati in alcun modo."}
{"id": "2063142", "revid": "198277", "url": "https://it.wikipedia.org/wiki?curid=2063142", "title": "Societ\u00e0 Sportiva Calcio Palermo 1985-1986", "text": "Questa voce raccoglie le informazioni riguardanti la Societ\u00e0 Sportiva Calcio Palermo nelle competizioni ufficiali della stagione 1985-1986.\nStagione.\nNella stagione 1985-1986 di Serie B, il Palermo si \u00e8 piazzato 16\u00ba, salvandosi all'ultima giornata dopo aver vinto (2-1) contro il , risultato ottenuto grazie alla rete decisiva di un giovane esordiente Giovanni Tarantino, centrocampista della Primavera. Ha iniziato la stagione allenato dal tecnico argentino Antonio Angelillo fino ai primi di dicembre, quando dopo la sconfitta di Catania (1-0) \u00e8 stato esonerato, al suo posto \u00e8 stato chiamato Fernando Veneranda che ha saputo guidare i rosanero ad una sofferta salvezza ottenuta sul campo. Perch\u00e9 sul Palermo si erano ormai addensate nubi molto scure, sia per lo scandalo delle partite truccate, sia per la difficile situazione societaria. La Commissione di Appello Federale gli ha inflitto 5 punti di penalizzazione da scontare nel prossimo torneo di Serie B, a causa del secondo scandalo del calcio-scommesse. Ma il prossimo torneo cadetto sar\u00e0 senza la squadra rosanero, a causa del sopraggiunto fallimento societario, in seguito al quale il Palermo viene radiato l'8 settembre 1986 dalla FIGC. Una nuova societ\u00e0 ne ha assunto l'eredit\u00e0 nel 1987-1988 ripartendo dalla Serie C2.\nIn Coppa Italia il Palermo ha disputato prima del campionato il primo girone di qualificazione, vinto da Fiorentina e Juventus promosse agli ottavi di finale, la squadra rosanero vi ha ottenuto due vittorie e tre sconfitte.\nMaglie e sponsor.\nLa maglia era rosanero mentre i calzoncini erano esclusivamente neri, calzettoni neri con risvolto rosa. Lo Sponsor \"Juculano\".\nCalciomercato.\nAcquisti: Michele Pintauro (Empoli, ottobre)\nCessioni: Pietro Maiellaro (Taranto, ottobre), Antonio De Vitis (Salernitana, ottobre), Francesco La Rosa, (Ravenna, ottobre)\nStatistiche.\nStatistiche dei giocatori.\n\"Tra parentesi le presenze e le eventuali reti segnate\""}
{"id": "2063145", "revid": "287204", "url": "https://it.wikipedia.org/wiki?curid=2063145", "title": "NBA Finals 1954", "text": ""}
{"id": "2063146", "revid": "287204", "url": "https://it.wikipedia.org/wiki?curid=2063146", "title": "NBA Finals 1953", "text": ""}
{"id": "2063148", "revid": "170423", "url": "https://it.wikipedia.org/wiki?curid=2063148", "title": "NBA Finals 1950", "text": ""}
{"id": "2063154", "revid": "729019", "url": "https://it.wikipedia.org/wiki?curid=2063154", "title": "Fels\u0151lajos", "text": "Fels\u0151lajos \u00e8 un comune dell'Ungheria di 985 abitanti (dati 2005). \u00c8 situato nella provincia di B\u00e1cs-Kiskun."}
{"id": "2063155", "revid": "599013", "url": "https://it.wikipedia.org/wiki?curid=2063155", "title": "Jacqueline Rouvier", "text": "Biografia.\nSciatrice eclettica, Jacqueline Rouvier ottenne il suo primo risultato di rilievo in Coppa del Mondo il 3 marzo 1967 piazzandosi decima sulle nevi italiane di Sestriere in discesa libera. Il 28 gennaio 1971 a Pra Loup in Francia sal\u00ec per la prima volta sul podio con un terzo posto in discesa dietro alle austriache Wiltrud Drexel e Annemarie Moser-Pr\u00f6ll.\nL'11 dicembre dell'anno successivo vinse l'unica gara di carriera, in discesa, sul tracciato di casa di Val-d'Is\u00e8re. Convocata nel 1974 per i Mondiali di Sankt Moritz, in Svizzera, si aggiudic\u00f2 la medaglia di bronzo in slalom gigante.\nNel 1975 a Innsbruck, in Austria, ottenne l'ultimo podio, in discesa alle spalle di Marie-Th\u00e9r\u00e8se Nadig e Annemarie Moser-Pr\u00f6ll. L'anno seguente concluse l'attivit\u00e0 agonistica con il sesto posto in discesa libera e il decimo in slalom gigante ottenuti ai XII Giochi olimpici invernali di .\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera"}
{"id": "2063156", "revid": "131358", "url": "https://it.wikipedia.org/wiki?curid=2063156", "title": "Asociaci\u00f3n Club Deportivo Cali", "text": ""}
{"id": "2063159", "revid": "39884", "url": "https://it.wikipedia.org/wiki?curid=2063159", "title": "Naki Hamilton", "text": ""}
{"id": "2063160", "revid": "1745361", "url": "https://it.wikipedia.org/wiki?curid=2063160", "title": "Testore", "text": "Testore () \u00e8 un personaggio della mitologia greca.\nGenealogia.\nFiglio di Idmone e di Laotoe spos\u00f2 Polimela e divenne padre di Teonoe, Leucippe Teoclimeno e Calcante.\nMitologia.\nTestore part\u00ec alla ricerca di Teonoe che, rapita dai pirati cari, fu venduta ad Icaro il re di Caria ma naufrag\u00f2 durante il viaggio e fu a sua volta imprigionato dai pirati. Questi lo vendettero allo stesso re e lui non riconobbe la figlia che intanto si era guadagnata i favori del monarca.\nLeucippe in seguito, seguendo la predizione di un oracolo e nascosta in un abito religioso si rec\u00f2 alla corte di Icaro. Teonoe la vide, ma la scambi\u00f2 per un uomo, se ne innamor\u00f2 e ne fu respinta, cos\u00ec per vendetta ordin\u00f2 al suo schiavo (Testore) di ucciderla.\nIntrodottosi nella camera di Leucippe e prima di alzare la spada, Testore si present\u00f2 a lei raccontandole la sua storia. In tal modo i due si riconobbero e decisero quindi di uccidere la concubina di Icaro ma, una volta giunto nella sua camera Teonoe riconobbe il padre.\nIn tre quindi si recarono da Icaro che, ricolmandoli di doni li rimand\u00f2 in patria."}
{"id": "2063162", "revid": "6923", "url": "https://it.wikipedia.org/wiki?curid=2063162", "title": "Gran Premio motociclistico di Valencia", "text": ""}
{"id": "2063163", "revid": "110157", "url": "https://it.wikipedia.org/wiki?curid=2063163", "title": "Campionato italiano Ice Sledge Hockey 2008-2009", "text": "Il Campionato italiano Ice Sledge Hockey 2008-2009 \u00e8 stata la quinta edizione di questo torneo organizzato dal Comitato Italiano Paralimpico. Le compagini iscritte sono ancora una volta le tre rappresentative regionali di Piemonte (), Lombardia () e Alto Adige (, campioni in carica).\n\u00c8 stata variata di poco la formula, rispetto alla stagione precedente, con ogni squadra ad affrontare le altre due per cinque volte: due in casa, due in trasferta e una in campo neutro, sul campo della terza squadra.\nIn caso di parit\u00e0 al termine dei tempi regolamentari, viene giocato un tempo supplementare con la regola del golden gol. In caso di ulteriore parit\u00e0, si passa ai tiri di rigore. Vengono assegnati tre punti alla squadra vincitrice nei tempi regolamentari, due alla squadra vincitrice ai tempi supplementari o ai rigori, un punto alla squadra sconfitta ai supplementari o ai rigori."}
{"id": "2063165", "revid": "120781", "url": "https://it.wikipedia.org/wiki?curid=2063165", "title": "Uomo lucertola", "text": ""}
{"id": "2063171", "revid": "188323", "url": "https://it.wikipedia.org/wiki?curid=2063171", "title": "Malattia delle membrane jaline", "text": ""}
{"id": "2063172", "revid": "188323", "url": "https://it.wikipedia.org/wiki?curid=2063172", "title": "Malattia delle membrane jaline polmonari", "text": ""}
{"id": "2063173", "revid": "599013", "url": "https://it.wikipedia.org/wiki?curid=2063173", "title": "Daniela Siliva\u0219", "text": "Biografia.\nInizia ad allenarsi a sei anni sotto la guida di B\u00e9la K\u00e1rolyi, lo stesso allenatore che rese vincente Nadia Com\u0103neci. Dopo aver vinto diverse medaglie ai campionati giovanili, entra a far parte nel 1985 della Nazionale di Ginnastica artistica ma, per potervi prendere parte, le cambiano la data di nascita. La falsificazione venne scoperta soltanto nel 2002, su stessa ammissione della stessa Daniela. Alle Olimpiadi di Seoul ottiene sette volte il punteggio di 10. Ritiratasi nel 1991, vive ora negli Stati Uniti, ad Atlanta in Georgia, insieme a suo marito e tre figli."}
{"id": "2063175", "revid": "188323", "url": "https://it.wikipedia.org/wiki?curid=2063175", "title": "NRDS", "text": ""}
{"id": "2063176", "revid": "188323", "url": "https://it.wikipedia.org/wiki?curid=2063176", "title": "Sindrome da distress respiratorio neonatale", "text": ""}
{"id": "2063181", "revid": "110157", "url": "https://it.wikipedia.org/wiki?curid=2063181", "title": "Fels\u0151szentiv\u00e1n", "text": "Fels\u0151szentiv\u00e1n \u00e8 un comune dell'Ungheria di 2.048 abitanti (dati 2005). \u00c8 situato nella provincia di B\u00e1cs-Kiskun."}
{"id": "2063183", "revid": "21079", "url": "https://it.wikipedia.org/wiki?curid=2063183", "title": "Forma volume", "text": ""}
{"id": "2063185", "revid": "339392", "url": "https://it.wikipedia.org/wiki?curid=2063185", "title": "Svetlana Boginskaya", "text": ""}
{"id": "2063195", "revid": "1787156", "url": "https://it.wikipedia.org/wiki?curid=2063195", "title": "Societ\u00e0 Sportiva Calcio Palermo 1986-1987", "text": "Questa voce raccoglie le informazioni riguardanti la Societ\u00e0 Sportiva Calcio Palermo nelle competizioni ufficiali della stagione 1986-1987.\nLa societ\u00e0 prese parte soltanto alla Coppa Italia, poich\u00e9 fu radiata il giorno dopo la disputa dell'ultima gara del proprio girone eliminatorio della competizione, quindi pochi giorni prima l'inizio del campionato.\nStagione.\nLa stagione si apre con la Coppa Italia 1986-1987, dalla quale la compagine rosanero viene subito eliminata, poich\u00e9 arriva l'ultimo posto nel girone 6 della competizione, nel quale ottiene soltanto un punto, frutto di un pareggio col alla prima giornata e di 4 sconfitte consecutive a seguire sino alla quinta giornata della prima fase elimimatoria. L'allenatore per questo scampolo di stagione \u00e8 Fernando Veneranda. Frattanto, il club aveva svolto il ritiro estivo precampionato in provincia di Bolzano.\nIl giorno dopo l'ultima partita di coppa nazionale che si disputa il 7 settembre, la societ\u00e0 viene radiata e non prende successivamente parte al campionato di Serie B 1986-1987, nel quale avrebbe dovuto scontare 5 punti di penalizzazione a causa del secondo scandalo del calcio-scommesse.\nIl fallimento.\nL'8 settembre 1986 il Palermo fu radiato dalla FIGC - il cui presidente era Antonio Matarrese - per un debito di quasi 500 milioni di lire e fu escluso da tutti i quadri federali. La societ\u00e0 venne dichiarata fallita dal Tribunale di Palermo il 18 settembre successivo, ovvero a 10 giorni dalla radiazione, cos\u00ec il club scomparve definitivamente dai campionati calcistici italiani, senza giocare per un anno. Voci dell'epoca vogliono che, all'interno della Lega Calcio, l'unico che si oppose al fallimento del Palermo sia stato il presidente del Franco Jurlano: da questo episodio sarebbe nato il gemellaggio tra le due tifoserie.\nL'allora seconda squadra della citt\u00e0, l'Olympia, che militava nel campionato di Promozione Sicilia 1986-1987 e che giocava al campo dei Cantieri Navali, tent\u00f2 di accattivare la simpatia degli sportivi palermitani cambiando nome in \"Palermolympia\", ma questa non entr\u00f2 mai nel cuore dei tifosi. Lo stadio della Favorita venne utilizzato, per compensare la perdita del calcio di livello in citt\u00e0, per alcune partite della Nazionale olimpica. Anche la disput\u00f2 alcune amichevoli nell'impianto sportivo palermitano con lo stesso scopo.\nGrazie all'interessamento del sindaco Leoluca Orlando e dell'allora ministro per gli affari regionali Carlo Vizzini (figlio del presidente del Palermo dal 1957 al 1963 e nel 1964 Casimiro Vizzini), il 7 gennaio 1987 nacque l\"'Unione Sportiva Palermo\", chiamata a raccogliere l'eredit\u00e0 dello scomparso sodalizio rosanero. Grazie ad una deroga concessa dalla FIGC, in particolare per la fusione tra il e il , la squadra venne ammessa direttamente alla Serie C2 per l'anno 1987-1988, che incominci\u00f2 il 20 settembre, occupando il posto libero lasciato dal Mestre. Il primo presidente della neonata societ\u00e0 fu Salvino Lagumina, all'epoca presidente di Sicindustria.\nRosa.\nVisti i problemi societari e con quasi tutta la rosa della prima squadra squalificata dopo lo scandalo calcioscommesse, il Palermo gioc\u00f2 la sola Coppa Italia con la formazione giovanile della Juniores. Dalla seconda gara, della prima fase eliminatoria a gironi, rientr\u00f2 in gruppo il portiere Franco Paleari.\nSalvatore Brugnano"}
{"id": "2063197", "revid": "110157", "url": "https://it.wikipedia.org/wiki?curid=2063197", "title": "Fokt\u0151", "text": "Fokt\u0151 \u00e8 un comune dell'Ungheria di 1.696 abitanti (dati 2005). \u00c8 situato nella provincia di B\u00e1cs-Kiskun."}
{"id": "2063201", "revid": "1573940", "url": "https://it.wikipedia.org/wiki?curid=2063201", "title": "Ruvettus pretiosus", "text": "Il ruvetto o tirsite (\"Ruvettus pretiosus\" [Cocco, 1833]) \u00e8 un pesce di mare appartenente alla famiglia Gempylidae, unica specie del genere Ruvettus . \u00c8 detto anche \"pesce olio\" (Oilfish).\nDistribuzione e habitat.\n\u00c8 una specie che pu\u00f2 essere definita cosmopolita in acque temperate e calde. Nel mar Mediterraneo e nelle acque italiane non \u00e8 comune. \nSi tratta di un pesce batipelagico diffuso a profondit\u00e0 tra la superficie (molto raramente) e gli 800-1000 m.\nDescrizione.\nCorpo allungato e fusiforme, occhi grandi, bocca molto grande che supera l'occhio armata di forti denti caniniformi. La pinna caudale \u00e8 falcata, la pinna dorsale \u00e8 divisa in 2 parti, l'anteriore \u00e8 molto bassa con corti raggi spiniformi mentre la parte posteriore \u00e8 pi\u00f9 alta e simmetrica ed opposta alla pinna anale, le pinne ventrali sono piccole, sono presenti 2 pinnule sul peduncolo caudale. Le squame sono fornite di tubercoli ossei molto duri che sporgono dalla pelle. La linea laterale \u00e8 assente. \nIl colore \u00e8 nero o bruno violaceo molto scuro con minute punteggiature chiare dovute ai tubercoli ossei cutanei. \nLa taglia pu\u00f2 superare i 2 metri ed i 50 kg di peso.\nAlimentazione.\nSi ciba prevalentemente di pesci, calamari e crostacei.\nPesca.\nPrincipalmente casuale con palamiti di profondit\u00e0 o reti a strascico.\nConsumo.\nLe carni sono molto apprezzate (da cui il nome specifico di \"pretiosus\") ma possono avere effetti sgradevolmente lassativi per l'alto contenuto di olio.\nInsieme all'escolar ne \u00e8 stata vietata la commercializzazione in Svizzera nel 2007, per i possibili disturbi alla salute (keriorrea, crampi, cefalee e vomito all'ingestione) causati dalla presenza elevata di esteri di cera nel suo grasso: pi\u00f9 ridotta se sottoposto all'affumicatura a caldo, che quindi ne favorisce la commestibilit\u00e0."}
{"id": "2063202", "revid": "29268", "url": "https://it.wikipedia.org/wiki?curid=2063202", "title": "NCPAP", "text": ""}
{"id": "2063208", "revid": "281901", "url": "https://it.wikipedia.org/wiki?curid=2063208", "title": "Ruvetto", "text": ""}
{"id": "2063211", "revid": "110157", "url": "https://it.wikipedia.org/wiki?curid=2063211", "title": "Civico museo Sartorio", "text": "Il civico museo Sartorio si trova a Trieste.\nCustodisce arredi ed oggetti d'epoca, ceramiche, biblioteca, raccolte di quadri, disegni di Giambattista Tiepolo ed una gipsoteca-gliptoteca. Venne aperto parzialmente la prima volta nel 1949, ed inaugurato nella sua totalit\u00e0 nel 1954. Recentemente \u00e8 stato restaurato e riaperto al pubblico alla fine del 2006. Il responsabile del restauro \u00e8 l'architetto Giovanni Paolo Bartoli.\nLa famiglia Sartorio \u00e8 originaria di Sanremo, e nel 1775 apr\u00ec una filiale di commercio a Trieste, affidandone la conduzione a Pietro Sartorio, il quale, trasferitosi a Trieste con la moglie, inizi\u00f2 cos\u00ec il ramo triestino della famiglia. L'ultima erede, la baronessa Anna Segr\u00e8 Sartorio lasci\u00f2 la villa, costruita alla fine del Settecento, in eredit\u00e0 al comune affinch\u00e9 venisse trasformata in museo, con tutto il suo arredamento."}
{"id": "2063212", "revid": "466539", "url": "https://it.wikipedia.org/wiki?curid=2063212", "title": "James Earl Ray", "text": "Biografia.\nNato in una famiglia cattolica di origini irlandesi, Ray fu incriminato, nel 1949, per il suo primo reato, un furto con scasso in California. Nel 1952 fu condannato a due anni per rapina a mano armata di un conducente di taxi in Illinois. Nel 1955 fu condannato per frode postale. Dopo un'ulteriore rapina a mano armata in Missouri nel 1959, Ray fu condannato a venti anni di carcere in quanto \"habitual offender\". Nel 1967 riusc\u00ec a evadere in un camioncino per il trasporto del pane. Nel 1968 uccise Martin Luther King. Il 10 marzo 1969 venne condannato a 99 anni di reclusione. Il 10 giugno 1977 Ray e altri 6 carcerati evasero dal penitenziario di stato Brushy Mountain (a Petros, in Tennessee). I sette furono ritrovati tre giorni dopo e ricondotti in prigione.\nL'assassinio di Martin Luther King.\nAl 4 aprile 1968 risale l'omicidio, avvenuto a Memphis, Tennessee fuori dal Lorraine Motel, mentre Martin Luther King era affacciato sulla terrazza della camera 306 del secondo piano del hotel. Nelle settimane successive, Ray riusc\u00ec a lasciare il Paese per recarsi nel Regno Unito con un falso passaporto canadese: fu arrestato all'Aeroporto di Londra-Heathrow ed estradato in Tennessee.\nNel 1997 Dexter King visit\u00f2 in prigione Ray e gli chiese se fosse stato veramente lui ad uccidere il padre, e la sua risposta fu che era innocente.[185] Nel dicembre del 1999 una giuria decret\u00f2 che King fu vittima di una cospirazione che includeva Loyd Jowers,[186] proprietario del Jim Grill,[187] ristorante situato nei pressi del hotel dove \u00e8 stato ucciso. Egli durante il processo ritir\u00f2 le affermazioni fatte nel 1983 alla televisione ABC[181] e fu condannato al pagamento della somma di 100 dollari alla famiglia King. Ray sostenne di aver incontrato un uomo che si faceva chiamare \"Raoul\"[188] e che sarebbe stato coinvolto nella cospirazione per uccidere M. L. King."}
{"id": "2063213", "revid": "281901", "url": "https://it.wikipedia.org/wiki?curid=2063213", "title": "Rovetto", "text": ""}
{"id": "2063214", "revid": "22475", "url": "https://it.wikipedia.org/wiki?curid=2063214", "title": "Microtus subterraneus", "text": "Larvicola sotterranea (\"Microtus subterraneus\" ) \u00e8 un piccolo roditore della famiglia dei Cricetidi.\nDescrizione.\n\u00c8 simile all'arvicola campestre (\"Microtus arvalis\") ma raggiunge dimensioni minori. \u00c8 lunga, coda esclusa, circa mentre la coda raggiunge i . Pu\u00f2 pesare fino a .\nLa pelliccia ricorda quella delle talpe. Le orecchie, prive di peli, sono quasi completamente nascoste da essa.\nIl dorso \u00e8 di colore grigio-marrone ed \u00e8 pi\u00f9 scuro di quello delle altre specie del genere \"Microtus\", mentre la parte ventrale \u00e8 grigio-argentea.\nDistribuzione e habitat.\nVive lungo le coste atlantiche della Francia, nei Paesi Bassi, Svizzera, Repubblica Ceca, Italia, Ucraina, Romania, Grecia e Turchia.\n\u00c8 frequente in zone umide e fresche ai margini di boschi, pascoli e campi coltivati.\nBiologia.\n\u00c8 una specie fortemente fossoria e scava gallerie estese e profonde.\nSono animali sociali attivi di notte e al tramonto.\nAlimentazione.\nSi nutrono di radici e tuberi sotterranei. Occasionalmente si spingono in superficie per nutrirsi di frutti e semi.\nSistematica.\nAppartiene al sottogenere \"Terricola\" ed \u00e8 facilmente confondibile con \"Microtus multiplex\".\nIn Italia sono presenti le seguenti sottospecie:\nConservazione.\nLa IUCN \"red list\" classifica questa specie come a basso rischio (\"Least Concern\"). "}
{"id": "2063217", "revid": "300067", "url": "https://it.wikipedia.org/wiki?curid=2063217", "title": "Alzhan Zharmukhamedov", "text": ""}
{"id": "2063219", "revid": "110157", "url": "https://it.wikipedia.org/wiki?curid=2063219", "title": "F\u00fcl\u00f6ph\u00e1za", "text": "F\u00fcl\u00f6ph\u00e1za \u00e8 un comune dell'Ungheria di 938 abitanti (dati 2005). \u00c8 situato nella provincia di B\u00e1cs-Kiskun."}
{"id": "2063221", "revid": "884077", "url": "https://it.wikipedia.org/wiki?curid=2063221", "title": "Nazionale di rugby a 15 del Marocco", "text": "La nazionale marocchina di rugby a 15 \u00e8 la selezione maschile di rugby a 15 (o \"Rugby union\") che rappresenta il Marocco a livello internazionale.\nAttiva dal 1931, opera sotto la giurisdizione della F\u00e9d\u00e9ration Royale Marocaine de Rugby.\nLa nazionale marocchina partecipa regolarmente all'Africa Cup, competizione continentale aggiudicatasi in due occasioni: nel 2003 e nel 2005. In precedenza, dal 1970 al 1997 e in ultimo nel 2000, fu impegnata nel campionato europeo classificandosi al terzo posto in due edizioni consecutive degli anni settanta (1970-71 e 1971-72).\nIl Marocco non ha mai preso parte ad alcuna edizione della Coppa del Mondo di rugby, nel 2007 fall\u00ec la qualificazione perdendo al primo turno di ripescaggio contro il ."}
{"id": "2063227", "revid": "110157", "url": "https://it.wikipedia.org/wiki?curid=2063227", "title": "F\u00fcl\u00f6pjakab", "text": "F\u00fcl\u00f6pjakab \u00e8 un comune dell'Ungheria di 1.131 abitanti (dati 2005). \u00c8 situato nella provincia di B\u00e1cs-Kiskun."}
{"id": "2063228", "revid": "1347902", "url": "https://it.wikipedia.org/wiki?curid=2063228", "title": "Deir Yassin", "text": "Deir Yassin \u00e8 un villaggio palestinese, a ovest di Gerusalemme, occupato dagli israeliani il 10 aprile del 1948.\nIn esso ebbe luogo un massacro, perpetrato dagli uomini dell'Irgun, guidato all'epoca da Menachem Begin, e della Banda Stern (o Lehi), nel quadro della guerra arabo-israeliana che condusse alla nascita dello Stato d'Israele.\nA lungo fu difficile orientarsi tra le due opposte versioni di quanto avvenuto: entrambe ispirate a una forte faziosit\u00e0 e sul fatto si \u00e8 cominciata a fare piena luce grazie all'apertura degli archivi statali israeliani, che hanno permesso a numerosi storici (primi fra tutti i \"nuovi storici\" israeliani) di evitare le inaffidabili testimonianze di quanti si trovarono ad agire in quella cruenta circostanza.\nA Deir Yassin furono infatti uccise tra il 9 e il 10 aprile 1948, circa 107 persone tra uomini, donne, anziani e bambini. I loro corpi furono calati in una fossa comune, costituita dal pozzo presente nel villaggio.\nQuanto accaduto fu per\u00f2 di tale portata che non fu possibile ignorarlo e la condanna dell'Haganah fu all'epoca immediata e senza tentennamenti, come pure quella di altri settori delle forze combattenti ebraiche. Nessun provvedimento fu tuttavia mai preso in merito dalla autorit\u00e0 israeliane."}
{"id": "2063229", "revid": "56620", "url": "https://it.wikipedia.org/wiki?curid=2063229", "title": "Roadia", "text": "La roadia, o roatia, o arrobadia, \u00e8 un obbligo a fornire una o pi\u00f9 prestazioni lavorative agricole in favore di qualcuno. L'istituto ebbe diffusione in Sardegna (secondo il Lamarmora principalmente in Marmilla), ove fu introdotto durante il dominio aragonese. Le prestazioni erano in genere dovute al feudatario, ma lo stesso termine \u00e8 usato per prestazioni dovute a enti anche collettivi, e pi\u00f9 in genere Arrigo Solmi le definisce \"prestazioni di lavoro agrario dovute dai sudditi al pubblico potere\", mentre per gli aragonesi corrispondevano ad un \"servicio personal\". \nLa roadia era inclusa fra i diritti reali connessi agli immobili, segnatamente ai terreni agricoli ed in particolare per identificare quelle prestazioni dovute per l'uso del terreno in cui si coltivassero cereali. La \"ratio\" del tributo era infatti la remunerazione della concessione in uso del terreno da parte del proprietario (in genere un feudatario).\nRoadie erano previste in ragione di una ogni data parte di prodotto agricolo che il coltivatore ricavasse per s\u00e9 nelle terre assegnate; vi era quindi una somiglianza con la decima, sebbene questa fosse attribuita in forma quasi esclusivamente pecuniaria, ma pi\u00f9 precisa \u00e8 l'affinit\u00e0 con la corv\u00e9e. La prestazione poteva essere richiesta in occasione di grandi lavori in cui occorrevano masse organizzate di contadini (ad esempio per semine, arature, messature, etc.). Francesco Gandini ne d\u00e0 in verit\u00e0 una definizione un po' diversa, attribuendo il termine direttamente ad un terreno appartenente ad un'amministrazione (quindi forse un terreno ademprivile) sul quale si effettuassero operazioni collettive di interesse generale. Tra le definizioni eccentriche, c'\u00e8 anche quella di Smyth che, nel pieno tumulto causato dall'editto delle chiudende, lo definisce \"atto volontario dei villici\".\nIl prodotto delle lavorazioni, talvolta detto anch'esso roadia, era trattenuto dal soggetto titolato a ricevere la prestazione, quindi ad esempio, nel caso di prestazioni di messatura fornite a comuni, il comune riteneva come sua propriet\u00e0 quanto messato e lo conferiva al monte nummario.\nL'obbligo poteva essere convertito in prestazione pecuniaria sia nel caso di impossibilit\u00e0 ad adempiervi del soggetto passivo, sia nel caso che il beneficiario della prestazione non avesse terre da coltivare o non volesse coltivarne.\nCirca l'etimologia del termine, Max Leopold Wagner suggerisce sia da ascriversi al latino medievale \"\"rogativa\", a sua volta da \"corrogata (opera)\"\", da cui verrebbe anche il francese \"corv\u00e9e\". "}
{"id": "2063231", "revid": "315341", "url": "https://it.wikipedia.org/wiki?curid=2063231", "title": "Roatia", "text": ""}
{"id": "2063232", "revid": "1543377", "url": "https://it.wikipedia.org/wiki?curid=2063232", "title": "Principio dell'handicap", "text": "Il principio dell'handicap, anche detto del segnale onesto, \u00e8 un'ipotesi proposta nel 1975 dal biologo Amotz Zahavi, inerente alla comunicazione e al comportamento animale. L'ipotesi \u00e8 stata successivamente descritta approfonditamente e divulgata al pubblico nel saggio \"Il principio dell'handicap\" pubblicato nel 1997.\nSecondo questa ipotesi, il segnale emesso da un animale \u00e8 tanto pi\u00f9 attendibile quanto pi\u00f9 appare evidente lo sforzo (o spreco, o handicap) nell'emetterlo.\nUn dato osservativo che parrebbe supportare l'ipotesi \u00e8 riscontrabile nei particolari saltelli delle gazzelle, il cosiddetto \"stotting\", usato nei confronti di predatori come i leoni.\nModelli di handicap.\nSebbene il principio dell'handicap fosse considerato inizialmente una teoria controversa, \u2014John Maynard Smith era uno dei primi critici delle idee di Zahavi\u2014 \u00e8 stato successivamente accettato perch\u00e9 supportato da modelli della Teoria dei giochi, in particolare il modello del Gioco di segnalazione di Alan Grafen.\nPrincipi generali ed esempi empirici.\nLa teoria predice che un ornamento sessuale, o qualsiasi altro segnale, deve essere \"costoso\", dal punto di vista del fitness del portatore, per poter pubblicizzare uno o pi\u00f9 tratti rilevanti nella comunicazione tra il portatore di tali tratti e altri individui (che possono essere eventuali partner, competitori o predatori). Tipici esempi di comunicazione tramite l'utilizzo di handicap comprendono il canto e le danze di corteggiamento di alcune specie di uccelli, la coda del pavone, il pergolato dell'uccello giardiniere o anche l'ostentazione di gioielli ed il senso dell'umorismo. Jared Diamond ha suggerito che certi comportamenti umani eccessivamente audaci, come il bungee jumping, possono essere espressione di istinti evolutisi sotto l'influenza del principio dell'handicap."}
{"id": "2063233", "revid": "315341", "url": "https://it.wikipedia.org/wiki?curid=2063233", "title": "Arrobadia", "text": ""}
{"id": "2063235", "revid": "29268", "url": "https://it.wikipedia.org/wiki?curid=2063235", "title": "NP-CPAP", "text": ""}
{"id": "2063238", "revid": "29268", "url": "https://it.wikipedia.org/wiki?curid=2063238", "title": "NM-CPAP", "text": ""}
{"id": "2063240", "revid": "315341", "url": "https://it.wikipedia.org/wiki?curid=2063240", "title": "Alberto Ferrero della Marmora", "text": ""}
{"id": "2063243", "revid": "1305772", "url": "https://it.wikipedia.org/wiki?curid=2063243", "title": "Messapico", "text": ""}
{"id": "2063246", "revid": "319541", "url": "https://it.wikipedia.org/wiki?curid=2063246", "title": "Akuma na eros", "text": ""}
{"id": "2063250", "revid": "110157", "url": "https://it.wikipedia.org/wiki?curid=2063250", "title": "F\u00fcl\u00f6psz\u00e1ll\u00e1s", "text": "F\u00fcl\u00f6psz\u00e1ll\u00e1s \u00e8 un comune dell'Ungheria di 1.657 abitanti (dati 2005). \u00c8 situato nella provincia di B\u00e1cs-Kiskun."}
{"id": "2063252", "revid": "180202", "url": "https://it.wikipedia.org/wiki?curid=2063252", "title": "Segnale onesto", "text": ""}
{"id": "2063253", "revid": "547034", "url": "https://it.wikipedia.org/wiki?curid=2063253", "title": "Museo Baroffio e del Sacro Monte", "text": "Il Museo Baroffio e del Santuario del Sacro Monte sopra Varese viene riaperto nel dicembre 2001, dopo una chiusura quasi decennale, grazie alla Fondazione Paolo VI per il Sacro Monte. \n\u00c8 uno dei musei lombardi di pi\u00f9 antica fondazione, venne, infatti, inaugurato originariamente nell'agosto del 1900 in locali annessi al Santuario del Sacro Monte di Varese. L'edificio in cui attualmente \u00e8 esposta la collezione venne inaugurato nel 1936 grazie ai lasciti del barone Giuseppe Baroffio dall'Aglio, da cui il museo prende il nome, con un allestimento curato da Lodovico Pogliaghi.\nAl patrimonio storico-artistico legato a Santa Maria del Monte, Patrimonio dell'Umanit\u00e0 UNESCO dal 2003, si uniscono la collezione del barone Giuseppe Baroffio Dall'Aglio e la sezione d'arte sacra del Novecento donata da monsignor Pasquale Macchi, arciprete del santuario e gi\u00e0 segretario di Papa Paolo VI. \nLa visita in museo consente di tuffarsi nella storia del Sacro Monte di Varese, con alcuni capolavori dell'arte lombarda, come la scultura raffigurante la Madonna con Bambino (1196 circa) di Domenico e Lanfranco da Ligurno, le miniature di Cristoforo de' Predis (1476) o i tessuti donati da Ludovico il Moro (1494\u00a0\u2013 1495) e contemporaneamente di volare lontano, sulla scia delle tante opere fiamminghe e olandesi o verso alcuni protagonisti dell'arte italiana ed europea del XX secolo, come Guttuso, Sironi, Bodini, Matisse e Rouault. \nIl museo conservava uno studio preparatorio del \"Bacco\" di Leonardo da Vinci, rubato nel 1974.\nIl drago di Breno.\nTra le curiosit\u00e0, il museo ospita il \"drago di Breno\", un coccodrillo del Nilo di oltre tre metri di lunghezza ucciso a Breno nel Malcantone, probabilmente fuggito nel Seicento da uno zoo delle ville del lago e ucciso. \u00c8 in quell'epoca, infatti, che la \"reliquia\" giunge al santuario come ex voto dopo che per diverso tempo si era parlato di un mostro che si aggirava nelle campagne mungendo le mucche e uccidendo gli armenti.\nLa prima menzione del rettile viene fatta nel 1739 da Niccol\u00f2 Sormani, dottore dell'Ambrosiana, il quale scrisse a tal proposito: \"Nel santuario di Santa Maria del Monte c'\u00e8 un lucertolone, un mostro terribile, lungo sette cubiti (circa tre metri) e fa bella mostra di s\u00e9 proprio all'ingresso.\""}
{"id": "2063258", "revid": "1543377", "url": "https://it.wikipedia.org/wiki?curid=2063258", "title": "Nazionale di rugby a 15 della Danimarca", "text": "La nazionale di rugby XV della Danimarca (Danmarks herrelandshold i rugby union) \u00e8 la squadra di rugby XV che rappresenta la Danimarca a livello internazionale ufficiale. La squadra \u00e8 stata fondata nel 1949, e fin da allora, non si \u00e8 mai qualificata per la Coppa del Mondo di rugby, ma partecipa al Campionato europeo per Nazioni di rugby, dove \u00e8 attualmente inserita nella 2\u00aa divisione poule C.\nLa Danimarca, assieme alla Svezia ed alla Norvegia ha giocato il primo torneo Viking Tri Nations tra aprile ed ottobre 2011."}
{"id": "2063261", "revid": "166579", "url": "https://it.wikipedia.org/wiki?curid=2063261", "title": "Lago di Poggio Perotto", "text": "Il lago di Poggio Perotto, denominato anche il Bacino, si trova in un avvallamento delle Colline dell'Albegna e del Fiora, in un punto digradante verso la Maremma grossetana, poco a ovest di Magliano in Toscana, presso la localit\u00e0 denominata Poggio Perotto.\nDescrizione.\nIl bacino lacustre \u00e8 di tipo artificiale, essendo stato costruito nel 1938 per favorire le opere di irrigazione della campagna circostante in cui veniva praticata agricoltura estensiva, spesso svantaggiata da ricorrenti e prolungate siccit\u00e0. Il lago, a forma di L, fu realizzato lungo il corso del torrente Serra, di cui \u00e8 sia l'immissario che l'emissario: Il torrente Serra si immette poi nel fiume Osa all'altezza del confine con il comune di Orbetello, il fiume Osa continua la sua corsa fino alla foce a sud di Poggio Talamonaccio. Le origini artificiali sono ancora oggi testimoniate dalla presenza di un'alta diga che chiude la sponda d'afflusso; il punto d'ingresso dell'immissario \u00e8 all'estremit\u00e0 settentrionale del bacino, mentre l'emissario fuoriesce dall'angolo sud-orientale del lago.\nNonostante le origini artificiali del bacino, l'area \u00e8 rimasta intatta nelle sue caratteristiche originarie, affiancando alla preesistente vegetazione di pini, querce e sughere anche una serie di salici in prossimit\u00e0 delle acque. Tra la fauna sono da segnalare vari tipi di aironi e garzette.\nLa fauna ittica \u00e8 composta da carpe, alborelle, persici trota e lucci."}
{"id": "2063270", "revid": "729019", "url": "https://it.wikipedia.org/wiki?curid=2063270", "title": "Isola di Pentecoste", "text": "L'isola di Pentecoste (in inglese \"Pentecost Island\", in francese \"Pentec\u00f4te\") \u00e8 una delle 83 isole che costituiscono lo Stato di Vanuatu.\n\u00c8 situata 190\u00a0km a nord della capitale Port Vila.\nGeografia.\nL'isola si estende da nord a sud per circa 60\u00a0km, una catena montuosa dominata dal monte Vulmat divide la costa orientale, umida e piovosa da quella occidentale pi\u00f9 temperata. Le pianure costiere, attraversate da brevi torrenti, sono rigogliose e utilizzate per coltivazioni e allevamento.\nI centri abitati si concentrano sulla pi\u00f9 ospitale costa occidentale bench\u00e9 vi siano sporadici insediamenti nell'interno. I villaggi principali, da nord a sud, sono Laone, Loltong, Bwatnapne, Melsisi, Waterfall (Vanu), Baravet, Lonorore, Hotwata, Panas, Wali, Pangi e Salap. Pi\u00f9 distante dalla costa vi sono gli insediamenti di Nazareth nella parte settentrionale dell'isola e di Ena, Wutsumel, Hubiku e Tansip nel centro. Molti di questi villaggi hanno collegamenti telefonici e uno o pi\u00f9 abitanti proprietari di veicoli a 4 ruote motrici oppure di imbarcazioni a motore che gli abitanti usano come mezzo di trasporto. In un paio di villaggi si trovano anche piccole agenzie bancarie e uffici postali.\nLa costa orientale \u00e8 pi\u00f9 impervia e inospitale, gli abitanti sono pochi anche se con l'aumento della popolazione dell'isola si vanno espandendo nuovi insediamenti in aree prima disabitate. I villaggi della costa orientale sono Ranwas, Bunlap e Baie Barrier (Ranon) nella parte sud-occidentale e Vanrasini pi\u00f9 a nord.\nStoria.\nL'isola fu scoperta il 22 maggio 1768 dall'esploratore francese Louis Antoine de Bougainville e deve il suo nome alla festivit\u00e0 che ricorreva il giorno in cui fu avvistata da James Cook nel suo viaggio nelle Nuove Ebridi nel 1774.\nL'isola \u00e8 considerata la patria spirituale dello sport estremo del bungee jumping, derivato da un antico rituale isolano chiamato \"n'gol\", tra aprile e giugno di ogni anno nella parte meridionale dell'isola. Gli uomini sono soliti a lanciarsi da alte torri alle quali sono legati con delle liane: questo rituale era considerato sia di buon auspicio per il raccolto di igname sia una sorta di rituale iniziatico.\nNegli anni cinquanta David Attenborough e la BBC dedicarono un documentario a questo rituale che tuttora \u00e8 una delle attrazioni turistiche dell'isola."}
{"id": "2063272", "revid": "1318658", "url": "https://it.wikipedia.org/wiki?curid=2063272", "title": "Mariana Nicolesco", "text": "Biografia.\nMariana Nicolesco ha studiato violino presso il Liceo di Musica di Brasov interpretando all'esame di maturit\u00e0 il Concerto di Max Bruch, e poi canto, per un breve periodo di tempo, al Conservatorio di Cluj-Napoca, prima di vincere una borsa di studio al Conservatorio Nazionale di Santa Cecilia in Roma, alla classe di canto di Jolanda Magnoni. Lavora poi con Rodolfo Celletti ed Elisabeth Schwarzkopf. Si impone al Concorso Internazionale Voci Rossiniane organizzato dalla RAI a Milano. In seguito il direttore americano Thomas Schippers la invita a Cincinnati, nel 1972, dove interpreta il ruolo di Mim\u00ec ne \"La Boh\u00e8me\" di Giacomo Puccini. Nel 1978 avvenne il suo debutto al Metropolitan Opera di New York nel ruolo di Violetta ne La Traviata di Giuseppe Verdi, ruolo che interpret\u00f2 in oltre 200 rappresentazioni in tutto il mondo.\nMariana Nicolesco \u00e8 stata applaudita nei pi\u00f9 grandi teatri come il Teatro alla Scala di Milano dove debutta in occasione della prima mondiale de \"La Vera Storia\" di Luciano Berio nel 1982, per affermarsi poi in tante nuove produzioni, recital e concerti. Sempre alla Scala di Milano, il 14 gennaio 1986 sar\u00e0 l'interprete del ruolo della \"Protagonista\" nella prima italiana di \"Un re in ascolto\", sempre di Berio.\nMariana Nicolesco ha cantato a Roma, Firenze, Parma, Torino, Venezia, Bologna, Palermo, Trieste, Monaco di Baviera, Vienna, Amburgo, Dresda, Berlino, Barcellona, Madrid, Zurigo, Parigi, Strasburgo, Monte Carlo, Chicago, San Francisco, Filadelfia, Los Angeles, Miami, Washington, Boston, New Orleans, Houston, Toronto, Pretoria, Caracas, Tokyo, Rio de Janeiro. Ma anche nelle pi\u00f9 prestigiose sale da concerto come Carnegie Hall a New York, Royal Festival Hall a Londra, Concertgebouw ad Amsterdam, Musikverein a Vienna, Accademia di Santa Cecilia a Roma, Salle Pleyel a Parigi, oppure la Gran Sala del Conservatorio di Mosca. Poi, al Festival di Salisburgo, al Maggio Musicale Fiorentino, al Rossini Opera Festival di Pesaro, al Festival di Martina Franca, al Casals Festival di Porto Rico.\nE stata il centro d'attenzione in memorabili produzioni firmate da Luchino Visconti, Giorgio Strehler, Patrice Ch\u00e9reau, Luca Ronconi, Gian Carlo Menotti, Jean-Pierre Ponnelle, Franco Zeffirelli, Pier Luigi Pizzi, Jonathan Miller, sotto la direzione di Carlo Maria Giulini, Wolfgang Sawallisch, Riccardo Muti, Seiji Ozawa, Lorin Maazel, Thomas Schippers, Peter Maag, Giuseppe Patan\u00e8, Alberto Zedda, Colin Davis, Georges Pr\u00eatre, Gennadij Rozhdestvensky.\nIl repertorio di Mariana Nicolesco copre l'arco esteso dal barocco al verismo e alla musica contemporanea, i suoi punti di assoluto riferimento essendo soprattutto Mozart, Verdi ed il Belcanto. Brilla in ruoli come Donna Elvira nel Don Giovanni, Elettra in Idomeneo, Vitellia ne La Clemenza di Tito, Cinna in Lucio Silla, Beatrice di Tenda, Anna Bolena, Maria Stuarda, Elisabetta I nel Roberto Devereux, Maria di Rohan, Amelia nel Simon Boccanegra, Desdemona in Otello, Gilda nel Rigoletto, Violetta ne La Traviata, Leonora in Il Trovatore, Luisa in Luisa Miller, Li\u00f9 in Turandot, Mim\u00ec ne La Boh\u00e8me, Nedda ne I Pagliacci.\nMariana Nicolesco partecipa alla prima mondiale del capolavoro di Krzysztof Penderecki \"Seven Gates of Jerusalem\" celebrando i 3000 anni della Citt\u00e0 Santa (1997).\nInvitata dal Papa Giovanni Paolo II canta al primo \"Concerto di Natale in Vaticano\" (1993), che viene trasmesso in mondovisione.\nIn Romania, Mariana Nicolesco ha creato nel 1995 il Festival e Concorso Internazionale di Canto Hariclea Darcl\u00e9e con la partecipazione fino adesso di oltre 2200 giovani talenti provenienti da 47 paesi e 5 continenti. Nell'anno tra un'edizione e l'altra della Competizione offre Master Classes agli aspiranti artisti. Ha ottenuto per gli eventi Darcl\u00e9e l'Alto Patrocinio UNESCO.\nHa creato nel 2003 il Festival e Concorso Nazionale della Canzone Romena (Lied). In occasione dell'Anno Internazionale George Enescu (2005) promosso dall'UNESCO ha presentato in prima audizione mondiale, con i laureati del Concorso, l'Integrale delle Canzoni del compositore, applaudita in Romania, alla Mostra Universale di Aichi in Giappone, a Tokyo e Nagoya, e poi a Praga, Parigi, Roma e New York. L'Integrale di queste canzoni e stata pubblicata in CD e DVD.\nNel 2014 fa parte della Giuria del Concorso Internazionale di Canto della Cina con 430 concorrenti da 41 paesi.\nMariana Nicolesco \u00e8 stata insignita dell'Ordine Nazionale Stella della Romania in Grado di Gran Croce \u201cper meriti eccezionali quale alto apprezzamento alla carriera\u201d.\nMariana Nicolesco, \u201cuna grande voce del nostro tempo\", \u00e8 stata insignita del Premio Speciale e la Medaglia Kulturpreis Europa \u201cper i suoi successi artistici, quale mentore e formatore della giovane generazione e per l'eccezionale ruolo assunto nella relazione tra la Romania e l'Europa e tra l'Europa e la Romania\u201d.\nInsignita della Medaglia UNESCO per Meriti Artistici, Mariana Nicolesco \u00e8 stata designata Artista UNESCO per la Pace ed Ambasciatore Onorifico UNESCO \u201cquale riconoscimento del suo impegno a favore dell'eredit\u00e0 musicale, della creazione artistica, del dialogo tra culture e del suo contributo alla promozione degli ideali dell'Organizzazione\u201d.\nNel 2018 l'Accademia d'Arte di Chisinau le ha conferito il titolo di Doctor Honoris Causa. In questa occasione ha sostenuto la conferenza sul tema: \u201cCelebriamo il Centenario della Grande Unione della Romania attraverso l'Arte Sacra del Canto\u201d.\nSempre nel 2018 \u00e8 stata eletta, a Parigi, Membro dell\u2019Acad\u00e9mie Europ\u00e9enne des Sciences, des Arts et des Lettres..\nRiceve nel 2020 il Premio Constantin Brancoveanu alla carriera..\nI principi fondamentali, rigorosamente osservati dalla prima edizione nel 1995, e fino ad oggi, rendono il Concorso Internazionale di Canto Hariclea Darcl\u00e9e \"uno dei pi\u00f9 importanti del mondo\" secondo quanto pubblicato nel prestigioso quotidiano italiano Corriere della Sera, nell'articolo dedicato agli eventi relativi ad Hariclea Darcl\u00e9e, la prima interprete di \"Tosca\", intitolato \"Constantin Brancusi, George Enescu, Mariana Nicolesco: Il Culto di un Paese per le sue Glorie\".\nDiscografia.\nSoprano drammatico d'agilit\u00e0, Mariana Nicolesco \u00e8 una forte personalit\u00e0 artistica dalla voce ricca ed intensa, che la rendono adatta anche a ruoli di soprano di coloratura. Tra le sue registrazioni audio e video:"}
{"id": "2063273", "revid": "123527948", "url": "https://it.wikipedia.org/wiki?curid=2063273", "title": "Spinning Around", "text": "Spinning Around \u00e8 una canzone della cantautrice australiana Kylie Minogue, estratta come singolo di lancio dal suo settimo album \"Light Years\" del 2000, nonch\u00e9 il primo singolo con l'etichetta Parlophone, dopo l'abbandono dell'etichetta Deconstruction Records.\nDescrizione.\nIl pezzo \u00e8 di genere pop-dance europeo, scritto da alcuni artisti tra cui Paula Abdul che lo voleva come singolo del suo comeback, per\u00f2 poi destinato alla Minogue come singolo del ritorno alle scene dance. La canzone \u00e8 stato un successo in tutto il mondo, andando ai vertici di parecchi paesi, soprattutto in Australia dove divent\u00f2 la prima numero uno da \"Confide in Me\" ad ora. In Inghilterra anche divent\u00f2 subito numero uno, vendendo 245.000 copie, ottenendo immediatamente lo status \"Disco d'Argento\". Questa posizione diede alla cantante il primato insieme a Madonna e U2 di avere almeno una numero uno negli anni \"80\", \"90\", \"2000\".\nIl brano ha vinto anche un premio come \"Miglior singolo pop\" agli Aria Awards, dove \u00e8 stato accompagnato nell'uscita da 2 brani inediti: \"Cover Me With Kisses\" e \"Paper Dolls\".\nVideo musicale.\nIl video che accompagna il brano \u00e8 ambientato in un club londinese, in cui la cantante balla e chiacchiera sotto mille luci con sfondo nero. In questo video la cantante indossa i celebri hot pants dorati, che diverranno in breve simbolo del britpop inglese e del pop australiano. A novembre 2020, il video ha ottenuto oltre 18 milioni di visualizzazioni su YouTube.\nTracce.\nUK CD 1 \nUK CD 2 \nEurope CD 1 \nUK 12\" Vinyl "}
{"id": "2063280", "revid": "729019", "url": "https://it.wikipedia.org/wiki?curid=2063280", "title": "Carlo Orlandi (rugbista)", "text": "Biografia.\nNato a Piacenza e cresciuto nel , con esso Orlandi esord\u00ec in massima divisione; messosi in luce a livello nazionale, fu convocato da Bertrand Fourcade per la selezione italiana nel 1992, e debutt\u00f2 in un \"match\" contro la ; il primo \"full international\" fu l'anno seguente contro la nella Coppa FIRA 1992-94.\nConvocato per la dal nuovo tecnico Georges Coste, scese in campo in tutti i tre incontri che videro impegnata la Nazionale italiana.\nPassato al nel 1995, vinse il campionato alla sua prima stagione nel capoluogo lombardo; nel 1997, con l', fu tra i protagonisti della vittoria in Coppa FIRA 1995-97, ottenuta battendo in finale a Grenoble la per 40-32; fu la conquista del primo trofeo ufficiale per il rugby italiano e la prima vittoria in assoluto sui transalpini.\nPer un biennio, dal 1998 al 2000, milit\u00f2 nel Rovigo, poi chiuse la carriera nella stagione 2000-01, disputata nelle file del Piacenza.\nDisput\u00f2 il suo ultimo incontro internazionale nel corso del Sei Nazioni 2000, contro la .\nPassato al settore tecnico, si form\u00f2 in seno ai quadri federali, e gli fu affidata nel 2001 la nazionale Under-19; partecip\u00f2 poi nel 2002 alla Coppa del Mondo di categoria con la nazionale Under-21; infine, dal 2003, \u00e8 l'allenatore degli avanti della Nazionale maggiore; ha collaborato con i C.T. John Kirwan, Pierre Berbizier, Nick Mallett e, dal 2011, Jacques Brunel; a tali incarichi affianca anche quello di responsabile nazionale per la formazione dei tecnici di primo livello sempre per la Federazione Italiana Rugby."}
{"id": "2063285", "revid": "287204", "url": "https://it.wikipedia.org/wiki?curid=2063285", "title": "Madanpur", "text": " \nMadanpur \u00e8 una suddivisione dell'India, classificata come \"census town\", di 12.029 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 1' 0 N e 88\u00b0 28' 60 E e ha un'altitudine di 8 .\nSociet\u00e0.\nEvoluzione demografica.\nAl censimento del 2001 la popolazione di Madanpur assommava a 12.029 persone, delle quali 6.250 maschi e 5.779 femmine. I bambini di et\u00e0 inferiore o uguale ai sei anni assommavano a 1.040, dei quali 508 maschi e 532 femmine. Infine, coloro che erano in grado di saper almeno leggere e scrivere erano 9.723, dei quali 5.324 maschi e 4.399 femmine."}
{"id": "2063287", "revid": "1543377", "url": "https://it.wikipedia.org/wiki?curid=2063287", "title": "Alive (manga)", "text": " \u00e8 un manga giapponese di Tsutomu Takahashi di genere horror pubblicato nel 1999 da Sh\u016beisha. Il protagonista \u00e8 Tenshu Yashiro, un condannato a morte per omicidio.\nIn Italia \u00e8 stato pubblicato in un volume autoconclusivo da Star Comics nel 2004.\nTrama.\nTenshu Yashiro \u00e8 stato condannato a morte per aver ucciso le quattro persone che avevano violentato la sua fidanzata e la ragazza stessa. Il giorno dell'esecuzione viene contattato da due persone ben vestite che gli offrono una possibilit\u00e0 di salvezza: se decider\u00e0 di andare con loro, potr\u00e0 continuare a vivere. Ovviamente Tenshu sceglie di seguirli e viene portato, insieme ad un altro condannato, in un grande edificio. Lui e il condannato vengono rinchiusi in una stanza dove possono avere di tutto (cibo, alcol, vestiti puliti) tranne due cose: gli orologi e le donne. In realt\u00e0 si tratta di un crudele esperimento dedito a far \"trasferire\" una malvagia creatura."}
{"id": "2063290", "revid": "287204", "url": "https://it.wikipedia.org/wiki?curid=2063290", "title": "Madhusudanpur", "text": " \nMadhusudanpur \u00e8 una suddivisione dell'India, classificata come \"census town\", di 6.806 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 00' 29 N e 88\u00b0 24' 08 E.\nSociet\u00e0.\nEvoluzione demografica.\nAl censimento del 2001 la popolazione di Madhusudanpur assommava a 6.806 persone, delle quali 3.557 maschi e 3.249 femmine. I bambini di et\u00e0 inferiore o uguale ai sei anni assommavano a 648, dei quali 345 maschi e 303 femmine. Infine, coloro che erano in grado di saper almeno leggere e scrivere erano 5.164, dei quali 2.928 maschi e 2.236 femmine."}
{"id": "2063292", "revid": "1573940", "url": "https://it.wikipedia.org/wiki?curid=2063292", "title": "Pomatomus saltatrix", "text": "Il pesce serra (Pomatomus saltatrix ) \u00e8 un pesce di mare. \u00c8 l'unico appartenente alla famiglia Pomatomidae.\nDistribuzione e habitat.\n\u00c8 una specie cosmopolita in acque tropicali e subtropicali. \u00c8 comune nei mari d'Italia e nel resto del mar Mediterraneo e nel mar Nero; nell'Oceano Atlantico orientale lo si trova a nord fino al Portogallo. La sua abbondanza varia di anno in anno, in alcuni periodi \u00e8 comunissimo per poi sparire per interi anni. \u00c8 un migratore, in inverno si sposta in acque pi\u00f9 calde.\n\u00c8 un tipico pesce pelagico, d'estate si avvicina alle coste ed, essendo eurialino, penetra nelle foci dei fiumi per cacciare i cefali di cui \u00e8 ghiotto.\nDescrizione.\nApparentemente simile ai carangidi del Genere \"Seriola\", se ne distingue per la bocca armata di forti mascelle dotate di denti triangolari molto robusti e taglienti come rasoi. Il corpo \u00e8 fusiforme, slanciato, le pinne sono robuste, le pettorali abbastanza grandi, le ventrali piccole mentre la pinna dorsale \u00e8 divisa in due porzioni, la pi\u00f9 anteriore \u00e8 bassa e dotata di piccoli raggi spinosi, la parte posteriore \u00e8 invece pi\u00f9 alta, simmetrica ed opposta all'anale. La pinna caudale \u00e8 forte e forcuta. Le squame sono molto piccole.\nIl colore \u00e8 grigio argenteo sul dorso mentre \u00e8 pi\u00f9 chiaro su fianchi e ventre, le pinne sono di colore olivaceo ed \u00e8 presente una macchia nera alla base della pinna pettorale.\nRaggiunge pi\u00f9 di un metro di lunghezza per oltre 10\u00a0kg di peso.\nAlimentazione.\nQuesta specie rappresenta il paradigma del predatore, infatti si nutre esclusivamente di altri pesci e di cefalopodi. Le sue prede preferite sono i cefali e per cacciarli non esita a penetrare anche per chilometri nelle foci dei fiumi. \u00c8 voracissimo, quando un branco di questi pesci \u00e8 a caccia si lascia dietro una scia di pesci morti e mutilati.\nRiproduzione.\nAvviene in estate, le uova sono pelagiche.\nBiologia.\n\u00c8 una specie gregaria, i giovani si radunano in branchi numerosissimi, gli adulti in gruppi meno folti.\nPesca.\nData la resistenza che oppone alla cattura, \u00e8 una delle specie di pesci favorite dai pescatori sportivi che lo catturano sia con esche naturali che con esche artificiali con le tecniche della traina, dello spinning, del surf casting e del vertical jigging. Nel surfcasting il pesce serra viene pescato con filetti di cefalo, spigola, sgombri ma anche sarde. Accuratamente flottati tramite dei pop up e legati con del filo elastico lanciando a non molta distanza dalla costa, 30-40 metri, spesso anche esemplari di piccola taglia abboccano in maniera violenta ed improvvisa. Un altro modo per pescarlo \u00e8 con la tecnica della teleferica con il vivo, innescando piccoli pesci esca, come aguglie, leccie stella, mormore, cefali, con un terminale lungo dai 2 ai 3 metri con gli ultimi 50-60 centimetri di cavetto d'acciaio e terminante con un amo di grandezza variabile secondo la grandezza della preda e dell'eventuale predatore. \u00c8 invece una sciagura per i pescatori professionisti poich\u00e9 quando penetra nelle reti in branco le squarcia con gli affilatissimi denti. Le carni sono ottime, particolarmente buone se freschissime. In Grecia e Turchia sono apprezzate quanto e pi\u00f9 di quelle della spigola."}
{"id": "2063293", "revid": "287204", "url": "https://it.wikipedia.org/wiki?curid=2063293", "title": "Madhyamgram", "text": " \nMadhyamgram \u00e8 una suddivisione dell'India, classificata come \"municipality\", di 155.503 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 41' 60 N e 88\u00b0 27' 0 E e ha un'altitudine di 14 .\nSociet\u00e0.\nEvoluzione demografica.\nAl censimento del 2001 la popolazione di Madhyamgram assommava a 155.503 persone, delle quali 79.716 maschi e 75.787 femmine. I bambini di et\u00e0 inferiore o uguale ai sei anni assommavano a 15.864, dei quali 8.079 maschi e 7.785 femmine. Infine, coloro che erano in grado di saper almeno leggere e scrivere erano 118.196, dei quali 64.156 maschi e 54.040 femmine."}
{"id": "2063298", "revid": "439868", "url": "https://it.wikipedia.org/wiki?curid=2063298", "title": "Lago di Levico", "text": "Il lago di Levico \u00e8 un lago del Trentino. Si trova nel comune di Levico Terme, localit\u00e0 termale, e nei pressi del lago di Caldonazzo, da cui \u00e8 separato dal colle di Tenna.\nGeografia.\nLe sue sponde ospitano un lido e un annesso parco, nonch\u00e9 caratteristici canneti. Il lago \u00e8 sufficientemente esteso per garantire una relativa mitigazione del clima, specie nella zona pi\u00f9 vicina ad esso.\nIdrografia.\nIl lago di Levico si \u00e8 formato in tempi relativamente recenti, a causa dello sbarramento alluvionale del tratto di valle compreso fra il colle di Tenna e la Canzana da parte del rio Vignola e del rio Maggiore, gli unici immissari esclusi alcuni ruscelli spesso senza nome, eccetto il cosiddetto \"Marlezzo\" che segnava, storicamente, il confine fra Levico e Pergine.\nTurismo.\nPer l'anno 2013 il Lago di Levico, unico nella regione Trentino Alto Adige, ha ottenuto il prestigioso riconoscimento internazionale Bandiera Blu della FEE (\"Foundation for Environmental Education\"), grazie alle limpide acque, alla spiaggia e alle politiche di gestione turistico-ambientali ecosostenibili di questa risorsa da parte del comune di Levico Terme."}
{"id": "2063299", "revid": "830939", "url": "https://it.wikipedia.org/wiki?curid=2063299", "title": "William Davies Evans", "text": "Biografia.\nNacque nella fattoria di Musland nel nord della contea gallese del Pembrokeshire. All'et\u00e0 di 14 anni si arruol\u00f2 in marina e lavor\u00f2 per il servizio postale marittimo inglese fino a quando and\u00f2 in pensione nel 1840.\n\u00c8 stato durante una traversata del canale di San Giorgio tra il Galles e l'Irlanda (esattamente tra Milford e Waterford), mentre era al comando di una nave postale, che invent\u00f2, anche se in forma posticipata (codice_1) il gambetto che porta il suo nome.\nIl gambetto fu da lui impiegato per la prima volta in una partita giocata a Londra (presumibilmente nel 1826) contro Alexander MacDonnell\ncodice_2\nGli si attribuisce anche l'invenzione di un sistema di segnalazione a tre colori impiegato dalle navi per segnalare la loro presenza di notte, per la quale il governo inglese gli avrebbe riconosciuto un premio di 1.500 sterline e lo Zar di Russia un orologio d'oro del valore di 160 sterline (questi fatti sono stati tuttavia messi in dubbio).\nDopo il pensionamento Evans and\u00f2 a vivere all'estero, prima nei Paesi Bassi e poi in Belgio. Mentre si trovava ad Ostenda dett\u00f2 il 22 marzo 1871 una lettera nella quale racconta la sua vita e le circostanze che portarono all'invenzione (o scoperta) del gambetto Evans. La lettera fu pubblicata nel supplemento al \"Gentleman's Journal\" del Giugno 1872."}
{"id": "2063300", "revid": "287204", "url": "https://it.wikipedia.org/wiki?curid=2063300", "title": "Maheshtala", "text": " \nMaheshtala \u00e8 una suddivisione dell'India, classificata come \"municipality\", di 389.214 abitanti, situata nel distretto dei 24 Pargana Sud, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 30' 31 N e 88\u00b0 15' 12 E.\nSociet\u00e0.\nEvoluzione demografica.\nAl censimento del 2001 la popolazione di Maheshtala assommava a 389.214 persone, delle quali 204.734 maschi e 184.480 femmine. I bambini di et\u00e0 inferiore o uguale ai sei anni assommavano a 43.839, dei quali 22.318 maschi e 21.521 femmine. Infine, coloro che erano in grado di saper almeno leggere e scrivere erano 266.671, dei quali 151.001 maschi e 115.670 femmine."}
{"id": "2063301", "revid": "125300931", "url": "https://it.wikipedia.org/wiki?curid=2063301", "title": "Batman (Turchia)", "text": "Batman () \u00e8 una citt\u00e0 della Turchia localizzata nella Regione dell'Anatolia Sud Orientale, e capoluogo della provincia di Batman. Nel 2007 possedeva una popolazione di 293.024 abitanti.\nStoria.\nFino agli anni '50 Batman era un piccolo villaggio. La scoperta del petrolio e l'arrivo delle compagnie petrolifere fece crescere l'economia della citt\u00e0, e di conseguenza la popolazione.\nIl 7 novembre 2008, H\u00fcseyin Kalkan, l'allora sindaco della citt\u00e0, minacci\u00f2 sia Christopher Nolan sia la Warner Bros. di intentare causa nei confronti della produzione del film \"Il cavaliere oscuro\", in quanto colpevoli di aver sfruttato il nome della cittadina senza permesso; la Warner neg\u00f2 poi di aver ricevuto notifica di alcun'azione legale.\nEconomia.\nLa Provincia di Batman \u00e8 un'importante regione d'estrazione di petrolio e a Batman \u00e8 presente una delle pi\u00f9 antiche raffinerie della Turchia, creata nel 1955. Un oleodotto di 494\u00a0km trasporta il petrolio greggio da Batman ad Alessandretta.\nVi \u00e8 anche un aeroporto regionale localizzato nelle vicinanze della citt\u00e0."}
{"id": "2063303", "revid": "281901", "url": "https://it.wikipedia.org/wiki?curid=2063303", "title": "Pesce serra", "text": ""}
{"id": "2063304", "revid": "1543377", "url": "https://it.wikipedia.org/wiki?curid=2063304", "title": "Capitolare di Meerssen", "text": "Il Capitolare di Mersen (o Meerssen) \u00e8 un testo normativo dell'847, con cui si invitavano gli uomini liberi a individuare un capo, scelto tra il re o tra i signori pi\u00f9 potenti del territorio, per ottenere protezione. Prescriveva inoltre che tale rapporto non potesse essere risolto se non per una giusta causa.\nPromulgato da Carlo il Calvo nell'847, a Meerssen, nei Paesi Bassi. \nSignificato e conseguenze.\nLa norma si poneva l'obiettivo di smilitarizzare i ceti pi\u00f9 bassi, ma con essa andava affermandosi il principio secondo cui i vassalli dovessero obbligatoriamente seguire il re solo contro nemici stranieri.\nIn questo modo il capitolare sanciva un passaggio di poteri dalla sfera regale a quella dei vassalli e l'avanzata di un sistema di rapporti di potere che costituiva la base per l'affermazione di una societ\u00e0 di tipo feudale."}
{"id": "2063305", "revid": "281901", "url": "https://it.wikipedia.org/wiki?curid=2063305", "title": "Pomatomus saltator", "text": ""}
{"id": "2063311", "revid": "2068842", "url": "https://it.wikipedia.org/wiki?curid=2063311", "title": "Combo box", "text": "In informatica, un combo box (in italiano \"casella combinata\") \u00e8 un controllo grafico (widget) che permette all'utente di effettuare una scelta scrivendola in una casella di testo o selezionandola da un elenco. Il nome \u00e8 dovuto proprio alle caratteristiche di questo controllo utente che \u00e8 la \"combinazione\" di un Text box con un List box.\nQuesto controllo grafico ha caratteristiche molto simili a quelle di un Drop-down List, ma si differenzia da quest'ultimo proprio per la possibilit\u00e0 di effettuare una scelta alternativa, scrivendola, rispetto agli elementi presenti nella lista.\nQuando disabilitato mostra solo un valore (solitamente corrispondente all'ultima scelta effettuata), una volta attivato viene mostrata tutta la lista dei possibili valori. Un classico esempio di Combo box \u00e8 la barra degli indirizzi di un browser web.\nEsempio HTML.\n&lt;input type=\u201dtext\u201d id=\u201ddemo\u201d name=\u201dcomboboxdemo\u201d/&gt;\n&lt;select name=\u201doptionlist\u201d onChange=\u201dcombo(this, \u2019demo\u2019)\u201d&gt;\n&lt;option&gt;Italia&lt;/option&gt;\n&lt;option&gt;Germania&lt;/option&gt;\n&lt;option&gt;Francia&lt;/option&gt;\n&lt;option&gt;Spagna&lt;/option&gt;\n&lt;option&gt;Ucraina&lt;/option&gt;\n&lt;/select&gt;"}
{"id": "2063313", "revid": "247222", "url": "https://it.wikipedia.org/wiki?curid=2063313", "title": "The Family (Satchel)", "text": "The Family \u00e8 un album studio del gruppo musicale statunitense Satchel, pubblicato nel 1996."}
{"id": "2063314", "revid": "287204", "url": "https://it.wikipedia.org/wiki?curid=2063314", "title": "Mahiari", "text": " \nMahiari \u00e8 una suddivisione dell'India, classificata come \"census town\", di 15.422 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 35' 32 N e 88\u00b0 14' 16 E e ha un'altitudine di 5 .\nSociet\u00e0.\nEvoluzione demografica.\nAl censimento del 2001 la popolazione di Mahiari assommava a 15.422 persone, delle quali 7.919 maschi e 7.503 femmine. I bambini di et\u00e0 inferiore o uguale ai sei anni assommavano a 1.531, dei quali 834 maschi e 697 femmine. Infine, coloro che erano in grado di saper almeno leggere e scrivere erano 11.894, dei quali 6.395 maschi e 5.499 femmine."}
{"id": "2063315", "revid": "486946", "url": "https://it.wikipedia.org/wiki?curid=2063315", "title": "Martire della fede", "text": ""}
{"id": "2063317", "revid": "287204", "url": "https://it.wikipedia.org/wiki?curid=2063317", "title": "Mahira", "text": " \nMahira \u00e8 una suddivisione dell'India, classificata come \"census town\", di 4.492 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 23\u00b0 37' 38 N e 87\u00b0 12' 53 E.\nSociet\u00e0.\nEvoluzione demografica.\nAl censimento del 2001 la popolazione di Mahira assommava a 4.492 persone, delle quali 2.507 maschi e 1.985 femmine. I bambini di et\u00e0 inferiore o uguale ai sei anni assommavano a 553, dei quali 279 maschi e 274 femmine. Infine, coloro che erano in grado di saper almeno leggere e scrivere erano 2.735, dei quali 1.761 maschi e 974 femmine."}
{"id": "2063319", "revid": "10431", "url": "https://it.wikipedia.org/wiki?curid=2063319", "title": "Lago del Tafone", "text": "Il lago del Tafone \u00e8 un bacino lacustre situato tra le Colline dell'Albegna e del Fiora e la Maremma, nella parte sud-orientale del territorio comunale Manciano, a valle della Rocca di Montauto, non lontano dal confine regionale con il Lazio.\nDescrizione.\nIl bacino lacustre \u00e8 di tipo minerario, essendosi formato a seguito delle varie fasi di lavorazione effettuate in una vicina miniera di antimonio, in passato gestita dalla Nuova Solmine, situata nella medesima localit\u00e0 di Tafone; dal 1996 \u00e8 parzialmente incluso all'interno dell'area protetta della riserva naturale Montauto.\nIl lago \u00e8 circondato interamente da vegetazione spontanea, gran parte della quale riconducibile alla tipica macchia mediterranea che contraddistingue anche le pendici collinari che si elevano nelle sue vicinanze. Nelle aree retrostanti crescono alcuni esemplari di cerro, roverella, pioppo e frassino, grazie all'interazione di pi\u00f9 fattori microclimatici e fitoclimatici.\nTra la fauna, \u00e8 da segnalare la presenza dell'airone cinerino, del falco pescatore, dell'albanella reale, dello sparviero e perfino di rapaci notturni come la civetta e il barbagianni."}
{"id": "2063322", "revid": "287204", "url": "https://it.wikipedia.org/wiki?curid=2063322", "title": "Mainaguri", "text": " \nMainaguri \u00e8 una suddivisione dell'India, classificata come \"census town\", di 27.086 abitanti, situata nel distretto di Jalpaiguri, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 34' 0 N e 88\u00b0 49' 0 E e ha un'altitudine di 83 .\nSociet\u00e0.\nEvoluzione demografica.\nAl censimento del 2001 la popolazione di Mainaguri assommava a 27.086 persone, delle quali 13.840 maschi e 13.246 femmine. I bambini di et\u00e0 inferiore o uguale ai sei anni assommavano a 3.103, dei quali 1.543 maschi e 1.560 femmine. Infine, coloro che erano in grado di saper almeno leggere e scrivere erano 20.300, dei quali 11.089 maschi e 9.211 femmine."}
{"id": "2063324", "revid": "729019", "url": "https://it.wikipedia.org/wiki?curid=2063324", "title": "Ritardo di accodamento", "text": "Nelle reti di calcolatori il ritardo di accodamento \u00e8 il tempo che un generico pacchetto attende all'interno del buffer di un router o di qualsiasi altro dispositivo della rete prima di essere trasmesso verso la destinazione. \nQuando un pacchetto arriva in un dispositivo, pu\u00f2 trovare l'uscita di tale dispositivo occupata da altri pacchetti che attendono anche loro di essere trasmessi, in tal caso il pacchetto viene salvato in una memoria interna (buffer) in attesa che si liberi il collegamento di uscita.\nNon \u00e8 possibile conoscere a priori il ritardo di accodamento in quanto \u00e8 una quantit\u00e0 aleatoria; la teoria delle code studia proprio l'aleatoriet\u00e0 di tale ritardo."}
{"id": "2063325", "revid": "287204", "url": "https://it.wikipedia.org/wiki?curid=2063325", "title": "Scommessa sulla morte", "text": "Scommessa sulla morte \u00e8 un saggio dello scrittore e giornalista italiano Vittorio Messori.\nContenuto.\nIn questo libro Messori prosegue la discussione di alcuni temi di cui aveva scritto in Ipotesi su Ges\u00f9. L'indagine si amplia e si approfondisce, affrontando il problema che per Messori sta al centro del messaggio di Ges\u00f9: il senso della vita e dunque, della morte. Messori sostiente che tutte le ideologie correnti (siamo agli inizi degli anni '80) ignorano o nascondono il dramma della morte, non avendo risposte."}
{"id": "2063326", "revid": "287204", "url": "https://it.wikipedia.org/wiki?curid=2063326", "title": "Makardaha", "text": " \nMakardaha \u00e8 una suddivisione dell'India, classificata come \"census town\", di 6.730 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 37' 17 N e 88\u00b0 14' 35 E.\nSociet\u00e0.\nEvoluzione demografica.\nAl censimento del 2001 la popolazione di Makardaha assommava a 6.730 persone, delle quali 3.426 maschi e 3.304 femmine. I bambini di et\u00e0 inferiore o uguale ai sei anni assommavano a 594, dei quali 329 maschi e 265 femmine. Infine, coloro che erano in grado di saper almeno leggere e scrivere erano 5.299, dei quali 2.810 maschi e 2.489 femmine."}
{"id": "2063329", "revid": "287204", "url": "https://it.wikipedia.org/wiki?curid=2063329", "title": "Mal (citt\u00e0)", "text": " \nMal (o Mal Bazar) \u00e8 una suddivisione dell'India, classificata come \"municipality\", di 23.212 abitanti, situata nel distretto di Jalpaiguri, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 51' 01 N e 88\u00b0 44' 50 E.\nSociet\u00e0.\nEvoluzione demografica.\nAl censimento del 2001 la popolazione di Mal assommava a 23.212 persone, delle quali 12.111 maschi e 11.101 femmine. I bambini di et\u00e0 inferiore o uguale ai sei anni assommavano a 2.638, dei quali 1.324 maschi e 1.314 femmine. Infine, coloro che erano in grado di saper almeno leggere e scrivere erano 17.098, dei quali 9.553 maschi e 7.545 femmine."}
{"id": "2063337", "revid": "287204", "url": "https://it.wikipedia.org/wiki?curid=2063337", "title": "Mandarbani", "text": " \nMandarbani \u00e8 una suddivisione dell'India, classificata come \"census town\", di 5.497 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 42' 06 N e 87\u00b0 18' 58 E.\nSociet\u00e0.\nEvoluzione demografica.\nAl censimento del 2001 la popolazione di Mandarbani assommava a 5.497 persone, delle quali 3.160 maschi e 2.337 femmine. I bambini di et\u00e0 inferiore o uguale ai sei anni assommavano a 650, dei quali 336 maschi e 314 femmine. Infine, coloro che erano in grado di saper almeno leggere e scrivere erano 3.280, dei quali 2.225 maschi e 1.055 femmine."}
{"id": "2063340", "revid": "547034", "url": "https://it.wikipedia.org/wiki?curid=2063340", "title": "Chandyga (fiume)", "text": "La Chandyga (; chiamata anche Zapadnaja Chandyga, \"Chandyga occidentale\") \u00e8 un fiume della Russia siberiana orientale (Repubblica Autonoma della Jacuzia), affluente di destra dell'Aldan (bacino idrografico della Lena).\nNasce dai monti di Verchojansk, scorrendo successivamente con direzione sud-occidentale, senza incontrare alcun centro urbano di rilievo; sfocia nel medio corso dell'Aldan, a 398\u00a0km dalla foce. La lunghezza della Chandyga \u00e8 di 145\u00a0km, l'area del suo bacino \u00e8 di 1\u00a0590\u00a0km\u00b2.Gli affluenti pi\u00f9 rilevanti sono Labygy dalla sinistra idrografica, Ujana e Delinne dalla destra.\nLa Chandyga, come quasi tutti i fiumi del bacino, \u00e8 gelata in media dalla seconda met\u00e0 di ottobre alla seconda met\u00e0 di maggio."}
{"id": "2063341", "revid": "287204", "url": "https://it.wikipedia.org/wiki?curid=2063341", "title": "Manikpur", "text": " \nManikpur \u00e8 una suddivisione dell'India, classificata come \"census town\", di 19.125 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 28' 07 N e 88\u00b0 01' 35 E.\nSociet\u00e0.\nEvoluzione demografica.\nAl censimento del 2001 la popolazione di Manikpur assommava a 19.125 persone, delle quali 10.501 maschi e 8.624 femmine. I bambini di et\u00e0 inferiore o uguale ai sei anni assommavano a 2.255, dei quali 1.127 maschi e 1.128 femmine. Infine, coloro che erano in grado di saper almeno leggere e scrivere erano 11.621, dei quali 6.998 maschi e 4.623 femmine."}
{"id": "2063345", "revid": "309289", "url": "https://it.wikipedia.org/wiki?curid=2063345", "title": "\u017duja", "text": "La \u017duja () \u00e8 un fiume della Russia siberiana orientale, affluente di sinistra della \u010cara (bacino idrografico della Lena). scorre nel Bodajbinskij rajon dell'Oblast' di Irkutsk.\nNasce dal versante orientale dell'altopiano del Patom, scorrendo successivamente nel suo pedemonte orientale con direzione dapprima nord-orientale, successivamente pi\u00f9 decisamente orientale; confluisce nel medio corso della \u010cara, a 407\u00a0km dalla foce, nei pressi della localit\u00e0 omonima. I maggiori affluenti sono il Ne\u010dera, lungo 146\u00a0km proveniente dalla sinistra idrografica, e il Chomolcho, lungo 86\u00a0km proveniente dalla destra.\nIl fiume \u00e8 ghiacciato, in media, nel periodo ottobre-maggio."}
{"id": "2063346", "revid": "110157", "url": "https://it.wikipedia.org/wiki?curid=2063346", "title": "Franschhoek", "text": "Franschhoek (letteralmente \"l'angolo francese\", in afrikaans) \u00e8 una cittadina nel distretto di Cape Winelands, nella provincia del Capo Occidentale in Sudafrica.\nGeografia fisica.\nSorge a circa 60 chilometri ad est di Citt\u00e0 del Capo, sulla Wine Route, in una valle chiamata dagli olandesi l'angolo degli elefanti.\nStoria.\nFu fondata nel 1688 dai rifugiati francesi ugonotti provenienti dai Paesi Bassi, in fuga dalle loro terre di origine, a seguito della revoca dell'Editto di Nantes da parte del sovrano francese Luigi XIV. I coloni costruirono le prime fattorie e contribuirono allo sviluppo della coltivazione della vite, attribuendo alle varie aree i nomi dei loro luoghi di provenienza quali La Motte, Chamonix, Provence. La politica di assimilazione delle autorit\u00e0 olandesi fu cos\u00ec determinata che ben presto l'utilizzo della lingua francese scomparve del tutto. Oggi Franschhoek \u00e8 una rinomata meta turistica grazie ai suoi ristoranti e alla sua posizione all'interno della rinomata zona vinicola del Sudafrica, in grado di offire ai visitatori un ambiente tranquillo e dalle affascinanti bellezze naturali.\nMonumenti.\nIl 17 aprile del 1948 fu inaugurato il Monumento agli Ugonotti, a ricordo della immigrazione ugonotta. Il monumento si compone di tre archi che simbolizzano la Santa Trinit\u00e0; in alto al centro \u00e8 raffigurato un sole con la croce. La figura femminile al centro che impersonifica la libert\u00e0 religiosa, tiene tra le mani una Bibbia ed una catena spezzata. Nella cittadina \u00e8 anche presente un museo dedicato agli ugonotti."}
{"id": "2063348", "revid": "309289", "url": "https://it.wikipedia.org/wiki?curid=2063348", "title": "Novaja", "text": "La Novaja () \u00e8 un fiume della Russia siberiana settentrionale, affluente di sinistra della Chatanga. Scorre nel Tajmyrskij rajon del Territorio di Krasnojarsk, in Russia.\nNasce da alcuni modesti rilievi nella sezione centrale del bassopiano della Siberia settentrionale, attraversandolo poi per una parte scorrendo con direzione orientale; sfocia nella Chatanga alcune decine di chilometri a valle dell'insediamento di Chatanga. \nI maggiori affluenti sono Srednjaja Rassocha (lungo 102\u00a0km), \u010c\u00ebrnaja (92\u00a0km), Bol'\u0161aja Lesnaja Rassocha (109\u00a0km) dalla destra idrografica, Massonov (131\u00a0km) e Zacharova Rassocha dalla sinistra.\nCome numerosi fiumi del bacino, \u00e8 ricco di numerose specie di pesci (\"Stenodus nelma\", \"Coregonus muksun\", \"Barbatula barbatula\") che alimentano una certa attivit\u00e0 peschereccia.\nLa Novaja \u00e8 gelata, mediamente, da ottobre a fine maggio."}
{"id": "2063349", "revid": "80339", "url": "https://it.wikipedia.org/wiki?curid=2063349", "title": "Novaya", "text": ""}
{"id": "2063352", "revid": "834", "url": "https://it.wikipedia.org/wiki?curid=2063352", "title": "The Rainmaker", "text": ""}
{"id": "2063353", "revid": "287204", "url": "https://it.wikipedia.org/wiki?curid=2063353", "title": "Perch\u00e9 credo", "text": "Perch\u00e9 credo \u00e8 un saggio degli scrittori e giornalisti italiani Vittorio Messori e Andrea Tornielli. \nContenuto.\nLo stile dell'opera \u00e8 un libro-intervista di Andrea Tornielli, vaticanista del \"Giornale\", a Messori.\nIl racconto \u00e8 sostanzialmente la storia del passaggio dal suo agnosticismo, laicista e indifferente a ogni credo religioso, all'adesione ai principi della dottrina cattolica."}
{"id": "2063355", "revid": "88740", "url": "https://it.wikipedia.org/wiki?curid=2063355", "title": "Ja (romanzo)", "text": "S\u00ec (\"Ja\") \u00e8 un romanzo di Thomas Bernhard, pubblicato nell'originale tedesco nel 1978 e tradotto in Italia nel 1983. I temi conduttori sono quelli caratteristici dell'autore austriaco: il sentimento della solitudine, la riflessione sulla morte, il pensiero del suicidio.\nTema.\nIn un villaggio della provincia austriaca, uno studioso di scienze naturali affetto da profonde turbe psichiche, che decide di confessare all'amico immobiliarista Moritz, incontra nello studio di questi una coppia di svizzeri che ha deciso di stabilirsi nel villaggio, acquistando dall'immobiliarista una propriet\u00e0 rimasta a lungo invenduta, a causa dell'ubicazione poco salubre. La coppia \u00e8 costituita da un ingegnere e costruttore e dalla sua compagna persiana. Affascinato dalla donna, il narratore la condurr\u00e0 nei boschi limitrofi a passeggiare, intrattenendola con lunghi monologhi esistenziali sulla sua situazione turbata. Incontro di due solitudini, attraverso la confessione il narratore riacquisisce la voglia di vivere che sembrava, in lui, del tutto spenta, ma conduce involontariamente la sua compagna di passeggiate persiana alla scelta definitiva (\"S\u00ec\") di sucidarsi."}
{"id": "2063356", "revid": "1442080", "url": "https://it.wikipedia.org/wiki?curid=2063356", "title": "NBA Playoffs 1952", "text": "Gli NBA Playoffs 1952 si conclusero con la vittoria dei Minneapolis Lakers (campioni della Western Division) che sconfissero i campioni della Eastern Division, i New York Knicks.\nEastern Division.\nSemifinali.\n(1) Syracuse Nationals - (4) Philadelphia Warriors.\nRISULTATO FINALE: 2-1\nPRECEDENTI IN REGULAR SEASON\nPRECEDENTI NEI PLAYOFF\n(2) Boston Celtics - (3) New York Knicks.\nRISULTATO FINALE: 1-2\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Syracuse Nationals - (3) New York Knicks.\nRISULTATO FINALE: 1-3\nPRECEDENTI IN REGULAR SEASON\nPRECEDENTI NEI PLAYOFF\nWestern Division.\nSemifinali.\n(1) Rochester Royals - (4) Fort Wayne Pistons.\nRISULTATO FINALE: 2-0\nPRECEDENTI IN REGULAR SEASON\nPRECEDENTI NEI PLAYOFF\n(2) Minneapolis Lakers - (3) Indianapolis Olympians.\nRISULTATO FINALE: 2-0\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Rochester Royals - (2) Minneapolis Lakers.\nRISULTATO FINALE: 1-3\nPRECEDENTI IN REGULAR SEASON\nPRECEDENTI NEI PLAYOFF\nNBA Finals 1952.\nMinneapolis Lakers - New York Knicks.\nRISULTATO FINALE\nPRECEDENTI IN REGULAR SEASON\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nRoster.\n&lt;br&gt;\n&lt;br&gt;\nStatistiche.\n\"Aggiornate al 27 dicembre 2021\"."}
{"id": "2063357", "revid": "330019", "url": "https://it.wikipedia.org/wiki?curid=2063357", "title": "Hilda di Whitby", "text": "Biografia.\nGran parte delle notizie relative a questa santa sono attinte dalle opere di Beda il Venerabile. \nNata dalla nobile casata reale dei sovrani di Deira, fu la secondogenita di Ererico, nipote anglosassone di Edwin di Deira, e di Breguswith, di stirpe celtica. \nDivenuta orfana a 13 anni dopo la morte di suo padre per avvelenamento, venne accolta alla corte di suo zio Edwin di Northumbria e, insieme a lui e ad altri membri della famiglia reale, ricevette il sacramento del battesimo nel 627, il giorno di Pasqua all'et\u00e0 di tredici anni, dietro l'influenza di San Paolino.\nNel 632, dopo l'uccisione in battaglia di suo zio contro eserciti di Cadwallon di Gwynedd e Penda di Mercia, Hilda fugg\u00ec nuovamente in esilio, con sua zia Aethelburgh e sua cugina Eanfled, insieme ad altri esponenti della corte di Northumbria, per trovare asilo nel vicino Kent. \nSeguendo l'esempio di sua sorella, Hereswith (Santa Eresvida), la quale dopo la morte di suo marito, re \u00c6thelhere dell'Anglia orientale avvenuta alla battaglia di Winwaed, si era ritirata in convento nell'abbazia di Chelles, in Gallia, Hilda si rec\u00f2 presso la sorella per dedicarsi alla vita monacale. Tuttavia, dietro preciso invito di Aidan di Lindisfarnen, capo spirituale dell'abbazia di Iona e del cristianesimo celtico, torn\u00f2 in madrepatria, dove visse per un certo periodo lungo la riva settentrionale del fiume Wear, e in seguito nel monastero doppio di Hartlepool, del quale divenne badessa. \nQuando nel 655 re Oswiu di Northumbria si accinse a sfidare in battaglia re Penda di Mercia nella battaglia di Winwaed, nello Yorkshire meridionale, egli fece voto di donare, in caso di vittoria, 12 appezzamenti di terreno su cui edificare altrettanti monasteri e di offrire sua figlia Elfleda alla vita monastica. Dopo la sua vittoria, Oswiu mantenne il voto fatto e invi\u00f2 la piccola Elfleda nel monastero di Hartlepool guidato da Hilda. In seguito lo stesso Oswiu offr\u00ec uno dei 12 appezzamenti alla stessa Hilda per edificare un doppio monastero nei pressi di una piccola localit\u00e0 chiamata \"Streaneshalch\", che due secoli dopo i Danesi avrebbero ribattezzato Whitby, dove diede inizio alla edificazione della celebre Abbazia di Whitby.\nSotto la sua guida l'Abbazia divenne ben presto un importante centro religioso, dedito soprattutto allo studio e alla diffusione delle Sacre Scritture, e alcuni dei suoi studenti sarebbero presto diventati importanti leader religiosi in un periodo di forte tensione tra il cristianesimo celtico e il paganesimo, tra costoro sono da annoverare San Giovanni di Beverley e San Vilfrido di York. Nell'Abbazia di Whitby, nel 664, si tenne il Sinodo di Whitby, voluto e guidato dal sovrano Oswiu di Northumbria, nel quale si legittim\u00f2 l'influenza della liturgia romana nel cristianesimo anglosassone, e al quale la Badessa Hilda prese parte al fianco di Aidan di Lindisfarnen contro le posizioni di San Vilfrido.\nHilda ebbe fama di donna di grande carisma e saggezza, e presso di lei si recarono numerosi regnanti e sapienti per ottenere i suoi consigli.\nRe Oswiu mor\u00ec nel 670 e la sua vedova, Eanfled, si ritir\u00f2 anch'essa nel monastero di Whitby dove gi\u00e0 si trovava sua figlia Elfleda. Nel 678, Hilda, ormai gi\u00e0 gravemente malata, dovette affrontare una nuova battaglia contro il suo antico discepolo Vilfrido di York, il quale, onde contrastare la divisione della sua diocesi, si appell\u00f2 al Papato. In questo caso Hilda appoggi\u00f2 la scelta dell'arcivescovo di Canterbury Teodoro.\nSebbene avesse deciso di terminare i suoi giorni nel nuovo priorato costruito nei pressi di Hackness, Hilda mor\u00ec il 17 novembre 680 sulle prime ore del mattino nel suo glorioso monastero. La leggenda vuole che una delle suore, di nome Begu, abbia avuto la visione di Hilda ascendere in cielo sorretta dagli angeli. Alla guida della sua abbazia le successe la regina vedova Eanfled, a cui a sua volta succedette la figlia Elfleda. L'Abbazia venne completamente distrutta con l'invasione dei Vichinghi nell'867.\nAlcune leggende circondano la vita della santa, tra cui una che narra come Sant'Hilda abbia salvato la regione da una invasione di serpenti, tramutandoli in pietra, probabilmente la leggenda nacque come spiegazione della presenza di numerose ammoniti fossili sulla spiaggia vicino al monastero, che ricordano nella forma serpenti attorcigliati. A ricordo di questa leggenda, un genere di ammoniti \u00e8 stato chiamato Hildoceras.\nBibliografia.\nIn lingua inglese:"}
{"id": "2063363", "revid": "729019", "url": "https://it.wikipedia.org/wiki?curid=2063363", "title": "Paton PG 500 RC", "text": "La Paton PG 500 R e Paton PG 500 RC \u00e8 una moto agonistica della casa motociclistica italiana Paton, che ha debuttato nella classe 500 del motomondiale a partire dal 2000 fino al 2001, potendo partecipare a poche gare, data la carenza di fondi della casa e la difficolt\u00e0 di trovare uno sponsor.\nDescrizione.\nCon questa moto per la prima volta la Paton utilizza la misura sottoquadra per il motore passando da un 56x50,6 (alesaggio x corsa) a un 54x54,4.\nQuesta moto nel primo anno nominata \"PG 500 R\" (2000) utilizza il telaio a doppio trave in alluminio e un forcellone \"Paton LM Gianetti\", mentre nel secondo anno nominata \"PG 500 RC\" passa al \"Paton Cagiva V 594 in materiale Anticorodal\", cambiando anche leggermente la livrea, dove non vengono pi\u00f9 usati il serbatoio e il codino ispirati alla Paton C10/5, ma si usano un serbatoio pi\u00f9 arrotondato e un codino pi\u00f9 alto.\nInoltre si differenzia dal modello precedente anche per l'assenza delle feritoie per i radiatori e la carenatura inferiore che \u00e8 pi\u00f9 estesa e lambisce entrambe le ruote, mentre il cupolino \u00e8 pi\u00f9 alto e protettivo.\nIn due anni di partecipazione riusc\u00ec a raccogliere unicamente 1 punto grazie al 15\u00ba posto di Paolo Tessari al Gran Premio di Germania del 2000."}
{"id": "2063364", "revid": "1374756", "url": "https://it.wikipedia.org/wiki?curid=2063364", "title": "Si vive solo due volte (romanzo)", "text": "Si vive solo due volte (\"You Only Live Twice\") \u00e8 un romanzo del 1964 dello scrittore britannico Ian Fleming, l'undicesimo con protagonista James Bond.\nConclude la trilogia della SPECTRE, che comprende anche i romanzi \"Operazione tuono\" e \"Al servizio segreto di sua maest\u00e0\".\nIl romanzo fu pubblicato nello stesso anno in cui mor\u00ec Fleming e, curiosamente, contiene il necrologio di James Bond.\nTrama.\nParte prima: \u00e8 meglio viaggiare con un bagaglio di speranze....\nM \u00e8 decisamente scettico sulla capacit\u00e0 del suo agente migliore di reagire al grave lutto che lo ha colpito: l'uccisione della moglie. Lo \"promuove\" alla sezione dei rapporti con l'estero: 007 assume il nuovo codice 7777, destinazione Giappone. A Tokyo Bond conosce Dikko Henderson, il suo corrispettivo australiano, che lo presenta al capo dei servizi segreti giapponesi, Tigre Tanaka. L'uomo mostra a Bond un documento sovietico, decrittografato con il sistema \"MAGIC 44,\" relativo a prossimi esperimenti nucleari e a minacce da parte Kruscev per indurre gli americani ad abbandonare gli alleati inglesi. Bond fa pervenire l'informazione a Londra e la minaccia viene sventata. Nel frattempo, il rapporto di amicizia fra Tigre e Bond si consolida.\nJames Bond e Tigre Tanaka, allietati da giovani geishe, si sfidano in una partita di morra. Si appartano poi nell'ufficio del capo dei servizi segreti giapponesi a parlare di affari. Il funzionario giapponese racconta a Bond di un atipico occidentale collezionista di morte: il dottor Shatterhand \u00e8 giunto in Giappone con la moglie e ha acquistato un antico castello nel cui giardino coltiva alberi e piante velenose provenienti da varie parti del mondo. Nell'area sono presenti fumarole di origine vulcanica e c'\u00e8 anche un laghetto artificiale che \u00e8 stato riempito di piranha.\nIl giardino \u00e8 diventato meta di numerosissimi giapponesi che si vogliono suicidare. Il servizio ha le mani legate e il dottore ha installato sistemi di sicurezza anti-intrusione. Un agente inviato da Tanaka in missione al castello \u00e8 tornato \u00e8 stato ritrovato in stato di incoscienza, morendo poco dopo. Tanaka chiede a Bond, in cambio della possibilit\u00e0 di avere a disposizione il sistema \"MAGIC 44\", di introdursi nel castello e uccidere il dottor Shatterhand.\nJames Bond \u00e8 portato da Tigre Tanaka in un laboratorio, dove avvenenti ragazze lo trasformano in giapponese. Quindi i due prendono il treno per Fukuoka.\nParte seconda: ...che arrivare.\nGiunti a Fukuoka, Tigre Tanaka mostra a Bond alcune foto del dottore e della moglie: l'agente britannico scopre con estremo stupore che si tratta di Ernst Stavro Blofeld, il fondatore della SPECTRE, e della sua compagna Irma Bunt. I due studiano la pianta del castello-fortezza: per giungervi senza essere scoperti, l'unica via \u00e8 a nuoto dall'isola di Kuro. Sull'isola vive una comunit\u00e0 ama, che vive di pesca, praticata da giovani donne. Tigre ha organizzato il soggiorno di James Bond presso la casa di Kissy Suzuki, una ragazza che qualche anno prima aveva iniziato la carriera di attrice a Hollywood, ma aveva poi deciso di ritornare a vivere nell'isola.\n007 giunge a Kuro e viene accompagnato da Kissy nella casa che la ragazza divide con i genitori. Nei due giorni seguenti esce con lei a pescare. Una sera, accompagnato dalla ragazza, attraversa a nuoto il braccio di mare che divide l'isola dal promontorio su cui sorge il castello. Mentre Kissy ritorna a Kuro, Bond scala la parete rocciosa sulla quale si erge il castello e riesce a penetrare nell'enorme giardino. Lo ispeziona e scopre un possibile accesso all'edificio; poi si nasconde in un deposito per attrezzi. La sera seguente si infiltra nel castello, ma viene scoperto quasi subito da una delle guardie di Blofeld che, azionando un comando, fa ruotare il pavimento su cui si trova Bond, facendolo precipitare di sotto.\nBond si risveglia seminudo, viene schiaffeggiato e malmenato sotto gli occhi di Blofeld e Irma Blunt. Come concordato con Tigre Tanaka, cerca di farsi passare per un minatore sordomuto di Fukuoka, ma la donna lo riconosce da una cicatrice sulla guancia sinistra. Bond riesce a liberarsi e a tramortire due delle guardie, ma gli sgherri di Blofeld sono troppi e l'agente viene sopraffatto. Blofeld per costringerlo a parlare decide di metterlo alla prova: lo porta in una stanza con un buco nel soffitto e una grossa voragine nel pavimento, sulla quale \u00e8 posta una sedia con un buco al centro. La voragine \u00e8 il camino di un geyser che erutta ogni quindici minuti. Bond \u00e8 costretto ad accomodarsi sulla sedia: se \u00e8 veramente un giapponese sordomuto, morir\u00e0, perch\u00e9 non avr\u00e0 capito ci\u00f2 che gli \u00e8 stato spiegato, altrimenti si alzer\u00e0 e verr\u00e0 smascherato. Proprio all'ultimo momento, Bond si getta sul pavimento e sfugge al getto rovente. Blofeld lo conduce quindi in un'altra stanza e dopo avergli parlato dei suoi progetti, compresi quelli che in passato erano stati distrutti da Bond, gli comunica che lo uccider\u00e0 con la propria spada. Bond afferra un lungo bastone e ingaggia un duello con Blofeld: tramortisce Irma Blunt, viene ferito al petto, ma riesce a strangolare Blofeld.\nDopo aver sabotato il meccanismo di regolazione del geyser, per indurre un'esplosione, Bond scappa dal castello, volando via su un pallone gonfiato a elio, installato per sostenere striscioni con scritte di dissuasione verso gli intrusi. In seguito all'esplosione, il castello viene distrutto, ma alcune guardie sparano verso il dirigibile, ferendo 007 alla testa. Bond cade in mare e viene salvato da Kissy, che lo attendeva ai piedi del muraglione. La pallottola ha procurato a Bond una profonda amnesia e Kissy decide di tenerlo con s\u00e9 e di prendersi cura di lui. M, informato della morte del suo agente migliore, fa pubblicare sul Times un commosso necrologio.\nPassano molti mesi: Bond convive ormai con la giovane amante giapponese, che non gli ha rivelato nulla del suo passato, n\u00e9 di essere incinta. Bond trova in un ritaglio di giornale la parola Vladivostok e pensa che sia in rapporto con il suo passato. Chiede a Kissy di aiutarlo ad andare l\u00ec per cercare di ricostruirlo. La ragazza, anche se a malincuore, accetta.\nSequel.\nNel racconto \"La morte viene dal passato\" (\"Blast from the past\") di Raymond Benson (1996) James Bond scopre il figlio avuto con Kissy Suzuki e Irma Blunt irrompe a rovinargli la vita.\nAdattamenti cinematografici.\nAl romanzo \u00e8 ispirato il film \"Agente 007 - Si vive solo due volte\", regia di Lewis Gilbert (1967), con Sean Connery nella parte di Bond."}
{"id": "2063366", "revid": "48344", "url": "https://it.wikipedia.org/wiki?curid=2063366", "title": "Blithe spirit", "text": ""}
{"id": "2063385", "revid": "287204", "url": "https://it.wikipedia.org/wiki?curid=2063385", "title": "Full House (album)", "text": ""}
{"id": "2063391", "revid": "287204", "url": "https://it.wikipedia.org/wiki?curid=2063391", "title": "Bindi", "text": ""}
{"id": "2063392", "revid": "287204", "url": "https://it.wikipedia.org/wiki?curid=2063392", "title": "Mansinhapur", "text": " \nMansinhapur \u00e8 una suddivisione dell'India, classificata come \"census town\", di 5.401 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 39' 01 N e 88\u00b0 08' 50 E.\nSociet\u00e0.\nEvoluzione demografica.\nAl censimento del 2001 la popolazione di Mansinhapur assommava a 5.401 persone, delle quali 2.811 maschi e 2.590 femmine. I bambini di et\u00e0 inferiore o uguale ai sei anni assommavano a 570, dei quali 306 maschi e 264 femmine. Infine, coloro che erano in grado di saper almeno leggere e scrivere erano 4.081, dei quali 2.270 maschi e 1.811 femmine."}
{"id": "2063393", "revid": "1442080", "url": "https://it.wikipedia.org/wiki?curid=2063393", "title": "NBA Playoffs 1951", "text": "Gli NBA Playoffs 1951 si conclusero con la vittoria dei Rochester Royals (campioni della Western Division) che sconfissero i campioni della Eastern Division, i New York Knicks.\nEastern Division.\nSemifinali.\n(1) Philadelphia Warriors - (4) Syracuse Nationals.\nRISULTATO FINALE: 0-2\nPRECEDENTI IN REGULAR SEASON\nPRECEDENTI NEI PLAYOFF\n(2) Boston Celtics - (3) New York Knicks.\nRISULTATO FINALE: 0-2\nPRECEDENTI IN REGULAR SEASON\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nFinale.\n(3) New York Knicks - (4) Syracuse Nationals.\nRISULTATO FINALE: 3-2\nPRECEDENTI IN REGULAR SEASON\nPRECEDENTI NEI PLAYOFF\nWestern Division.\nSemifinali.\n(1) Minneapolis Lakers - (4) Indianapolis Olympians.\nRISULTATO FINALE: 2-1\nPRECEDENTI IN REGULAR SEASON\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(2) Rochester Royals - (3) Fort Wayne Pistons.\nRISULTATO FINALE: 2-1\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Minneapolis Lakers - (2) Rochester Royals.\nRISULTATO FINALE: 1-3\nPRECEDENTI IN REGULAR SEASON\nPRECEDENTI NEI PLAYOFF\nNBA Finals 1951.\nRochester Royals - New York Knicks.\nRISULTATO FINALE\nPRECEDENTI IN REGULAR SEASON\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nRoster.\n&lt;br&gt;\n&lt;br&gt;\nStatistiche.\n\"Aggiornate al 27 dicembre 2021\"."}
{"id": "2063399", "revid": "1543377", "url": "https://it.wikipedia.org/wiki?curid=2063399", "title": "Lago Boracifero", "text": "Il lago Boracifero \u00e8 un bacino lacustre situato nell'area geotermica del versante grossetano delle Colline metallifere, nella parte nord-occidentale del territorio comunale di Monterotondo Marittimo, presso la vicina frazione alla quale \u00e8 stata conferita la denominazione proprio dal lago stesso.\nIl bacino lacustre occupa un'area ai piedi delle vicine pendici collinari, caratterizzata da un paesaggio quasi del tutto spoglio di vegetazione con caratteristiche \"lunari\" per la presenza delle vicine sorgenti geotermiche. Le sue origini, risalenti al 1282, sono dovute alla condensazione dei vari gas emessi dal sottosuolo a temperature elevatissime: la formazione del lago \u00e8 stata possibile nella ristretta area situata a quote inferiori rispetto a tutte le altre zone circostanti a seguito dell'attivit\u00e0 vulcanica del Vecchienna (complesso di Larderello), che determin\u00f2 un'eruzione gassosa e freatomagmatica (stimata in VEI 3) con pietre e sassi piovuti fino a una distanza di circa 3\u00a0km ed emissioni di ceneri rosse in atmosfera fino ad una distanza di circa 150\u00a0km.\nIl lago si caratterizza per la presenza di emissioni gassose dovute alla naturale attivit\u00e0 geotermica, mentre le acque, di tipo sulfureo, risultano in alcuni tratti caratterizzate da elevata presenza di fango; il bacino lacustre \u00e8 parzialmente occultato in alcuni punti dai canneti palustri.\nIl paesaggio circostante, con colorazioni prevalenti dal bianco al grigio, ha fatto istituire in tempi recenti il Parco naturalistico delle Biancane, in cui rientra marginalmente anche il bacino lacustre e i vicini stabilimenti che convertono l'energia geotermica in energia elettrica."}
{"id": "2063405", "revid": "119991", "url": "https://it.wikipedia.org/wiki?curid=2063405", "title": "Le Biancane", "text": ""}
{"id": "2063408", "revid": "287204", "url": "https://it.wikipedia.org/wiki?curid=2063408", "title": "Maslandapur", "text": " \nMaslandapur \u00e8 una suddivisione dell'India, classificata come \"census town\", di 9.507 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 49' 01 N e 88\u00b0 40' 35 E.\nSociet\u00e0.\nEvoluzione demografica.\nAl censimento del 2001 la popolazione di Maslandapur assommava a 9.507 persone, delle quali 4.875 maschi e 4.632 femmine. I bambini di et\u00e0 inferiore o uguale ai sei anni assommavano a 870, dei quali 413 maschi e 457 femmine. Infine, coloro che erano in grado di saper almeno leggere e scrivere erano 7.443, dei quali 4.087 maschi e 3.356 femmine."}
{"id": "2063413", "revid": "287204", "url": "https://it.wikipedia.org/wiki?curid=2063413", "title": "NBA Finals 1952", "text": ""}
{"id": "2063418", "revid": "287204", "url": "https://it.wikipedia.org/wiki?curid=2063418", "title": "NBA Finals 1951", "text": ""}
{"id": "2063432", "revid": "834", "url": "https://it.wikipedia.org/wiki?curid=2063432", "title": "Gladys Leap", "text": ""}
{"id": "2063434", "revid": "306444", "url": "https://it.wikipedia.org/wiki?curid=2063434", "title": "S\u00ec (romanzo)", "text": ""}
{"id": "2063440", "revid": "1372005", "url": "https://it.wikipedia.org/wiki?curid=2063440", "title": "Ranieri di Toscana", "text": "Biografia.\nAscendenza.\nLa tradizione vuole che Ranieri fosse uno dei figli del conte Arduino e della contessa Willa di Ugo, o Gisla, nata dal marchese Ugo Salico e dalla contessa Giulitta. Ma l'origine leggendaria di Ranieri non regge all'evidenza storica dato che Ranieri era gi\u00e0 al governo della Toscana quando ebbe luogo il matrimonio tra Willa e Arduino.\nDocumentato \u00e8 invece il fatto che Ranieri nacque nel secolo X da un conte Guido Ripuario, di cui per\u00f2 non \u00e8 chiaro se quel conte Guido fosse figlio del conte Teudegrimo (che verso il 927 divenne intimo di re Ugo e che fu poi capostipite dei conti Guidi) oppure se apparteneva ai conti Alberti di Panico e di Vernio, tutti di origine e legge Ripuaria. I pi\u00f9 vogliono il conte Guido, padre del marchese Ranieri I, nato da un marchese Ugo fondatore nel 960 della Badia di Santa Maria in Petroio, posta nel contado di Perugia.\nComunque sia \u00e8 storicamente accertato che Ranieri fu fratello di Elemperto o Alimberto vescovo di Arezzo. Forse un suo antenato fu Suppone (V ?), della stirpe dei Supponidi.\nIl governo della marca.\nRanieri successe al governo della Toscana dopo la morte del marchese Bonifacio III e forse anche in quello di Camerino e di Spoleto. Infatti un placito del 1014, citato nella \"Cronica di Farfa\", venne siglato nella torre di Corneto, l'odierna Tarquinia, dal marchese e duca Ranieri a favore dell'abate di Farfa la cui Badia, trovandosi nella Sabina, era compresa nella Marca e governo ducale di Spoleto: quindi, se Ranieri legiferava in quel e su quel territorio significa probabilmente che ne fosse anche signore.\nNello stesso anno ebbe luogo pure in Corneto un giudicato tenuto da un gastaldo del duca e marchese Ranieri a favore dell'abate Winizzone dell'Abbadia San Salvatore al Monte Amiata rispetto a certi beni che questa Badia possedeva presso il fiume Marta, mentre un altro gastaldo di quel toparca nell'ottobre di quell'anno assisteva in Gregnano nella Val Tiberina, oggi frazione di Caprese Michelangelo, ad una permuta di beni.\nFra i documenti relativi a Ranieri l'Archivio Diplomatico Fiorentino ne possiede uno del 2 aprile 1015 secondo il quale il marchese Ranieri figlio del conte Guido fece dono alla Badia Amiatina di un pezzo di terra posto nel distretto di Corneto per suffragare le anime del fu marchese Ugo (suo nonno?) e della contessa Waldrada nata da Guglielmo, sua moglie, e per l'anima di Ranieri loro figlio infante.\nQuest'ultimo documento quindi conferma che il duca e marchese Ranieri ebbe in moglie una contessa Waldrada figlia di un tal Guglielmo e che era padre nel 1015 di un altro Ranieri\nSempre nel 1015 Ranieri fece restituire ai monaci della Badia di Marturi, presso Poggibonsi, molti beni che le erano stati tolti dal suo antecessore, anche se gli \"Annali Camaldolensi\" sostengono che una parte di quelle sostanze Ranieri, in qualche modo, se le fosse tenute per s\u00e9. In quell'anno, inoltre, un altro gastaldo del marchese Ranieri, con placito del 27 febbraio in Stazzano sopra Pistoia, confermava alla Badia di Monte Taona tutti i beni di Bagio che erano stati donati alla Badia nel settembre del 1009 dal marchese Bonifacio.\nLo stesso marchese Ranieri nell'ottobre del 1016, da Arezzo, eman\u00f2 un placito insieme al conte Ugo di quella citt\u00e0 in favore della Badia aretina dedicata alle Sante Flora e Lucilla. Pi\u00f9 importante ancora per\u00f2 \u00e8 un altro strumento del 10 gennaio 1019 scritto in Marturi nel territorio fiorentino, col quale il marchese Ranieri con la sua consorte contessa Waldrada, o Gualdrada, don\u00f2 alla Badia di Passignano alcuni beni situati in Val di Pesa nel piviere di San Pancrazio per suffragio dell'anima del solito marchese Ugo\nPoi, dal 1019 fino al 1026, tacciono le memorie relative a Ranieri Bourbon del Monte Santa Maria come signore di Toscana. Come, per altro, non si trova pi\u00f9 traccia di suo figlio Ranieri, tanto che \u00e8 ipotizzabile che il successore del marchese fosse morto in tenera et\u00e0. \nIl nome di Ranieri torna archivisticamente alla ribalta fra l'anno 1026 ed il 1027 quando in quell'inverno raccolse le sue truppe in Lucca dove si fortific\u00f2 con l'intenzione di precludere la strada a Corrado II il quale si disponeva a recarsi col suo esercito a Roma per farsi incoronare imperatore. Tali dimostrazioni ostili del marchese Ranieri verso il novello sovrano dovettero fruttargli forse la vita, oltre che la perdita del governo marchionale della Toscana. Infatti dal 1026 in poi il nome del marchese Ranieri del Monte Sant Maria non si trova pi\u00f9 registrato negli atti pubblici; anzi le memorie storiche, fino dal 1028, ricordano un altro marchese e duca di Toscana nella persona di Bonifacio di legge longobarda, padre della Gran Contessa Matilde.\nFu forse l'esempio di questa poco felice operazione di Ranieri che incoraggi\u00f2 Pier Damiani a scrivere una lettera amara alla novella sposa Willa maritata ad un nipote del marchese Ranieri, dove a un certo punto si legge \u00ab\"Transisti sane, filia, per nuptialis jura connubii in domum satis amplam; sed fateor, male loratam, opibus, et dignitate conspicuam\"\u00bb.\nComunque sia, il marchese Ranieri I nel 1030 viene ricordato defunto da un documento del 19 ottobre di quell'anno dove sono pure ricordate alcune possessioni urbane situate in Arezzo, che furono dello stesso Ranieri, \"qui fuit Marchio\" ovvero che fu \"marchese\". Anche in altro rogito del dicembre 1031 si nominano alcuni beni posti nel piviere di San Martino a Castro presso Arezzo appartenuti a Ranieri figlio del conte Guido \"qui fuit Marchio\"."}
{"id": "2063441", "revid": "834", "url": "https://it.wikipedia.org/wiki?curid=2063441", "title": "History of Fairport Convention", "text": ""}
{"id": "2063446", "revid": "1305772", "url": "https://it.wikipedia.org/wiki?curid=2063446", "title": "Nozipo Maraire", "text": " \nVita.\nNozipo Maraire \u00e8 nata a Salisbury in Rhodesia nel 1966, durante il periodo di passaggio del Paese da una condizione di sottomissione alla Gran Bretagna ad una indipendenza.\nDurante le ostilit\u00e0 Maraire abbandon\u00f2 lo Zimbabwe per trasferirsi dapprima in Canada, poi negli Stati Uniti ed infine in Giamaica. Maraire torn\u00f2 in Patria mentre si era diffusa una ondata di razzismo da parte della esigua minoranza di bianchi che controllava il potere ai danni della grande maggioranza di neri. Raggiunta l'et\u00e0 di diciotto anni, emigr\u00f2 in America, per iscriversi alla facolt\u00e0 di medicina presso la Harvard University nel Massachusetts. Attualmente lavora alla Yale University nel ruolo di ricercatrice, occupandosi di disabilit\u00e0 neurologica, emorragie e malformazioni intercraniali.\nOpere letterarie.\nOltre a varie pubblicazioni su riviste mediche per presentare i suoi studi, Maraire ha scritto una novella intitolata \"Zenzel: A Letter for My Daughter\", redatta inizialmente per divertimento senza alcuna intenzione di farla pubblicare. L'opera fu un successo editoriale e di critica al punto che il New York Times lo valut\u00f2 il miglior libro dell'anno 1996. In questa opera Maraire volle manifestare le sue idee sulla prospettive, sulle speranze e attese espresse dall'angolazione di una donna africana. Si pu\u00f2 definire un'autobiografia ampliata da una serie di racconti relativi ai bambini che le sono state raccontate dai suoi genitori. Le altre tematiche principali affrontano le ingiustizie razziali, gli aneliti di libert\u00e0, le problematiche della famiglia."}
{"id": "2063450", "revid": "287204", "url": "https://it.wikipedia.org/wiki?curid=2063450", "title": "Mathabhanga", "text": " \nMathabhanga \u00e8 una suddivisione dell'India, classificata come \"municipality\", di 21.110 abitanti, situata nel distretto di Cooch Behar, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 19' 60 N e 89\u00b0 13' 0 E e ha un'altitudine di 50 .\nSociet\u00e0.\nEvoluzione demografica.\nAl censimento del 2001 la popolazione di Mathabhanga assommava a 21.110 persone, delle quali 10.757 maschi e 10.353 femmine. I bambini di et\u00e0 inferiore o uguale ai sei anni assommavano a 2.261, dei quali 1.119 maschi e 1.142 femmine. Infine, coloro che erano in grado di saper almeno leggere e scrivere erano 16.085, dei quali 8.709 maschi e 7.376 femmine."}
{"id": "2063451", "revid": "834", "url": "https://it.wikipedia.org/wiki?curid=2063451", "title": "Live Convention", "text": ""}
{"id": "2063471", "revid": "1543377", "url": "https://it.wikipedia.org/wiki?curid=2063471", "title": "Assemblea apostolica della fede in Cristo Ges\u00f9", "text": "L'Assemblea apostolica della fede in Cristo Ges\u00f9 \u00e8 un'associazione di chiese cristiane evangeliche di fede pentecostale \"oneness\" (o del nome di Ges\u00f9). Nata negli Stati Uniti nel 1925, in Italia \u00e8 presente dal 1962 con varie comunit\u00e0 sparse sul territorio.\nStoria.\nLa prima comunit\u00e0 in Italia nacque nel 1962, ad opera di Carmine Cogliano, emigrante italiano che aveva vissuto per molti anni in Argentina dove aveva aderito alla fede pentecostale oneness tramite l'assemblea apostolica presente in quel Paese.\nTorna quindi al suo paese di origine, Gesualdo, in provincia di Avellino, dove comincia a parlare a tutti i suoi conoscenti e non solo del messaggio che ha conosciuto. In quel paese era gi\u00e0 presente un'altra comunit\u00e0 evangelica (di credo pentecostale trinitario); Cogliano tenta anche di parlare di questo messaggio, ancora poco conosciuto in Italia, a questa comunit\u00e0, ma ne viene allontanato. \nNel frattempo l'opera di Cogliano va avanti ed ha successo, riuscendo a convertire decine e decine di persone in quel piccolo paese. A lui si unisce anche Ferdinando Troisi, gi\u00e0 convertito, che frequentava l'altra comunit\u00e0 del paese ma fu entusiasta del messaggio oneness che riteneva biblicamente pi\u00f9 corretto.\nIn quegli anni furono aperte diverse comunit\u00e0 nei paesi limitrofi (Villanova del Battista, Sturno, Ariano Irpino, Grottaminarda) ed anche in paesi pi\u00f9 lontani, come San Fele (PZ) in Basilicata e Cetraro (CS) in Calabria, a causa del deciso impatto che il messaggio, di cui i neo-convertiti parlavano a chiunque incontrassero, ebbe in decine e decine di persone.\nNei primi anni 1970 Ferdinando Troisi con la sua famiglia si trasfer\u00ec in Toscana per motivi di lavoro, e l\u00ec, dopo poco tempo, apr\u00ec una nuova comunit\u00e0 nel paese di Castelfranco di Sotto (PI) alla quale si unirono anche altre famiglie trasferitesi per lavoro dalle comunit\u00e0 del sud Italia e nuovi convertiti della zona.\nQuesta comunit\u00e0, che inizialmente si riuniva in un locale di campagna di propriet\u00e0 di Troisi, si trasfer\u00ec dopo qualche tempo in un locale nella zona centrale del paese.\nNegli anni 1980 le comunit\u00e0 formalizzarono la loro unione costituendosi ufficialmente come associazione religiosa senza fine di lucro.\nFu formato quindi un comitato direttivo nazionale che potesse lavorare per l'interesse delle singole comunit\u00e0 sparse in Italia. Il primo presidente eletto fu Armando Bianco, ministro ordinato dall'Assemblea apostolica e che faceva parte della comunit\u00e0 di Gesualdo (AV).\nDall'Assemblea apostolica degli Stati Uniti, con cui era nel frattempo iniziato un rapporto di collaborazione, furono inviati alcuni missionari per sostenere l'Assemblea apostolica italiana.\nNegli anni 1980 viene aperta una missione a Pontedera (PI) ed a Livorno, che saranno in seguito chiuse.\nNegli anni '90, a seguito di una divisione nella chiesa di Castelfranco di Sotto, viene riaperta la comunit\u00e0 di Pontedera. La chiesa di Castelfranco di Sotto in quegli anni lavorer\u00e0 molto anche in Livorno, ma sar\u00e0 costretta dopo qualche anno a chiudere nuovamente la missione in quella citt\u00e0.\nSi affiliano all'Assemblea apostolica, in quegli anni, le comunit\u00e0 gi\u00e0 esistenti di Randazzo (CT) e di Cesa (CE).\nNel 1999 viene aperta una missione in Roma, grazie all'arrivo in Italia di un missionario statunitense, il pastore David Tobar, che riesce in poco tempo a formare una comunit\u00e0, seppur di piccole dimensioni. \nViene aperta una nuova missione anche in Ariano Irpino (nuovamente) ed in Orta Nova (FG), quest'ultima trasferitasi poi a Foggia.\nNel 2002 viene acquistato un nuovo locale a Roma ed il pastore David Tobar torna negli Stati Uniti avendo concluso il suo mandato e lascia il posto al nuovo pastore, Pietro Silano.\nNel settembre del 2007 viene chiusa la comunit\u00e0 di Castelfranco di Sotto (PI).\nNel 2008 la comunit\u00e0 di Pontedera acquista un nuovo locale di culto, che viene inaugurato ufficialmente ad inizio 2009.\nNel 2010 viene associata la comunit\u00e0 di Torino condotta dal past. Guzman.\nDottrina.\nL'Assemblea apostolica \u00e8 una chiesa evangelica di tipo pentecostale oneness.\nI punti di fede ufficiali ed accettati sono i seguenti (tratti con permesso dal sito ufficiale http://www.assembleaapostolica.it):\n\u00abLA CHIESA\n1. Crediamo che la Chiesa del nostro Signor Ges\u00f9 Cristo sia una, universale ed indivisibile, formata da tutti gli uomini - senza distinzione di nazionalit\u00e0, lingua, colore o costume - che hanno accettato il nostro Signor Ges\u00f9 Cristo come loro Salvatore e sono stati battezzati dallo Spirito Santo (1 Cor. 12:13). I vincoli che uniscono i membri della Chiesa sono l'amore e la fede comune ed il loro stendardo \u00e8 il Nome di Ges\u00f9 Cristo, sotto il quale marcia gagliardamente la Chiesa, imponente come eserciti in ordine (Cant. 6: 10).\nC'\u00c8 UN SOLO DIO\n2. Crediamo che c'\u00e8 un solo Dio che si \u00e8 manifestato al mondo in distinte forme, attraverso i secoli, e che si \u00e8 rivelato specialmente come Padre nella Creazione dell'Universo, come Figlio nella redenzione dell'Umanit\u00e0 e come Spirito Santo spargendosi nei cuori dei credenti.\nQuesto Dio \u00e8 il Creatore di tutto quello che esiste, sia visibile che invisibile; Eterno, Infinito in potere, Santo nella sua natura, attributi e propositi, e possiede una Divinit\u00e0 assoluta ed indivisibile; \u00e8 infinito nella sua immensit\u00e0, inconcepibile nel suo modo di essere ed indescrivibile nella sua essenza; conosciuto completamente solo da se stesso, perch\u00e9 una mente infinita si pu\u00f2 comprendere solo da se stessa. Non ha corpo n\u00e9 parti ed \u00e8 pertanto libero da ogni limitazione.\n\u201cIl primo di tutti i comandamenti \u00e8: Ascolta Israele: Il Signore Iddio nostro \u00e8 l'unico Signore\u201d (Marco 12:29; Deut. 6:4). \u201cNondimeno, quant'\u00e8 a noi, abbiamo un solo Dio\u201d (1 Cor. 8: 6).\nGESU' CRISTO\n3. Crediamo che Ges\u00f9 Cristo nacque miracolosamente dal ventre della vergine Maria, per opera dello Spirito Santo e che nello stesso tempo \u00e8 l'unico e vero Dio (Rom. 9: 5; I Giov. 5:20). Lo stesso Dio dell'Antico Testamento prese forma umana (Isaia 60:1-3). \u201cE la Parola si \u00e8 fatta carne, ed \u00e8 abitata fra noi\u201d (Giov. 1:14). \u201cE, senza alcun dubbio, grande \u00e8 il mistero della piet\u00e0: Dio \u00e8 stato manifestato in carne, \u00e8 stato giustificato nello Spirito, \u00e8 apparso agli angeli, \u00e8 stato predicato tra i gentili, \u00e8 stato creduto nel mondo, \u00e8 stato elevato in gloria.\u201d .(I Tim. 3:16).\nCrediamo che in Ges\u00f9 Cristo si mescolano, in forma, perfetta ed incomprensibile, gli attributi Divini e la natura umana. Da parte di Maria, nel cui ventre prese forma di uomo, era umano; da parte dello Spirito Santo, che lo gener\u00f2 in Maria, era Divino; per questo si chiama Figlio di Dio e Figlio dell'uomo.\nPertanto crediamo che Ges\u00f9 Cristo \u00e8 Dio \u201c...perch\u00e9 in lui abita corporalmente tutta la pienezza della Deit\u00e0\u201d (Col. 2:9), e che la Bibbia ne fa conoscere tutti gli attributi; \u00e8 Padre Eterno e nello stesso tempo \u00e8 un Fanciullo che ci \u00e8, nato (Isaia 9:5). \u00c8 il Creatore di tutto (Col. 1:16-17; Isaia 45:18). \u00c8 Onnipresente (Giov. 3:13; Deut. 4:39). Faceva meraviglie come Iddio Onnipotente (Luca 5:24-26; Salmo 86:10). Ha potest\u00e0 sopra il mare (Marco 4:37-39; Salmo 107:29-30). \u00c8 sempre lo stesso (Eb. 13:8; Salmo 102:27).\nLO SPIRITO SANTO\n4. Crediamo nel battesimo dello Spirito Santo promesso da Dio nell'Antico Testamento e sparso dopo la glorificazione del Signor Ges\u00f9 Cristo, che \u00e8 colui che l'invia (Gioele 2:28-29; Giov. 7:37-39; 14:16-26; Fatti 2:14, 16-18).\nCrediamo, inoltre, che la dimostrazione evidente che una persona \u00e8 stata battezzata con lo Spirito Santo, siano le nuove lingue nelle quali il credente pu\u00f2 parlare e che questo segno \u00e8 anche per il nostro tempo.\nCrediamo anche che lo Spirito Santo \u00e8 potenza che permette di testimoniare di Cristo (Fatti 1:8) e che serve per la formazione di un carattere cristiano pi\u00f9 grato a Dio (Gal. 5:22-25). Lo stesso Spirito d\u00e0 doni agli uomini, e questi servono per l'edificazione della Chiesa (Rom. 12:6-8; I Cor. 12:1-12; Ef. 4:7-13), per\u00f2 non accettiamo che c'\u00e8 in alcun uomo la facolt\u00e0 di impartire ad altri qualche dono, dato che \u201ctutte queste cose opera quell'unico e medesimo Spirito, distribuendo particolarmente i suoi doni a ciascuno, come egli vuole\u201d (I Cor. 12:11). \u201cMa a ciascuno di noi \u00e8 stata data la grazia, secondo la misura del dono di Cristo\u201d (Ef. 4:7).\nTutti i membri della Chiesa apostolica della fede in Cristo Ges\u00f9 devono cercare lo Spirito Santo e cercare di vivere costantemente nello Spirito, come raccomanda la Parola di Dio (Rom. 8:5-16; Ef. 5:18; Col. 3:5).\nIL BATTESIMO IN ACQUA\n5. Crediamo nel battesimo in acqua per immersione e nel Nome di Ges\u00f9 Cristo, il quale deve essere amministrato da un ministro ordinato.\nIl battesimo deve essere per immersione, perch\u00e9 solo cos\u00ec rappresenta la morte dell'uomo al peccato essendo cos\u00ec simile alla morte di Cristo (Rom.6:1-5). Nel Nome di Ges\u00f9 Cristo perch\u00e9 questa \u00e8 la forma nella quale gli apostoli e i ministri battezzarono nell'et\u00e0 primitiva della Chiesa, come provano le Sacre Scritture (Fatti 2:38; 8:16; 10:48; 19:6; 22:16).\nLA CENA DEL SIGNORE\n6. Crediamo nella pratica letterale della Cena del Signore che lui stesso istitu\u00ec (Matteo 26:26-29; Marco 14:22-25; Luca 22:15-20; I Cor. 11:23-26).\nIn questa istituzione si deve usare pane senza lievito, che rappresenta il corpo senza peccato del Nostro Signor Ges\u00f9 Cristo, e vino che rappresenta il Sangue di Cristo, che consum\u00f2 la nostra redenzione.\nL'oggetto di questa cerimonia \u00e8 commemorare la morte del Nostro Signor Ges\u00f9 Cristo e annunciare il giorno nel quale ritorner\u00e0 al mondo e, nello stesso tempo, dare testimonianza della comunione che esiste tra i credenti. Nessuna persona deve partecipare a questo atto senza essere membro fedele della Chiesa ed essere in piena comunione, altrimenti non potr\u00e0 discernere il corpo del Signore (I Cor. 10:15-17; 11:27-28; II Cor. 13:5). Il Signore, al termine di una cena con i suoi apostoli, celebr\u00f2 la lavanda dei piedi. Al termine di questo atto il Maestro spieg\u00f2 ai suoi discepoli il suo significato e raccomand\u00f2 loro che si lavassero i piedi gli uni agli altri. La Chiesa pratica questo atto in combinazione con la Cena del Signore o distintamente, come un atto di umilt\u00e0 e fraternit\u00e0 cristiana (I Tim. 5:10).\nLA RESURREZIONE DI GESU' CRISTO\n7. Crediamo nella Resurrezione letterale del nostro Signor Ges\u00f9 Cristo che avvenne il terzo giorno dalla sua morte, come riportano gli Evangeli (Matteo 27:60-64; Marco 16:1-20; Luca 24:1-12, 36-44; Giov. 20:12-20). Questa Resurrezione era stata annunciata dai profeti (Isaia 53:12) ed era necessaria per la nostra speranza e giustificazione (I Cor. 15:20; Rom. 4:25).\nLA RESURREZIONE DEI GIUSTI E DEGLI INGIUSTI\n8. Crediamo che ci sar\u00e0 una Resurrezione letterale dei morti nel Signore, che saranno rivestiti con un corpo glorificato e spirituale, con il quale vivranno per sempre nella presenza del Signore (Giov. 5:29; Fatti 24:15). I cristiani che saranno ancora vivi nel momento in cui il Signore raccoglier\u00e0 la sua Chiesa saranno ugualmente trasformati e cos\u00ec andranno a stare col Signore per sempre in gloria (I Tess. 4:18; I Cor. 15:51-52).\nCrediamo anche che ci sar\u00e0 una resurrezione degli ingiusti, per\u00f2 questi si sveglieranno dal sonno della tomba solo per essere giudicati ed ascoltare la dura sentenza che li far\u00e0 eredi del fuoco eterno (Matteo 25:26; Giov. 5:29; Apoc. 20:12-15; Marco 9:44; Dan. 12:2).\nIL RACCOGLIMENTO DELLA CHIESA ED IL MILLENNIO\n9. Crediamo che la Chiesa, composta dai morti nel Signore e dai fedeli che sono sopra la terra nel momento del rapimento, sar\u00e0 rialzata per andare ad incontrare il suo Signore nell'aria e partecipare alle \u201cnozze dell'Agnello\u201d. Successivamente verr\u00e0 con Lui sulla terra per effettuare il giudizio delle nazioni e regnare con Cristo mille anni. Questo periodo sar\u00e0 preceduto dalla Grande tribolazione e dalla battaglia de Armagheddon, alla quale il Signore metter\u00e0 fine quando discender\u00e0 sopra il monte degli Ulivi con tutti i suoi santi (I Tess. 4:13-17; I Cor. 15:51-54; Fil. 3:20-21; Isaia 65:17-25; Dan. 7:27; Michea 4:1-3; Zac. 14:1-6; Matteo 5:5; Apoc. 20:1-5; Rom. 11:25-27).\nIl GIUDIZIO FINALE\n10. Crediamo che ci sar\u00e0 un giudizio al quale parteciperanno tutti gli uomini che sono morti senza Cristo e coloro che saranno sopra la terra quando avverr\u00e0. Questo giudizio si effettuer\u00e0 alla fine del millennio e si conosce anche col nome di giudizio del trono bianco. La Chiesa non sar\u00e0 giudicata in questa occasione, anzi, essa interverr\u00e0 nel giudizio che si terr\u00e0 nei confronti di tutti gli uomini, secondo quello che \u00e8 scritto nei libri che Dio ha preparato. Al termine di questo giudizio, i cieli e la terra che oggi esistono saranno rinnovati dal fuoco e i fedeli abiteranno nella Nuova Gerusalemme. La dispensazione cristiana sar\u00e0 terminata ed allora Dio ritorner\u00e0 ad essere tutte le cose in tutti (Dan. 7:8-10, 14-18; I Cor. 6:2-3; Rom. 2:16; 14: 10; I Cor. 5:10; Apoc. 20:5-15; 21:1-6).\nLA GUARIGIONE DIVINA\n11. Crediamo che Dio ha potere per guarire le nostre dolenze fisiche, se cos\u00ec \u00e8 la Sua volont\u00e0, e che la guarigione Divina \u00e8 il risultato del sacrificio di Cristo, dato che Lui port\u00f2 le nostre infermit\u00e0 e soffr\u00ec i nostri dolori (Isaia 53:4). La guarigione del corpo \u00e8 il risultato della fede del credente e del potere del Nome di Ges\u00f9 Cristo che viene invocato sopra l'infermo. Il Signor Ges\u00f9 Cristo promise che coloro che crederanno, nel suo Nome imporranno le mani sopra gli infermi ed essi staranno bene (Marco 16:18). Gli infermi devono essere unti con olio nel Nome di Ges\u00f9 Cristo da ministri ordinati affinch\u00e9 il Signore compia le sue promesse (Giov. 14:13; Salmo 103:14, Luca 9:1-3; 10:9; I Cor. 12:9; Giac. 5:14-16).\nRaccomandiamo ai membri ed ai ministri della nostra chiesa di astenersi dal lanciare critiche indebite alla scienza medica - i cui progressi nessuno pu\u00f2 negare e che hanno origine dall'abilit\u00e0 che Dio ha dato agli uomini di scoprire i segreti del funzionamento dell'organismo umano - al fine di non trovare condanna con ci\u00f2 che loro stessi approvano (Rom. 14:22). Nello stesso tempo li esortiamo collaborare con le autorit\u00e0 ove sia possibile.\nLA SANTITA'\n12. Crediamo che tutti i membri del corpo di Cristo devono essere santi, cio\u00e8, appartati da ogni peccato e consacrati al servizio di Dio. Per questa ragione devono astenersi dal praticare ogni classe di diversioni e immondizie di carne e di spirito (Lev. 19:2; II Cor. 7:1; Ef. 5:26-27; I Tess. 4:3-4; II Tim. 2:21; Eb. 12:14; 1 Pietro 1:16). Per\u00f2 nella pratica della santit\u00e0 crediamo che deve evitarsi ogni tipo di estremismo, ascetismo e privazioni che hanno una certa reputazione di sapienza per quel tanto che \u00e8 in loro di culto volontario, di umilt\u00e0 e di austerit\u00e0 nel trattare la carne, la quale \u00e8 ombra di cose che dovevano avvenire, ma il corpo \u00e8 di Cristo (Col. 2:17, 23). Per quanto riguarda gli alimenti, si sappia che \u201cogni creatura di Dio sia buona, e nessuna sia da riprovare, essendo usata con rendimento di grazie\u201d (I Tim. 4:4).\nIL MATRIMONIO\n13. Crediamo che il matrimonio \u00e8 sacro, dato che fu stabilito fin dal principio, ed \u00e8 onorevole in tutti (Gen. 2:21-24; Matteo 19:1-5; Eb. 13:4). I matrimoni devono celebrarsi in accordo con le leggi dei rispettivi paesi, ed in seguito solennizzarti nella Chiesa, secondo la pratica approvata. Le coppie che non hanno legalizzata la loro unione e desiderano battezzarsi, devono prima compiere i requisiti richiesti dalle leggi civili.\nCrediamo che il matrimonio sia una unione che deve durare finch\u00e9 siano in vita i due coniugi. Alla morte di uno di loro, l'altro sar\u00e0 libero di risposarsi e non pecca se lo fa nel Signore (Rom. 7:1-3; I Cor. 7:39).\nCrediamo, inoltre, che i matrimoni devono verificarsi esclusivamente tra membri fedeli. Nessun ministro dovr\u00e0 unire in matrimonio un membro della Chiesa con una persona non convertita. I membri che, essendo in piena comunione, si sposano con una persona non convertita, dovranno essere giudicati dal pastore.\nLO STATO E LA CHIESA\n14. Crediamo nella separazione tra lo Stato e la Chiesa e che nessuno debba intervenire negli affari intimi dell'altro, compiendo cos\u00ec il precetto Biblico di dare a Cesare le cose di Cesare, e a Dio le cose di Dio (Marco 12:17). I cristiani devono partecipare alle attivit\u00e0 civili secondo le loro capacit\u00e0 e inclinazioni politiche, per\u00f2 sempre riflettendo le loro idee personali e non quelle della Chiesa, la quale \u00e8 sempre neutrale ed ha posto per gli uomini di tutte le credenze politiche. Nello stesso tempo, tutti i cristiani devono ubbidire alle autorit\u00e0 civili e a tutte le leggi e disposizioni che esse emettono, sempre che non siano in contraddizione con i loro principi religiosi o li obblighino a fare cose contrarie alla propria coscienza (Rom. 13:1-7).\nIL SERVIZIO MILITARE\n15. L'Assemblea apostolica della fede in Cristo Ges\u00f9 riconosce il governo umano come ordinato da Dio (Rom. 13:1-2) e facendo cos\u00ec esorta i suoi membri ad affermare la loro lealt\u00e0 verso la Patria. Essendo discepoli del Signor Ges\u00f9 Cristo \u00e8 dovere di tutti i cristiani ubbidire ai Suoi precetti e comandamenti, i quali insegnano: \u201cNon contrastate il male\u201d (Matteo 5:39), \u201cProcacciate pace con tutti\u201d (Eb. 12:14). Anche Rom. 12:19; Matteo 26:52; Giac. 5:6; Apoc. 13:10. Da queste scritture si crede e si interpreta che i seguaci del nostro Signor Ges\u00f9 Cristo non devono distruggere propriet\u00e0 straniere o togliere vite umane.\nSi considera peccato, dopo aver ricevuto la conoscenza della verit\u00e0 ed essere state fatte nuove creature in Cristo Ges\u00f9, partecipare in azioni o in atti differenti da quelli raccomandati dalla Divina Parola di Dio (Eb. 6:4-9; lo. 26-27).\nPertanto si consiglia a tutti i membri che, d'accordo al suggerimento della propria coscienza, servano liberamente la loro patria, nei tempi di pace e di guerra, e prestino servizio, non importa quanto sia duro e pericoloso, in tutte le forze NON COMBATTENTI. La dottrina insegna che si preghi per avere sempre uomini di Dio come governatori e di pregare per loro affinch\u00e9 abbiano sempre la guida Divina e che, come nazione, possiamo essere guardati fuori della guerra con onore e vivere in pace continuamente (I Tim. 2:1-3).\nPECCATO DI MORTE\n16. Crediamo, alla luce della Parola di Dio, che c'\u00e8 peccato di morte e che se questo \u00e8 commesso nei termini che riporta la stessa Bibbia, si perde il diritto alla salvezza (Matteo 12:31-32; Rom. 6:28; Eb. 10:26-27; 1 Giov. 5:16-17). Pertanto raccomandiamo a tutti i fedeli di rimanere fedeli fino alla fine (Rom. 2:6-10; I Cor. 9:26-27). e di astenersi dal dare ascolto a dottrine che promettono sicurezza eterna al cristiano, senza dare importanza alla sua condotta, con l'idea che \u201c una volta salvo, salvo per sempre\u201c\nSISTEMA ECONOMICO DELLA CHIESA\n17. Crediamo che il sistema che la Bibbia insegna per ottenere i fondi necessari al compimento dell'Opera sono le decime e le offerte, che devono essere praticate sia dai ministri che dai credenti (Gen. 28:22; Mal. 3:10; Matteo 23:23; Luca 6:38; Fatti 11:27, 30; I Cor. 9:3-14; 16:1-2; II Cor. 8:1-16; 9:6-12; 11:7-9; I Tim. 5:17-18; 6:17-19; Gal. 6:6-10; Fil. 4:10-12, 15-19)\nSapendo che l'Opera di Dio non ha solo un aspetto spirituale, ma anche materiale, crediamo che \u00e8 necessario regolamentare il modo in cui si raccolgono e si distribuiscono i fondi necessari per rispondere alle necessit\u00e0 materiali dell'Opera.\nIL CORPO MINISTERIALE\n18. Crediamo che il ministero \u00e8 uno strumento di Dio e che lo Spirito Santo conferisce a ogni ministro la facolt\u00e0 di servire la Chiesa con distinte capacit\u00e0 e con distinti doni, le cui manifestazioni sono tutte per l'edificazione del Corpo di Cristo (Rom. 12:6-8; I Cor. 12:5-11; Ef. 4:11-12). \nAnche se la chiamata al ministero \u00e8 di origine Divina, crediamo che la Parola di Dio contiene sufficienti insegnamenti sopra i requisiti che deve avere la persona che si appresta a servire nel ministero. Inoltre, corrisponde ai governi ecclesiastici, debitamente organizzati, esaminare i candidati al ministero e determinare quando sono degni di approvazione e il compito al quale si devono dedicare (Fatti 1:23-26; 6:1-3; I Tim. 3:1-10; 4:14; 5:22; Tito 1:5-9). \nCrediamo, inoltre, che lo Spirito Santo usa il ministro in distinte forme, secondo le necessit\u00e0 dell'Opera di Dio e la capacit\u00e0 e disposizione personale del ministro. Nessuno pu\u00f2 essere collocato in una posizione pi\u00f9 elevata di quella che si merita (I Tim. 3:13; Rom. 12:3). \nCrediamo che il vescovato \u00e8 l'incarico pi\u00f9 elevato nel ministero e che a coloro che l'occupano si deve mostrare considerazione e rispetto senza tralasciare quelli che occupano posizioni di minore responsabilit\u00e0. \u00bb\nOrgani.\nL'Assemblea apostolica ha un comitato direttivo nazionale, eletto ogni due anni in occasione del convegno nazionale.\nIl comitato \u00e8 composto da un presidente, un vicepresidente, un segretario, un tesoriere ed un segretario di educazione cristiana (che si occupa delle pubblicazioni).\nEsso \u00e8 responsabile dell'amministrazione generale e della politica comune delle varie comunit\u00e0 sparse sul territorio.\nOgni comunit\u00e0 ha comunque un suo pastore che ha una certa autonomia ma deve rispondere al comitato nazionale.\nGruppi.\nI gruppi principali dell'Assemblea apostolica sono:\n- il gruppo giovanile, denominato \"Messaggeri di Pace\", che coordina le attivit\u00e0 dei vari gruppi giovanili locali ed organizza raduni ed eventi rivolti ai giovani delle varie comunit\u00e0. Il suo comitato viene eletto ogni due anni durante il convegno nazionale.\n- il gruppo femminile, denominato \"Dorcas\", che coordina le attivit\u00e0 dei vari gruppi femminili locali ed organizza raduni ed eventi rivolti alle donne ed alle famiglie. Il suo comitato viene eletto ogni due anni durante il convegno nazionale.\nComunit\u00e0 in Italia.\nPACE DI CRISTO\nDispiace leggere in internet la storia dell Assemblea Apostolica in Italia, modificata, mancante in tanti passaggi, ingiusta verso chi ha offerto il loro ministerio di evangelista, pionieri, pastori missione nazionale, mancanza di etica cristiana, che hanno dedicato anni di saccrificio per predicare l evangelo di Cristo, e non aver speso nemmeno una riga per nominarli."}
{"id": "2063479", "revid": "1522738", "url": "https://it.wikipedia.org/wiki?curid=2063479", "title": "Avatar Press", "text": "La Avatar Press \u00e8 una casa editrice indipendente di fumetti statunitense fondata nel 1996 da William A. Christensen e con sede a Rantoul, Stati Uniti.\nInizialmente la casa editrice pubblicava solamente miniserie. Tuttavia ha poi iniziato a espandersi nel settore editoriale. Avatar Press pubblica mensilmente diversi titoli, tra cui \"Doktor Sleepless\" e \"Gravel\", entrambi sceneggiati da Warren Ellis.\nStoria.\nAvatar Press \u00e8 conosciuta per la pubblicazione di \"Bad Girl\" fumetto simile a\" Pandora\", che molti considerano il personaggio di punta della casa statunitense. Altri fumetti con \"cattive ragazze\" protagoniste sono \"Hellina\", \"Lookers\" e \"The Ravening\".\nLa Avatar, per aumentare la sua popolarit\u00e0 oltre le testate \"Bad Girl\", ha offerto l'opportunit\u00e0 a molti artisti noti, di pubblicare le loro storie seche hanno accettato l'offerta figurano Frank Miller, Warren Ellis, Alan Moore e Garth Ennis.\nUltimamente, la societ\u00e0 ha ottenuto la licenza per adattare in fumetti famose serie fantascientifiche e horror del grande e piccolo schermo, come \"Robocop\", \"Stargate SG-1\" e \"Venerd\u00ec 13\".\nTitoli pubblicati dalla Avatar Press.\nI titoli pubblicati dalla Avatar Press si possono dividere in tre gruppi:\nBad Girl.\nI pi\u00f9 importanti fumetti \"Bad Girl\" sono:\nAdattamenti.\nAltri media.\nSerie fantascientifiche come:\nSerie horror, come ad esempio:\nFumetti.\nAdattamenti da altri media (e ristampe):\nOpere originali.\nElenco dei fumetti originali pubblicati da Avatar Press:"}
{"id": "2063482", "revid": "120554973", "url": "https://it.wikipedia.org/wiki?curid=2063482", "title": "Priscilliano", "text": "Origini e primi passi.\nSi crede che sia nato nell'Hispania occidentale, probabilmente nella provincia romana di Gallaecia, in una famiglia di classe senatoria. Intorno all'anno 370 viaggi\u00f2 a \"Burdigala\" (Bordeaux) per formarsi con il retore Delphidius. Nei dintorni di questa citt\u00e0 fond\u00f2 una comunit\u00e0 di tendenza rigorista insieme al suo mentore e alla moglie di questi, Eucrocia. Gli si attribuisce una relazione con la figlia di entrambi, Procula, sebbene san Gerolamo menzioni una donna chiamata Gala come sua compagna ufficiale. Il suo principale avversario, Itacio di Ossonoba, attribuisce le sue conoscenze di astronomia e magia ad un certo Marco di Memphis, tuttavia questo nome pare rimandare ad un mago alessandrino del I secolo citato da sant'Ireneo nel suo \"Adversus haereses\".\nVerso il 379, durante il consolato di Ausonio e di Olybrio torn\u00f2 nel nord-ovest della penisola iberica e cominci\u00f2 il suo periodo di predicazione. Le sue idee riscossero un gran successo, specialmente tra le donne e le classi popolari, per il suo rifiuto dell'unione fra la Chiesa e l'Impero e della corruzione e arricchimento delle gerarchie. Prima della rapida diffusione dei suoi insegnamenti, Iginio di Cordova, successore di Osio, invi\u00f2 una lettera che informava della situazione Idazio (\"Hidacio\"), il vescovo della sede metropolitana di Emerita Augusta (capitale della \"Dioecesis Hispaniarum\").\nIl conflitto.\nQuesti due vescovi, insieme con Itacio di Ossonoba, convocarono il Concilio di Caesaraugusta (oggi Saragozza) nell'anno 380 (altre fonti lo collocano alcuni anni prima, nel 378), con il fine di condannare le idee di Priscilliano. A questo sinodo intervennero due vescovi aquitani e dieci ispani, il che sembra indicare una forte e rapida espansione del movimento ascetico iniziato da Priscilliano, sebbene l'assenza dei due principali vescovi accusati di priscillianesimo, Instancio e Salviano, evit\u00f2 la condanna. Gli atti dicono che il vescovo di Astorga, Simposio (padre di Dictinio, che successivamente occuper\u00e0 la stessa sede) abbandon\u00f2 il Concilio al secondo giorno. Questo prelato rivestir\u00e0 negli anni a seguire un ruolo rilevante fra i discepoli dell'eresiarca galaico. Il vescovo Valerio, anfitrione del sinodo, raccolse le raccomandazioni di papa Damaso, di evitare la condanna \"in absentia\". Poco dopo Instancio e Salviano elessero Priscilliano alla sede vacante di \"Abula\" (Avila).\nIn un tentativo di avvicinare le rispettive posizioni, Instancio e Salviano si recarono a \"Emerita Augusta\" (M\u00e9rida) per conferire con Idazio, ma si videro obbligati a fuggire da una turba di esaltati, arringata dal vescovo metropolitano. Si produsse allora un nutrito numero di accuse epistolari tra i priscillianisti e gli ortodossi. Bisogna tener conto che l'estensione degli insegnamenti di Priscilliano raggiunse tutti gli strati sociali, comprese molte famiglie influenti di quasi tutte le province ispaniche. Finalmente, una lettera inviata da Idazio ad Ambrogio, vescovo di Milano, citt\u00e0 dove risiedeva la corte imperiale, lo convinse a ottenere un rescritto dell'imperatore Graziano che scomunicasse ed esiliasse dalle loro sedi Priscilliano e i suoi seguaci.\nIl viaggio.\nNell'anno 382 Prisciliano decise di recarsi a Roma per difendersi, ma papa Damaso gli neg\u00f2 udienza, non considerandosi competente per annullare un rescritto dell'imperatore. Priscilliano si rec\u00f2 allora a Milano, dove approfitt\u00f2 dell'assenza di Graziano per convincere il suo \"magister officiorum\" ad annullare il decreto imperiale. Fece quindi ritorno in Hispania, riaffermando la situazione della setta e conseguendo che Itacio fosse accusato di perturbare la Chiesa. Il proconsole Volvenzio ordin\u00f2 la detenzione del vescovo antipriscillianista e questi si vide obbligato a fuggire a Treviri, sotto la protezione del vescovo Britto.\nNell'anno 383 Magno Clemente Massimo, governatore della Britannia, attravers\u00f2 le Gallie al comando di 130.000 uomini facendo fuggire Graziano, che riusc\u00ec ad assassinare in un'imboscata presso Lugdunum (Lione). Le sue legioni lo nominarono nuovo imperatore d'Occidente, ma questa nomina non era ben vista da Teodosio, imperatore d'Oriente. Questa situazione delicata fece ricercare a Magno Massimo il sostegno della Chiesa cattolica, a sua volta bisognosa di riferimenti istituzionali per affrontare i numerosi movimenti ereticali che l'assediavano (ariani, rigoristi, binioniti, patripasiani, novaziani, nicolaiti, ofiti, manichei, omunzioniti, catafrigi, borboriti o gli stessi priscillianisti).\nLa condanna.\nIn quest'alleanza si inquadra lo sviluppo posteriore dei fatti: la Chiesa fronteggiava un movimento popolare molto diffuso per tutta la penisola iberica e gran parte delle Gallie e Massimo desiderava prestare aiuto con la condanna ufficiale del priscillianesimo. Per\u00f2 l'applicazione di una sentenza di eresia comportava la confisca da parte dello stato di tutti i templi della setta, il che non interessava la gerarchia ecclesiastica n\u00e9 serviva agli interessi dell'imperatore. Cos\u00ec si arriv\u00f2 a definire un processo \"ad hoc\" per condannare i vescovi eretici per \"maleficium\". Questa sentenza, pi\u00f9 favorevole all'erario, comportava la requisizione di tutte le propriet\u00e0 personali degli accusati, senza intaccare il patrimonio ecclesiastico.\nSi convoc\u00f2 allora un nuovo concilio a Bordeaux a cui decisero di partecipare Priscilliano e parte dei suoi seguaci, ma dove si condann\u00f2 di nuovo l'eresia priscillianista, ottenendosi \"de facto\" la deposizione di Instancio. Durante la celebrazione di questo sinodo una moltitudine lapid\u00f2 Urbica, una discepola di Priscilliano. Questi abbandon\u00f2 il concilio e si diresse verso nord, a Treviri, nella Germania Superior, dove Massimo aveva stabilito la sua corte, per convincere l'imperatore a proteggere la sua setta, senza sapere che proprio in quella citt\u00e0 Itacio di Ossonoba aveva gi\u00e0 ottenuto il favore imperiale.\nNell'anno 385 Priscilliano arriv\u00f2 a Treviri, dove fu accusato di praticare riti magici come danze notturne, uso di erbe abortive e astrologia cabalistica. Dopo una confessione avvenuta in seguito a tortura, Priscilliano fu decapitato con i suoi seguaci Felicissimo, Armenio, Eucrocia (la vedova di Delphidius), Latroniano, Aurelio e Assarino."}
{"id": "2063486", "revid": "599013", "url": "https://it.wikipedia.org/wiki?curid=2063486", "title": "Fuad Amin", "text": "Carriera.\nClub.\nHa giocato con l'Al-Shabab e con l'Al-Nasr, giocando un solo anno in Cina, con lo Sichuan Tsyuansin.\nNazionale.\nDal 1992 al 1998 ha fatto parte della Nazionale saudita, giocandovi anche due campionati mondiali. In occasione dei mondiali di USA '94 ha realizzato due reti (una contro i Paesi Bassi, l'altra contro il Marocco) che hanno aiutato la squadra a raggiungere gli ottavi di finale. Grazie ai suoi due gol \u00e8 il miglior marcatore dell'Arabia Saudita al mondiale. Ai mondiali di Francia '98 \u00e8 stato vittima di un fallo intenzionale che ha portato all'espulsione diretta della stella francese Zin\u00e9dine Zidane."}
{"id": "2063491", "revid": "92723", "url": "https://it.wikipedia.org/wiki?curid=2063491", "title": "Magno Clemente Massimo", "text": ""}
{"id": "2063495", "revid": "104458", "url": "https://it.wikipedia.org/wiki?curid=2063495", "title": "Campionati mondiali juniores di sci alpino 1990", "text": "I campionati mondiali juniores di sci alpino 1990 si sono svolti dal 21 al 25 marzo nella localit\u00e0 svizzera di Zinal, nel canton Vallese.\nRisultati.\nUomini.\nDiscesa libera.\n21 marzo\nSuper G.\n22 marzo\nGigante.\n24 marzo\nSlalom speciale.\n25 marzo\nCombinata.\n21/25 marzo\nDonne.\nDiscesa libera.\n21 marzo\nSuper G.\n22 marzo\nGigante.\n23 marzo\nSlalom speciale.\n24 marzo\nCombinata.\n21/24 marzo"}
{"id": "2063511", "revid": "110157", "url": "https://it.wikipedia.org/wiki?curid=2063511", "title": "Cukalat", "text": "Cukalat \u00e8 una frazione del comune di Ura Vajgurore in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Kutalli, Poshnj\u00eb e Ura Vajgurore a costituire la municipalit\u00e0 di Ura Vajgurore.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2063512", "revid": "140509", "url": "https://it.wikipedia.org/wiki?curid=2063512", "title": "Vicarello (Bracciano)", "text": "Vicarello \u00e8 una frazione del comune di Bracciano, in provincia di Roma. Si trova a 7\u00a0km da Bracciano sulla strada che porta a Trevignano Romano (Strada Provinciale 4/a Via Settevene-Palo) su una collina che si affaccia sul lago, all'interno del territorio del parco naturale regionale di Bracciano - Martignano.\nStoria.\nIl territorio della frazione fa parte di una tenuta di 1.015 ha che in epoca romana apparteneva all'imperatore Marco Aurelio ed era nota come \"Vicus Aurelius\", da cui l'attuale nome, ma il territorio era frequentato gi\u00e0 in epoca etrusca per la presenza delle acque termali che richiamavano pellegrini e malati, come testimoniano le tombe e la stipe votiva ritrovata nell'area.\nDella tenuta di Vicarello si hanno notizie in epoca medioevale, nel 1320, quando il territorio era di propriet\u00e0 della famiglia dei di Vico, che lo vendettero successivamente all'ospedale di Santo Spirito in Sassia. Nel 1375, l'area divenne propriet\u00e0 dello Stato Pontificio. Nel 1573 Papa Gregorio XIII don\u00f2 la tenuta al Collegio Germanico, poi divenuto il Collegio Germanico Ungarico, che a sua volta la diede in enfiteusi agli Orsini. Nel 1692 il Collegio estinse il diritto di enfiteusi degli Orsini in quanto questi non pagavano il canone, riacquis\u00ec la completa propriet\u00e0 del fondo, e nel 1737 costru\u00ec il primo stabilimento termale che divenne noto con il nome di Bagni di Vicarello.\nNel 1983 il Collegio Germanico Ungarico vendette la tenuta di Vicarello alla Societ\u00e0 Agricola Vicarello. Quest'ultima nel 1989 venne incorporata dalla Vicarello Spa, societ\u00e0 con sede in Italia ma controllata quasi interamente da una consociata del gruppo londinese Schroders. La Vicarello Spa present\u00f2 un articolato progetto di sfruttamento della tenuta che prevedeva fra l'altro una proposta di variante al PRG di Bracciano per consentirne l'edificazione e la realizzazione di un complesso alberghiero con campi da golf e infrastrutture commerciali, nonch\u00e9 una convenzione pluriennale per la gestione delle terme. \nNel 1991 Il Consiglio comunale di Bracciano approvava una variante al PRG che accoglieva di fatto le proposte contenute nel progetto della Vicarello Spa. Alla decisione si opposero alcune associazioni ambientaliste che fecero ricorso al CORECO contro la delibera del Comune. Ne segu\u00ec una lunga vertenza amministrativa che vide coinvolti, oltre alla Vicarello Spa e alle associazioni ambientaliste, il ministero dei Beni culturali ed ambientali, l'Assessorato all'Urbanistica della Regione Lazio e la Soprintendenza per i beni ambientali e architettonici del Lazio. La vicenda si concluse nel 1999 con l'approvazione della legge regionale n. 36 che istituiva il parco naturale regionale di Bracciano-Martignano, includendo la tenuta di Vicarello nella zona di tutela integrale.\nIl 30 aprile 2009 \u00e8 stata presentata la mozione n. 279 al Consiglio regionale del Lazio avente per oggetto: \u00abAcquisizione al patrimonio pubblico con destinazione a coerente utilizzo e beneficio pubblico della \"Tenuta di Vicarello\"\u00bb.\nMonumenti e luoghi d'interesse.\nNel territorio di Vicarello si trovano diversi siti di interesse storico e turistico:\nVillaggio preistorico.\nNella parte della tenuta che affaccia sul lago, di fronte al Borgo, sono stati rinvenuti i resti di un villaggio preistorico risalente al secondo millennio a.C. in piena et\u00e0 del bronzo. Il villaggio, di tipo palafitticolo, si trova ora a circa 10 metri sotto il livello dell'acqua, probabilmente a causa di un innalzamento del livello delle acque nel corso dei secoli. Il villaggio fu scoperto nel 1975 dall'archeologa Maria Antonietta Fugazzola Delfino, soprintendente del Museo nazionale preistorico etnografico \"Luigi Pigorini\" di Roma. \nNei pressi del sito sono stati recuperati diversi noccioli di Olea europea risalenti appunto al 2000 a.C.; questo fatto fa ipotizzare che la coltivazione dell'olivo fosse diffusa nella zona molto prima della colonizzazione greca."}
{"id": "2063516", "revid": "1573940", "url": "https://it.wikipedia.org/wiki?curid=2063516", "title": "Sminthopsis douglasi", "text": "Sminthopsis douglasi \u00e8 un marsupiale della famiglia Dasyuridae.\nDescrizione.\nHa il corpo con lunghezza di 100 \u2013 135\u00a0mm e una coda di 60 \u2013 105\u00a0mm per una lunghezza totale di 160 \u2013 240\u00a0mm. Questa specie ha un triangolo color marrone scuro sopra e sotto l'occhio con il vertice sul muso, e un'altra striscia scura sopra la testa. Quando \u00e8 in salute ha la coda a forma di carota, piena di depositi di grasso.\nDistribuzione e habitat.\nVive nei 8.000\u00a0km\u00b2 di prateria nelle colline erbose Mitchel Grass, tra Julia Creek e Richmond, nel Queensland, Australia; pu\u00f2 trovarsi nel Mitchell Plateau dell'Australia occidentale.\nBiologia.\nDurante la stagione secca si rifugia nelle fessure del terreno; nella stagione umida si ripara nella vegetazione. Questo animale notturno non beve spesso, dato che l'acqua necessaria \u00e8 nel cibo. \nAlimentazione.\nSi nutre di insetti e piccoli vertebrati.\nRiproduzione.\nLa gestazione dura 12 giorni, con in media 8 neonati; i maschi sono autonomi in 210 giorni, le femmine in 168.\nConservazione.\n\"Sminthopsis douglasi\" \u00e8 attualmente una specie classificata come prossima alla minaccia (\"Near Threatened\") dalla IUCN; ci\u00f2 \u00e8 dovuto all'invasione di piante di acacia spinosa e di predatori come gatti e volpi."}
{"id": "2063517", "revid": "1833487", "url": "https://it.wikipedia.org/wiki?curid=2063517", "title": "Gianni Sperti", "text": "\u00c8 stato ballerino di numerose trasmissioni di Canale 5 fin dagli anni novanta, tra cui della trasmissione \"Amici di Maria De Filippi\". Dal 2003 ricopre il ruolo di opinionista del programma \"Uomini e donne.\"\nBiografia.\nCresciuto a Pulsano (in provincia di Taranto), fin da giovane ha studiato danza a livello professionale; dapprima rock acrobatico, poi, a partire dall'et\u00e0 di 16 anni, danza moderna e classica.\nHa debuttato in televisione, dopo un provino, nel 1995, partecipando al corpo di ballo del programma estivo di Canale 5 \"La sai l'ultima?\" \"VIP\". Tra il 1995 e il 1996 ha fatto parte dei corpi di ballo di alcuni programmi di Canale 5, come \"Stelle sull'acqua\" (condotto da Carmen Russo), \"Il grande bluff\" di Luca Barbareschi e una nuova edizione di \"La sai l'ultima?\".\nA partire dal settembre 1996 \u00e8 stato primo ballerino di \"Buona Domenica\", ruolo che ha mantenuto fino al dicembre del 2000. \nNel frattempo, durante l'esperienza durata quasi cinque stagioni a \"Buona domenica\", ha partecipato al film \"Milonga\", con Claudia Pandolfi e Giancarlo Giannini, e, nel 1997, \u00e8 stato primo ballerino della trasmissione estiva di Iva Zanicchi \"Ballo amore e fantasia\". Nell'autunno del 1999 ha ricoperto lo stesso ruolo in \"L'ultimo valzer\", programma condotto da Fabio Fazio e Claudio Baglioni, mentre nel febbraio 2000 \u00e8 stato ballerino e coreografo del programma di Canale 5 \"Stelle a quattro zampe\".\nA partire dai primi anni 2000 \u00e8 nel cast del programma di Maria De Filippi \"Uomini e donne\", dove ancora adesso partecipa in qualit\u00e0 di opinionista, in coppia con Tina Cipollari. Ha preso parte al reality show \"La talpa\" nella sua seconda edizione del 2005, uscendone vincitore.\nDal 2006 al 2009 \u00e8 stato ballerino per la trasmissione \"Amici di Maria De Filippi\".\nVita privata.\nNell'ambito di \"La sai l'ultima?\" ha conosciuto la showgirl Paola Barale, con la quale si \u00e8 sposato nel 1998; il loro matrimonio, che suscit\u00f2 l'interesse del pubblico televisivo, si concluse con una separazione nel 2002.\nSostenitore della battaglia contro l'abbandono dei cani, \u00e8 stato testimonial della Campagna \"Dog Kiss\"."}
{"id": "2063519", "revid": "1762097", "url": "https://it.wikipedia.org/wiki?curid=2063519", "title": "Tina Cipollari", "text": "Carriera.\nHa debuttato in televisione nel 2001, in qualit\u00e0 di corteggiatrice e, in seguito, di \"tronista\" nel programma di Canale 5 \"Uomini e donne\", condotto da Maria De Filippi; si \u00e8 fatta conoscere attirando l'attenzione con il suo atteggiamento da improbabile \"vamp\", che definisce il suo personaggio in tutte le apparizioni televisive, caratterizzato dai capelli biondi, vestiti appariscenti e boa variopinti. A partire dal 2002, in virt\u00f9 della popolarit\u00e0 raggiunta, ha partecipato in veste di opinionista a due edizioni di \"Buona Domenica\" con Maurizio Costanzo, rendendosi protagonista di diversi spazi del contenitore domenicale.\nNello stesso periodo \u00e8 rimasta all'interno del cast di \"Uomini e donne\", partecipando sempre in qualit\u00e0 di opinionista. Nel 2004 \u00e8 passata in Rai per partecipare al reality show \"Il ristorante\", condotto da Antonella Clerici, dove si \u00e8 classificata al secondo posto. Negli anni 2004-2005, durante e grazie alla sua partecipazione al \"Il ristorante\" \u00e8 stata spesso ospite dei talk show di Rai 1 \"Domenica in\" e \"La vita in diretta\". Tra il 2005 ed il 2006 conduce un programma per delle televisioni locali: \"VipMania\". Nel 2006, una volta conclusasi la sua esperienza di conduttrice, decide di allontanarsi dalla televisione per dedicarsi alla famiglia. (All'epoca era gi\u00e0 mamma di un bambino di 2 anni, Mattias, e incinta del secondo figlio, Francesco. Nel 2007 nasce il terzo ed ultimo figlio della coppia, Gianluca)\nTorna sul piccolo schermo il 13 maggio 2008, in Mediaset, e riprende la collaborazione con Maria De Filippi, tornando ad essere opinionista fissa a \"Uomini e donne\" e a partecipare agli altri programmi prodotti dalla societ\u00e0 Fascino. Pubblica in collaborazione con l\u2019amico Simone Di Matteo tre romanzi, rispettivamente Strane Forme nel 2013, Miti e mitomani nel 2014 e No Maria, io esco! nel 2015.\nDa settembre 2016 partecipa in qualit\u00e0 di concorrente, in coppia con Simone Di Matteo (formando il team degli #Spostati), alla quinta edizione del reality show \"Pechino Express\", in onda su Rai 2 con la conduzione di Costantino della Gherardesca, arrivando in finale e classificandosi al quarto posto. Nell'inverno dello stesso anno prende parte nel ruolo di giudice al programma \"Selfie - Le cose cambiano\", condotto da Simona Ventura su Canale 5. Viene confermata per lo stesso ruolo anche nella seconda edizione del programma, in onda dall'8 maggio 2017.\nVita privata.\nNel 2002 ha conosciuto, nell'ambito di \"Uomini e donne\", il parrucchiere Ilio Cristian Maria Nalli, detto Kik\u00f2, con il quale si \u00e8 sposata il 12 maggio 2005, e da cui ha avuto tre figli. Kik\u00f2 e Tina si sono separati ufficialmente nel marzo 2018, nonostante la loro storia fosse terminata mesi prima. \nAlla fine del 2018 rende noto il suo fidanzamento con un imprenditore fiorentino, Vincenzo Ferrara.."}
{"id": "2063522", "revid": "767487", "url": "https://it.wikipedia.org/wiki?curid=2063522", "title": "Jean-Fran\u00e7ois-Pierre Peyron", "text": "Biografia.\nAllievo di Lagren\u00e9e e di Claude Arnulphy, fu considerato il miglior pittore della sua generazione, uno dei primi ad applicare i principi classici di composizione derivati da Poussin quando la pittura era ancora dominata dal gusto rococ\u00f2.\nOttenne il Prix de Rome nel 1773, superando David, e fu cos\u00ec a Roma, nell'Accademia di Francia, dal 1775 al 1782. La sua tela \"I giovani ateniesi tirano a sorte per essere liberati dal Minotauro\" gli procur\u00f2 la protezione di Charles Claude Flahaut de La Billarderie, conte d'Angiviller. Il cardinale de Bernis, ambasciatore francese a Roma, gli ordin\u00f2 due opere, ora conservate al Museo \"des Augustins\" di Tolosa: \"Belisario ospitato da un contadino suo soldato\" e \"Cornelia, madre dei Gracchi\".\nTorn\u00f2 a Parigi quando la carriera di David era in piena ascesa. Al \"Salon\" del 1785, David present\u00f2 \"Il giuramento degli Orazi\", e Peyron \"La morte di Alceste\". Dei due quadri, quello di David ricevette un'accoglienza trionfale, mentre nel \"Salon\" del 1787 i due pittori avrebbero dovuto presentare una tela sul medesimo soggetto, \"La morte di Socrate\", ma Peyron ritard\u00f2 la presentazione dell'opera e alla fine present\u00f2 solo un abbozzo. Il 30 giugno di quell'anno fu comunque ammesso all'Accademia con l'opera \"Curio Dentato rifiuta i doni dei sanniti\" (attualmente al Museo Calvet di Avignone). David gli rese omaggio dichiarando dopo la sua morte che Peyron gli aveva, artisticamente, \u00abaperto gli occhi\u00bb."}
{"id": "2063523", "revid": "599013", "url": "https://it.wikipedia.org/wiki?curid=2063523", "title": "Mohammed Al-Khilaiwi", "text": "\u00c8 scomparso nel 2013 all'et\u00e0 di 41 anni a seguito di un arresto cardiaco.\nCarriera.\nClub.\nHa giocato con sole due squadre, l'Al-Ittihad e l'Al-Ahli, con le quali ha vinto diversi titoli nazionali.\nNazionale.\nDal 1990 al 2001 ha fatto parte della nazionale di calcio saudita, giocandovi centoquarantadue partite e segnandovi una rete."}
{"id": "2063528", "revid": "125927481", "url": "https://it.wikipedia.org/wiki?curid=2063528", "title": "Parco delle Madonie", "text": "Il parco delle Madonie \u00e8 un'area naturale protetta prevista nel 1981 (dalla Legge regionale siciliana n.98) e istituito il 9 novembre del 1989; comprende quindici comuni della citt\u00e0 metropolitana di Palermo in Sicilia (Caltavuturo, Castelbuono, Castellana Sicula, Cefal\u00f9, Collesano, Geraci Siculo, Gratteri, Isnello, Petralia Soprana, Petralia Sottana, Polizzi Generosa, Pollina, San Mauro Castelverde, Scillato e Sclafani Bagni).\nComprende il massiccio montuoso delle Madonie, situato sulla costa settentrionale siciliana, tra il corso dei fiumi Imera e Pollina.\nIl parco ospita oltre la met\u00e0 delle specie vegetali siciliane, e in particolare gran parte di quelle presenti solo in Sicilia (come l'\"Abies nebrodensis\" in via di estinzione, nel Vallone Madonna degli Angeli).\nPer la fauna sono presenti oltre la met\u00e0 delle specie di uccelli, tutte le specie di mammiferi e pi\u00f9 della met\u00e0 delle specie di invertebrati siciliane.\nNotevoli sono anche le peculiarit\u00e0 geologiche. La geologia delle Madonie \u00e8 al centro di studi e ricerche avviatisi fin dagli anni sessanta. Proprio per l'interesse geologico del complesso montuoso madonita dal 2003 il Parco delle Madonie \u00e8 entrato a far parte del network European Geopark a cui aderiscono pi\u00f9 di venti parchi geologici e non, europei.\nIl sito \u00e8 stato inserito nella Rete di geoparchi globale dell'UNESCO il 17 novembre 2015, nel corso della 38\u00aa Sessione Plenaria della Conferenza Generale svoltasi a Parigi.\nOrganizzazione.\nIl parco \u00e8 gestito dall'\"Ente Parco delle Madonie\", ente di diritto pubblico, sottoposto a controllo e vigilanza della Regione siciliana, con sede a Petralia Sottana e si estende per 39.941 ettari, suddivisi in quattro zone a tutela differenziata:\nGli organi dell'ente (Presidente, Consiglio del Parco, Comitato esecutivo, Collegio dei revisore) durano in carica per cinque anni e i membri sono rieleggibili una sola volta.\nIl Consiglio del Parco \u00e8 attualmente composto dai quindici sindaci dei comuni del Parco e dal Presidente della citt\u00e0 metropolitana di Palermo, lo presiede il Presidente del Parco mentre il direttore partecipa con voto consultivo. Da quest'organo dipendono le questioni di carattere finanziario e di bilancio, nonch\u00e9 l'adozione di strumenti fondamentali per la vita del Parco, come il piano territoriale di coordinamento o il regolamento che disciplina le attivit\u00e0 all'interno dell'area protetta.\nIl Comitato tecnico-scientifico, composto da 16 membri ha ruolo di consulenza e di indirizzo e si compone di membri provenienti dalle universit\u00e0 e dai rappresentanti delle associazioni ambientaliste (Italia Nostra, WWF, Legambiente, CAI, Lipu, Gruppo ricerca ecologica).\nNon \u00e8 stata ancora formalmente istituita la Comunit\u00e0 del parco, che dovrebbe essere costituita dai rappresentanti delle categorie economiche, sociali e culturali operanti nel territorio.\nLa vigilanza e la protezione antincendio \u00e8 assicurata dai distaccamenti del Corpo Forestale Regionale (Ispettorato di Palermo).\nAspetti geografici.\nI monti delle Madonie, che sfiorano i duemila metri d'altezza, sono scomposti in un mosaico di blocchi, la cui uniformit\u00e0 fisica \u00e8 solo apparente. Non sar\u00e0 difficile a molti riconoscere le sostanziali differenze tra le zone centrali di natura calcarea, con morfologia aspra e dura, e le zone periferiche, di natura argilloso-sabbiosa, caratterizzate da morfologia decisamente pi\u00f9 dolce.\nIl nucleo centrale si sviluppa perlopi\u00f9 sopra i 1600 metri di quota, da Pizzo Carbonara (1979\u00a0m) a Pizzo Antenna (1977\u00a0m) e a Monte Ferro (1906\u00a0m). Essi sono separati da un'ampia vallata dal Monte San Salvatore (1912\u00a0m) e dal Monte Quacella (1869\u00a0m), tipico massiccio dolomitico, e da un'altra vallata dal Pizzo Dipilo (1385\u00a0m), caratterizzato da profonde balze e dirupi; il vallone Madonie separa questi monti dal massiccio Monte dei Cervi (1794\u00a0m), grande contenitore delle riserve d'acqua delle Madonie.\nFiumi e torrenti solcano in lungo ed in largo questi monti, trasportando l'acqua dalla montagna al mare. L'ampia rete idrografica che interessa le zone periferiche lascia fuori solo le zone centrali dell'altopiano fra Pizzo Carbonara e Pizzo Dipilo dove invece si sviluppa un fitto sistema di circolazione idrica sotterranea, permesso dalle notevoli manifestazioni carsiche.\nL'incassamento degli attuali reticoli fluviali sembra essersi prodotto negli ultimi cinquecentomila anni in un'area molto simile a quell'attuale. Il corso d'acqua pi\u00f9 occidentale, quello dell'Imera settentrionale (anche denominato Fiume Grande), lungo circa 30\u00a0km, si origina in una zona montuosa di quota appena inferiore ai mille metri che rappresenta lo spartiacque fra l'Imera settentrionale e il meridionale, il quale a differenza del primo scorre nelle piane delle Sicilia meridionale.\nIl mar Tirreno fa da confine settentrionale, mentre il sistema collinare argilloso interno della Valle di Gangi, di Petralia e Polizzi fa da confine meridionale, meno netto e decisamente pi\u00f9 sfumato. In questo complesso maestoso sono posti a quote ed orientamenti diversi i quindici comuni del Parco: Cefal\u00f9, Collesano (468\u00a0m), Isnello (590\u00a0m), Gratteri (657\u00a0m), Castelbuono (400\u00a0m), Pollina (764\u00a0m), San Mauro Castelverde (1050\u00a0m), Geraci Siculo (980\u00a0m), Petralia Sottana (1000\u00a0m), Petralia Soprana (1147\u00a0m), Castellana Sicula (765\u00a0m), Polizzi Generosa (917\u00a0m), Caltavuturo (635\u00a0m) e Scillato (377\u00a0m).\nDal punto di vista geografico il territorio del Parco pu\u00f2 essere suddiviso in tre aree corrispondenti ai grandi bacini orografici: la valle del territorio dell'Imera settentrionale, la valle dell'Imera meridionale e del Salso e la valle del Pollina. Le tre regioni fisiche rispecchiano una corrispondenza con identit\u00e0 storiche e con relazioni intercorrenti col territorio circostante.\nClima.\nDiversamente dal resto della Sicilia, gli inverni sono rigidi con temperature in alcuni casi inferiori a -10 \u00b0C, ed estati calde ma non afose. Le temperature medie massime annuali delle zone interne, pur variando da un'area all'altra, generalmente si mantengono fra 11 e 12\u00a0\u00b0C nella media. Fenomeni come la neve e la nebbia piuttosto frequenti. La neve si pu\u00f2 trovare anche in estate all'interno di alcune doline chiamate \"neviere\", sopra i 1800 metri.\nLa valle dell'Imera settentrionale.\nIl primo terziere (la valle dell'Imera Settentrionale) \u00e8 condizionato storicamente dal ruolo avuto di confine fra il Val Demone e il Val di Mazara. Dal punto di vista colturale \u00e8 certamente la regione pi\u00f9 povera poich\u00e9 non vi insiste un'agricoltura ricca: \u00e8 quindi anche poco abitata. Le pendici fluviali sono fortemente degradate ed erose. La recente disponibilit\u00e0 idrica abbondante ha favorito la formazione di consorzi d'irrigazione che provocano rapidamente trasformazioni agrarie in senso moderno. La valle dell'Imera risente fortemente della presenza dell'Autostrada A20.\nLa valle dell'Imera meridionale e del Salso.\nIl secondo terziere, formato dai bacini dell'Imera meridionale e del Salso, si suddivide a sua volta in due sottozone.\nLa prima raccoglie gli spazi e i sistemi d'attraversamento che, provenendo dall'altopiano gessoso-zolfifero e quindi dalle grandi aree estensive del latifondo, si congiungono in alcuni transiti per dirigersi attorno Polizzi e confermare attraversamenti pi\u00f9 antichi e sicuri (poich\u00e9 protetti dai boschi). Questi, scavalcando a Portella Colla la prima sella delle Madonie, si dirigono, attraverso Munciarrati, verso la valle d'Isnello dalla quale risalgono per poi scendere a mare secondo due direttrici verso Lascari o Cefal\u00f9.\nLa seconda sottozona \u00e8 un ampio spazio di relazioni intensissime tra centri veri e propri delle Madonie e l'entroterra.\nLe aree meridionali sono detentrici di un patrimonio montano proprio, con l'elaborazione autoctona di un limitato repertorio culturale, anche se da l\u00ec provengono lo Zoppo di Gangi, Fra Umile e Giacomo Italia.\nSotto questo punto di vista hanno tutte le caratteristiche di spazi di relazione economica mentre elaborano, nei centri arroccati a difesa dei percorsi e non collegati al centro di spazi produttivi, una cultura montana chiusa.\nLa valle del Pollina.\nIl terzo terziere \u00e8 formato dalla valle del Pollina. I suoi paesi e le attivit\u00e0 in essa insediate sono certamente i pi\u00f9 rilevanti dal punto di vista dell'interesse storico, poich\u00e9 la valle racchiude in s\u00e9 i motivi di relazione e di sviluppo che la contraddistinguono. Ha nel corso storico un ruolo fondamentale di produttore d'energia, d'approvvigionamento idrico, di favorevole spazio di transito, anche troppo esteso al suo interno e per questo protetto rispetto al mare da una serra montuosa alta ed accessibile in due punti assai stretti.\nCultura materiale, prodotti e relazioni sociali, produzione figurativa ed immateriale, orale e scritta, entrano in stretta relazione con questi fatti e s'esprimono col prevalere di cicli produttivi e con l'emergere di fatti fisici.\nAspetti geologici.\nLa posizione degli attuali massicci rocciosi delle Madonie rappresenta il risultato dei mutamenti avvenuti in un arco di tempo di 40-50 milioni di anni. Secondo calcoli recenti la velocit\u00e0 media di sollevamento del settore nord-orientale della Sicilia nell'ultimo milione di anni varierebbe tra uno ed otto centimetri per cento anni (nelle Madonie tra cinque e sei centimetri). I movimenti tettonici pi\u00f9 importanti e gli intensi fenomeni d'erosione e trasporto di materiali provenienti da versanti e scarpate avrebbero avuto fine circa 500\u00a0000 anni fa.\nSi pu\u00f2 dire che le Madonie sono separate in due unit\u00e0 geologiche: una di esse \u00e8 rappresentata dal massiccio del Carbonara, di natura calcarea e dolomitica, mentre l'altro \u00e8 il Monte Cervi, anch'esso di natura calcarea e dolomitica. Le due unit\u00e0 sono separate da una grande vallata e si ricongiungono a Portella Colla, dove s'osserva un importante contatto tettonico fra esse.\nNelle Madonie sono molto rappresentati i fossili, consentendo di fare ipotesi sull'originario ambiente dei luoghi. Sono stati in tal modo ricostruiti i paesaggi oceanici con grandi barriere coralline dell'era secondaria, poi coperti nel Terziario durante l'avvicinamento tra Africa ed Europa, da sedimenti di varia natura. Ad esempio a Cozzo Rosolocollo si rivengono foraminiferi (le fusuline), molluschi bivalvi, ed ancora poriferi (spugne) ed alghe d'et\u00e0 approssimativamente risalente ai 250 milioni di anni.\nLe rocce in cui si trovano sono fra le pi\u00f9 antiche rocce sedimentarie conosciute in Sicilia, insieme a quelle rinvenute presso Lercara Friddi e Palazzo Adriano. Ancora nella strada di Portella Colla s'incontrano argille calcaree verdastre o giallastre e calcari grigio bluastri il cui contenuto \u00e8 costituito da molluschi bivalvi e gasteropodi mani cementate insieme a formare le cosiddette lumachelle. Sopra le rocce della Mufara si trovano banchi rocciosi di natura dolomitica il cui contenuto in fossili, tipici d'ambienti di scogliera, consente di datare la formazione a 200-150 milioni di anni fa. Le rocce dolomitizzate si trovano oltre che a Monte Quacella (le Alpi siciliane, come le soprannominava l'insigne botanico Lojacono Pojero), anche nella parete di Cozzo Dipilo (sopra Isnello), ove peraltro si aprono diverse grotte, interessanti anche dal punto di vista archeologico per i reperti databili al paleolitico superiore. Nello splendido paesaggio di Piano Battaglia le grigie rocce carbonatiche includono fossili testimonianti sedimenti d'et\u00e0 diverse: trattasi di una scogliera d'epoca giurassica (150 milioni di anni) costruita da organismi quali coralli ed altri celenterati incrostanti; nello strato inferiore si possono osservare invece le spugne e i coralli d'et\u00e0 triassica.\nIl carsismo \u00e8 un fenomeno ben rappresentato nelle Madonie; i processi carsici hanno originato uno dei paesaggi pi\u00f9 caratteristici di queste montagne. Le manifestazioni superficiali sono rappresentate da doline, valli morte, inghiottitoi, quelle sotterranee da grotte, pozzi e veri e propri abissi. Quelle superficiali rappresentano l'aspetto pi\u00f9 evidente della morfologia carsica delle Madonie, in modo particolare nel Carbonara, ove i processi carsici pare abbiano avuto inizio circa due milioni d'anni fa, nel quaternario, sviluppandosi in modo particolare nelle fasi glaciali. Tali processi sono tuttora attivi, sia per le caratteristiche climatiche determinate dall'elevata piovosit\u00e0 (pi\u00f9 del doppio della media regionale), sia dalla persistenza del manto nevoso alle quote pi\u00f9 elevate, che consente una corrosione prolungata. Si conoscono almeno quattrocento doline, la maggior parte delle quali \u00e8 ubicata al disopra dei 1600 metri di quota.\nUn'altra forma di carsismo particolarmente interessante \u00e8 quella di Piano Battaglia e della Battaglietta, peraltro una delle pi\u00f9 conosciute della Sicilia. Le due depressioni, dotate d'inghiottitoi sul fondo, rappresentano il pi\u00f9 esteso e suggestivo paesaggio carsico del complesso della Carbonara che, con le innumerevoli doline, valli cieche ed inghiottitoi, costituisce un'area di studio, dal punto di vista scientifico, tra le pi\u00f9 importanti d'Italia. Il carsismo ipogeo \u00e8 rappresentato da grotte a sviluppo orizzontale e da abissi e pozzi a sviluppo verticale, corrispondenti i primi a processi verificatisi durante fasi di lento sollevamento della regione, i secondi a processi verificatisi in coincidenza di fasi di rapido sollevamento. Le cavit\u00e0 si trovano perlopi\u00f9 nel massiccio di Pizzo Dipilo, Monte Balatelli, Monte Ferro e Cozzo Carcarello. Nei pressi d'Isnello sono le formazioni pi\u00f9 spettacolari, come l'Abisso del Vento, la Grotta delle Zanzare e la Grotta della Paglia.\nFlora.\nLe aree pi\u00f9 naturali delle Madonie restano quelle montane, gran parte delle quali \u00e8 coperta da boschi, garighe, cespuglieti e pascoli ricchi di piante erbacee ed arbustive.\nDiverse sono le specie di piante endemiche, cio\u00e8 esclusive delle sole Madonie o della Sicilia.\nIl caso certamente pi\u00f9 noto d'endemismo madonita \u00e8 quello dell'abete dei Nebrodi (\"Abies nebrodensis\") che deve il nome al fatto che anticamente per Nebrodi s'intendevano le Madonie; per lo stesso motivo molte specie di piante ed animali descritti di questo complesso montuoso portano il nome \u201cnebrodensis\u201d, che oggi pu\u00f2 condurre ad equivoci. Ne sono stati censiti ormai meno di una trentina di esemplari, concentrati nel Vallone Madonna degli Angeli ad una quota compresa fra i 1400 e i 1650 metri. In tempi recenti, in seguito a un progetto accurato di conservazione \"in situ\", ha ricominciato a produrre strobili con semi fertili, e ci\u00f2 fa ben sperare per la sua conservazione a lungo termine. Ricerche accurate sono svolte dall'Universit\u00e0 degli studi di Palermo per accertare se vi sia il pericolo di ibridazione con gli esemplari di Abete bianco o di Abete di Cefalonia piantati, in seguito a progetti di rimboschimento, nelle zone limitrofe all'areale dell\"'Abies nebrodensis\".\nUn'altra specie endemica di notevole interesse \u00e8 l'astragalo dei Nebrodi (anch'esso esclusivo delle sole Madonie), una pianta arbustiva a forma di cuscinetto spinoso, molto simile all'astragalo dell'Etna e vegetante sopra i 1200 metri di quota.\nRicordiamo ancora la ginestra di Cupani, una piccola ginestra con caratteristiche simili all'astragalo (cespuglio a forma di cuscinetto spinoso), particolarmente diffuso a Monte Catarineci; il lino delle fate siciliane, esclusivo della Quacella, l'alisso dei Nebrodi, l'aglio dei Nebrodi e la viola dei Nebrodi.\nPiante di particolare significato bio-geografico sono ancora il lino di montagna, presente, oltre che sulle Madonie (Quacella), anche nei Balcani ed in alcune zone montane del Nord Africa, la stregonia siciliana, probabilmente isolatasi nel quaternario ed evolutasi a partire dalla stregonia della Siria, ed infine l'elegantissima e rara Felce regale, legata a sorgenti ed ambienti torbosi dentro boschi o ai margini di essi.\nLa fascia compresa fra 400 e 1000 metri di quota \u00e8 caratterizzata da una vegetazione di clima mediterraneo temperato (lecceto), in cui sono ben rappresentate specie come l'erica arborea, lo Sparzio spinoso, le Ginestre, i Cisti ed il Corbezzolo. Una discreta superficie delle Madonie \u00e8 coperta da boschi sempreverdi e caducifogli, formazioni in parte tipicamente mediterranee ed in parte tipiche delle centroeuropee. Le specie pi\u00f9 diffuse sono il leccio, la roverella, la sughera, l'agrifoglio, il rovere ed il faggio.\nDi particolare interesse \u00e8 il lecceto di Monte Quacella, ove questa tipica quercia mediterranea s'incontra col faggio, tipico invece del centro Europa. Il fatto \u00e8 insolito in quanto tra le due formazioni vegetali, lecceto e faggeto, generalmente s'interpone il querceto misto caducifoglio o un altro tipo di vegetazione, caratterizzata da agrifoglio, rovere ed olmo montano.\nLa sughera, come il leccio, \u00e8 un albero tipicamente mediterraneo che sulle Madonie vegeta fra 40 e 1000 metri, talora frammista a lecci e roverelle; la roverella perlopi\u00f9 vegeta in una fascia che va dai 400 ai 1200 metri di quota, spesso associata con altre specie. L'agrifoglio, albero che pu\u00f2 raggiungere i quindici metri d'altezza (come ad esempio il nucleo eccezionale di Piano Pomo), \u00e8 una specie sempreverde caratterizzante un tipo di bosco generalmente situato tra le formazioni a lecceto mediterraneo e i faggeti e spesso s'associa alla rovere ed olmo montano. La rovere pu\u00f2 trovarsi, sebbene raramente, in formazioni pure come a Piano Farina e a Pomieri.\nNella fascia tra i 1000 e i 1500 metri di quota si rinviene un particolare tipo di vegetazione che secondo i botanici caratterizza la \u201cfascia colchica\u201d (dal nome della Colchide caucasica ove essa \u00e8 ben rappresentata). Si tratta di una foresta in parte sempreverde di clima temperato umido in cui domina l'agrifoglio e la rovere, cui s'associano l'acero d'Ungheria, l'olmo montano, il biancospino di Sicilia, il melo selvatico, il pungitopo, la dafne laurella, ecc.; vi si rinvengono anche specie caducifoglie come il cerro, la roverella, il faggio, e l'acero montano.\nInfine il faggio vegeta al disopra dei 1000 metri trovando il suo optimum a 1600-1700 metri di quota; sulle Madonie raggiunge l'estremo limite meridionale occidentale della specie, che \u00e8 soprattutto diffusa in Europa centrale.\nIn primavera l'abbondanza dell'acqua d\u00e0 luogo ad un imponente rigoglio vegetale. I colori dominanti sono il verde dei trifogli, delle vecce e del grano, il rosso dei sulleti, il giallo delle ginestre al margine dei corsi d'acqua. Nelle zone rupestri e pi\u00f9 alte del Parco, la fioritura avviene solo tra fine maggio e giugno, con le orchidee, le peonie, le rose canine, i gigli selvatici. Al primo sole di primavera ecco la fioritura bianca dell'erica arborea, dei peri mandorlini o dei prugnoli selvatici. Ed ancora quella rosata degli asfodeli, specie infestante dal fascino selvaggio. In autunno entro la macchia e sotto le grandi querce del Parco fruttificano i corbezzoli, i sorbi e gli azzeruoli\nLe attivit\u00e0 agricole.\nEsistono tre principali fasce di paesaggio agrario: quella collinare compresa fra Scillato, Lascari e Cefal\u00f9, con coltivazioni di agrumi, quella della vite e del frassino (\"Fraxinus oxycarpa\") compresa fra Pollina e Castelbuono, ed infine la zona montana dov'\u00e8 pure diffusa la coltura dell'olivo e dove si concentrano allevamenti di bestiame e discrete estensioni di prati a foraggio, ai limiti dei boschi di castagno (Castanea sativa), querce e faggio Collesano, Gratteri, Isnello e San Mauro Castelverde. \nIn alcune zone sono presenti ancora seminativi a grano (\"Triticum monococcum\"). Retaggio del latifondo siciliano, questi coprono il versante meridionale del Parco nelle Petralie, a Gangi, Caltavuturo e Sclafani.\nSebbene il sistema agricolo tradizionale dell'altopiano madonita vive da tempo, al pari di tutte le agricolture di montagna, una profonda crisi strutturale ed economica, le produzioni d'olivo, vite, mandorlo (\"Prunus dulcis\") e nocciolo (\"Coryllus avellana\") parlano della vita dell'uomo e della sua sussistenza prima dell'avvento dell'era dei consumi di massa.\nLa coltivazione del nocciolo, in particolare, \u00e8 esclusivamente sviluppata nel territorio di Polizzi Generosa, con circa 300 ettari di noccioleti, che sorgono spesso accanto a vecchi casolari di campagna nella mistica vallata attraversata dall'acqua fresca che in passato veniva utilizzata nei mulini di campagna per produrre la farina.: il paesaggio rurale \u00e8 molto suggestivo, . \nIn campagna e nei \u201cmarcati\u201d di montagna (antichi siti della via pastorale), \u00e8 il periodo della ricotta, di latte di pecora e di capra, lavorata a mano secondo antichi procedimenti.\nNel periodo estivo (fine luglio e agosto) avviene invece la raccolta della manna da frassino, scomparsa nel resto d'Europa e nel bacino del Mediterraneo ed ormai esclusiva delle campagne di Castelbuono e Pollina, dove si continuano a coltivare poche centinaia di ettari di frassineto. Da alcuni anni esiste un consorzio specifico per la salvaguardia del prodotto e per la sua commercializzazione e il prodotto \u00e8 stato inserito nell'elenco dei presidi di slow food.\nIn autunno nei territori di Castelbuono, Collesano, Geraci Siculo, Gibilmanna (Cefal\u00f9), Isnello, Petralia Sottana e Polizzi Generosa con i loro ampi castagneti, si raccolgono ottime castagne, mentre alle prime piogge inizia la raccolta di funghi. In primavera si pu\u00f2 invece raccogliere l'ambitissimo fungo basilisco (\"Pleurotus nebrodensis\"), tipico delle Madonie. Nelle basse Madonie si producono olio e vino, in gran parte per il consumo familiare. Un antico \"palmento\" o \"palmintello\", dove un tempo si faceva la pigiatura dell'uva con i piedi, \u00e8 stato ristrutturato a Petralia Sottana.\nDa novembre in poi \u00e8 tempo della raccolta delle olive, da olio e da consumare sotto sale. La raccolta viene effettuata ancora manualmente, sotto piante secolari che vengono battute con le canne per far cadere i frutti entro le reti. Una pratica che, nelle regioni olivicole pi\u00f9 avanzate, \u00e8 stata ormai in gran parte sostituita dalle macchine.\nFauna.\nNegli anni Ottanta \u00e8 stato reintrodotto il daino (\"Dama dama\") dall'Azienda Foreste Demaniali. Anche i cinghiali sono stati reintrodotti, ma questi si sono incrociati con i maiali selvatici, dando origine al \"suino ibrido\" delle Madonie. Non trovando nemici naturali (il lupo siciliano \u00e8 estinto da decenni) si sono moltiplicati notevolmente, provocando ingenti danni all'agricoltura locale.\nLa fauna minore \u00e8 rappresentata da volpi (\"Vulpes vulpes\"), donnole (\"Mustela nivalis\"), istrici (o porcospini), lepri (\"Lepus europaeus\"), conigli selvatici, moscardino (\"Muscardinus avellanarius\"), gatti selvatici (\"Felis silvestris\"), martore (\"Martes martes\"), ghiri (\"Glis glis\"). \nPer gli uccelli si possono citare le specie legate alla macchia ed al bosco: capinere (\"Sylvia atricapilla\"), cinciallegre (\"Parus major\"), cinciarelle (\"Parus caeruleus\"), cince more (\"Parus ater\"), sterpazzoline, occhiocotti, picchi muratori (\"Sitta europaea\"), picchi rossi maggiori (\"Dendrocopos major\"), rampichini (\"Certhia familiaris\"), merli, fiorrancini e scriccioli e ancora il corvo imperiale.\nDurante l'inverno \u00e8 abbastanza diffusa nel sottobosco la beccaccia, che utilizza durante la notte le radure e i pascoli ai margini del bosco per la ricerca del cibo. Tra i rapaci si trovano l'aquila reale (\"Aquila chrysaetos\"), la cui apertura alare supera i due metri, o la pi\u00f9 piccola aquila del Bonelli, falchi pellegrini, lanari, gheppi (\"Falco tinnunculus\"), lodolai e poiane (\"Buteo buteo\") e ancora allocchi, civette (\"Athene noctua\"), assioli (\"Otus scops\") e barbagianni (\"Tyto alba\").\nNegli ambienti rocciosi si possono osservare passeri solitari, sostituiti sopra i 1400 metri dai rari codirossoni, ed ancora zigoli muciatti, culbianchi, passere lagie, codirossi spazzacamini e gracchi corallini, in grave diminuzione in tutt'Europa, mentre nelle Madonie ne vive ancora una discreta popolazione, che utilizza per la riproduzione alcune manifestazioni carsiche, come inghiottitoi. Un'altra tipica abitatrice delle rocce madonite \u00e8 la coturnice, in molte aree della Sicilia ormai rarefatta o scomparsa, ma in queste montagne ancora ben presente e diffusa.\nFra gli uccelli si sono estinte specie come il grande gipeto (la cui apertura alare sfiora i tre metri), che il Min\u00e0 Palumbo trov\u00f2 ancora nel XIX secolo nidificante nella rupe di Gonato, o l'avvoltoio grifone, i cui ultimi esemplari sono stati osservati appena una ventina d'anni fa. \nLa fauna dei fiumi si \u00e8 molto rarefatta negli ultimi anni a causa di captazioni d'acqua ed interventi nell'alveo dei corsi d'acqua da parte dell'uomo. Mentre sono ancora diffuse la ballerina bianca e la ballerina gialla, non \u00e8 certo se ancora esiste qualche residua popolazione di merlo acquaiolo (\"Cinclus cinclus\"), una specie particolarmente adattata alla vita acquatica.\nAnche i rettili e gli anfibi sono ben rappresentati nelle Madonie: lucertole, gongili, luscengole, gechi, biacchi, bisce d'acqua, vipere, rane, discoglossi e rospi sono presenti e diffusi negli ambienti adatti.\nLa vipera, in particolare, \u00e8 l'unico animale che popola le Madonie che rappresenta un reale pericolo per l'uomo in quanto il suo morso \u00e8 velenoso e pu\u00f2 portare alla morte se non si interviene entro alcune ore. Attacca solo per difesa chi si addentra nel suo habitat, ovvero nei boschi; i morsi agli uomini, pertanto, seppur non rari, sono statisticamente poco frequenti e generalmente curati in tempo.\nGli invertebrati comprendono alcune specie endemiche, come il \"Parnassio Apollo di Sicilia\", un'elegante farfalla esclusiva delle zone pi\u00f9 alte, la \"Platicleide del Conci\", una specie di cavalletta, e, tra i coleotteri, il \"Rizotrogo di Romano\" e la \"Schurmannia di Sicilia\". A quote alte sono ancora presenti la cavalletta \"Stenobotro lineato\", l'afodio di Zenker, boreale e siculo, la cui risorsa alimentare consiste nello sterco degli erbivori, ed il \"Carabo planato\".\nStrutture ricettive.\nLe zone di maggior interesse sono il Vallone Madonna degli Angeli, il Piano Pomo (a circa 1400\u00a0m s.l.m., tra Petralia Sottana e Castelbuono), il Piano Battaglia (a circa 1600\u00a0m s.l.m. tra Polizzi Generosa, Petralia Sottana e Isnello), il santuario della Madonna dell'Alto (del XIV secolo, centro di pellegrinaggi a quota 1819\u00a0m s.l.m.), le Gole del Tiberio (lungo il fiume Pollina).\nEsistono diverse possibilit\u00e0 di fruizione e di visita: passeggiate sui sentieri principali attrezzati, punti di osservazione per il birdwatching, escursioni a cavallo o in mountain bike, visita di grotte e cavit\u00e0 naturali e di siti geologici con presenza di fossili, escursioni lungo i corsi d'acqua e itinerari su sci da fondo o da alpinismo durante i periodi di maggiore innevamento. Gli itinerari ad alta quota (zone comprese tra Piano Cervi, Piano della Principessa, Monte Ferro, Pizzo Carbonara, Monte Mufara, Fosso Canna) presentano maggiori difficolt\u00e0 e richiedono il supporto di guide locali, mentre quelli a media e bassa quota seguono le \"trazzere\" dell'epoca borbonica, utilizzate per la transumanza, o i sentieri esistenti tra borgate, casolari, mulini e chiese di campagna.\n\u00c8 possibile visitare il parco attraverso escursioni a cavallo, con sosta in antichi casolari e masserie di campagna, di una o pi\u00f9 giornate nei weekend. Sono aziende o fattorie quasi sempre d'interesse paesaggistico ed architettonico, che inglobano antichi manufatti, bagli, chiesette di campagna, magazzini per il grano, stalle, frantoi o palmenti, ristrutturati per la ristorazione.\n\u00c8 anche possibile in alcuni casi pernottare in appartamenti di nuova costruzione, senza grandi lussi ma con ogni comfort, come ad esempio alla fattoria Pianetti di Gibilmanna, al Vallegrande Ranch della Ferla (Cefal\u00f9) o alla Sorgente di Iside a Polizzi, all'azienda Ogliastro a San Mauro Castelverde, oppure ancora presso \"Case Eleutheria\" a Petralia Soprana.\nSpesso il centro d'equiturismo \u00e8 attrezzato per offrire ai visitatori una buona ristorazione a base di prodotti locali, fornendo altres\u00ec l'organizzazione logistica per le escursioni pi\u00f9 lunghe. \u00c8 il caso del borgo baronale di Gangivecchio, ai margini del Parco, uno dei casolari settecenteschi pi\u00f9 interessanti di tutto il comprensorio madonita.\nItinerari equituristici.\nPer andare a cavallo fra boschi e sentieri natura non occorre una particolare abilit\u00e0. Si seguono i tracciati della transumanza e cio\u00e8 le spaziose trazzere regie.\nItinerario classico, da percorrere interamente a cavallo in circa otto ore, \u00e8 quello che, partendo dalle pendici della contrada Ferla a pochi minuti da Cefal\u00f9, porta attraverso uliveti secolari, vigneti e frassini da manna, alla masseria di Sant'Anastasia salendo poi sino a Castelbuono, alle pendici della rocca del castello dei Ventimiglia. Della stessa durata e di media difficolt\u00e0 \u00e8 l'escursione che, partendo dalla spiaggia di torre Conca a Pollina, conduce sino alle grandi querce del bosco di Gibilmanna attraversando l'abitato di Sant'Ambrogio (Cefal\u00f9) e lambendo il bosco in contrada Guarneri, zona di protezione A del Parco, un querceto che si protende sul mare. Seguendo le vecchie mulattiere si giunge sotto la rocca San Nicola, ai piedi di pizzo Sant'Angelo.\nSempre su sentieri antichi, una traversata pi\u00f9 lunga ed impegnativa, che \u00e8 consigliabile effettuare in due giorni, \u00e8 quella che da contrada Pozzetti (150 metri s.l.m.), nel comune di Collesano e a pochi chilometri dal mare, porta a Piano Battaglia (1600 metri s.l.m.) attraversando zone di grandissimo valore architettonico, paesaggistico e botanico. Infatti, dopo un breve tratto i macchia mediterranea ed uliveti, ci s'inoltra in un fitto bosco di querce da sughero (\"Quercus suber\" L.) e roverella (\"Quercus pubescens\" Willd.) reso impenetrabile da un'estesa macchia di erica (\"Erica arborea\" L.), dalla fioritura bianca.\nPercorrendo un sentiero selciato e gradinato si raggiunge quindi l'abbazia medievale di San Giorgio in territorio di Gratteri, di cui resta intatto il un portale chiaramontano. Da qui, lungo le pendici di Pizzo Dipilo, fra il verde delle querce e degli ornielli (\"Fraxinus ornus\" L.) e del rosso dei corbezzoli (\"Arbutus unedo\" L.), superando le chiuse poste dai pastori, si scollina sul versante d'Isnello-Collesano raggiungendo il bivio Munciarrati segnato dalla presenza dell'ampio casale del principe Licata di Baucina, gi\u00e0 dimora dei conti d'Isnello.\nQuindi si prosegue per Piano Zucchi passando dalla contrada Volpignano da dov'\u00e8 possibile, dopo aver attraversato un ombroso bosco di querce, scorgere nella vallata ai piedi del Monte Cuculo la masseria di Volpignano. Cos\u00ec, dopo aver percorso il fitto bosco di lecci (\"Quercus ilex\" L.) con rose peonie (\"Paeonia mascula\" \u2013 L. \u2013 Mill.) e biancospini (\"Crataegus laciniata\" Ucria) del Vallone Madonie, si raggiunge Piano Zucchi, dov'\u00e8 possibile sostare per un breve pranzo.\nNel primo pomeriggio si riparte alla volta di Piano Battaglia attraversando la riserva della forestale e il laghetto di contrada Mandria del Conte, per inoltrarsi infine nel suggestivo bosco di faggi (\"Fagus sylvatica\" L.). In serata, giunti a Piano Battaglia, si pu\u00f2 pernottare e ripartire l'indomani.\nFolklore.\nRiti che affondano le loro radici nel mondo pagano sono la festa di Cerere a Gangi, il cui simbolico addobbo sono le grossi messe dorate; il pi\u00f9 noto ballo della cordella a Petralia Sottana, colorato cerimoniale di giovani coppie che ballano per propiziarsi la fertilit\u00e0 dei campi. Anche la festa di Sant'Anna, patrona di Castelbuono, cade in coincidenza con la raccolta del grano.\nIntense e commoventi sono le processioni del venerd\u00ec Santo, la Cerca di Cristo e la Casazza di Collesano. Quest'ultimo, con veri e propri quadri spagnoli di sacra rappresentazione, a cadenza quinquennale. Sempre ai cicli delle feste di primavera appartengono le processioni per il Corpus Domini e per il Crocifisso che si svolgono a maggio a Polizzi e Geraci. Qui, da secoli, piccole forme d'animali di caciocavallo vengono portate in processione e l'abbondanza d'addobbi floreali e di colori fa pensare ad un'interpretazione del momento rituale certamente in chiave propiziatoria.\nStoria culturale.\nLa definizione di un concetto di Madonie ha radici storiche assai antiche. Il territorio fu attraversato da importanti vie di comunicazione gi\u00e0 in periodo preistorico e contemporaneamente divenne sede dei primi stanziamenti che sfruttavano il rifugio e la possibilit\u00e0 offerte dalle montagne e dai boschi.\nIn epoche successive troviamo i grandi edifici dei conventi e i centri urbani con alcune straordinarie costruzioni militari e ecclesiastiche. La cultura locale dimostra la capacit\u00e0 di trattare elementi poveri sia nella cultura materiale che in quella figurativa: se i marmi e gli scultori venivano da Palermo, (come i Gagini), il legno era lavorato qui da frati e da una scuola che ebbe in frate Umile da Petralia la sua pi\u00f9 alta espressione.\nI due versanti delle Madonie\u00a0\u2013 l'occidentale aperto sul bacino dell'Imera e l'orientale legato alle Caronie attraverso il sistema fluviale del Pollina \u2013 sono stati parte di due differenti sistemi feudali. La massiccia presenza del bosco, rifugio sicuro e vitale, e ancora fonte inesauribile di sussistenza economica, ha tuttavia aggregato centri urbani che su questa presenza, sulle vie necessarie d'attraversamento fra il monte, il piano ed il mare hanno fondato la ragione della loro esistenza; ha determinato nel tempo il sorgere di collegamenti e interrelazioni, d'integrazioni.\nAlcune importanti famiglie madonite (i Mandralisca, i Min\u00e0, i Palumbo e i Turrisi Colonna) hanno costituito le punte emergenti di una cultura umanistica e scientifica attenta ai valori della regione.\nI rapporti storici fra i vari centri, hanno visto crearsi la differenza fra le due Petralie (Soprana e Sottana), la concorrenza fra Geraci e Castelbuono, l'isolamento di Gangi nel versante sud-est, e hanno finito per escludere gli abitati d'Alimena e di Resuttano; lo stesso pu\u00f2 dirsi del rapporto fra Gratteri, Collesano e Isnello che si contendono una priorit\u00e0 economica pur essendo fra di loro fortemente integrati per riferimento al mondo pastorale e al mondo dei grandi conventi. Lo sviluppo recente di Cefal\u00f9 ha teso infine ad estraniare la citt\u00e0 dai precedenti rapporti di scambio con l'entroterra."}
{"id": "2063534", "revid": "143439", "url": "https://it.wikipedia.org/wiki?curid=2063534", "title": "PTCA", "text": ""}
{"id": "2063535", "revid": "463686", "url": "https://it.wikipedia.org/wiki?curid=2063535", "title": "Korg Kaossilator", "text": "Il Korg Kaossilator (KO-1) \u00e8 un \"Dynamic Phrase Synthetizer\" (sintetizzatore dinamico di frasi). \nGrazie alle dimensioni ridotte (12x10,5x2cm) e all'alimentazione a quattro batterie AA (durata approssimativa di 5 ore) o la possibilit\u00e0 di collegarlo ad un trasformatore 4,5 volt, il Kaossilator \u00e8 uno strumento versatile a tutti gli effetti, che pu\u00f2 essere suonato ovunque e tenuto sul palmo di una mano. \u00c8 dotato di un'uscita mini jack con controllo del volume e un'altra per connettore RCA.\nAttraverso un touch pad di 5x6,5cm d\u00e0 la possibilit\u00e0 di produrre un suono o una nota diversa in ogni punto il pad venga toccato con un dito. \nAll'interno dell'apparecchio sono gi\u00e0 presenti 31 diverse scale musicali.\nCi sono 100 programmi diversi selezionabili attraverso una rotella girevole: 0-19 Lead, 20-29 Acoustic, 30-49 Bass, 50-59 Chord, 60-79 SE (effetti e suoni che non producono propriamente note), 80-89 Drum, 90-99 Pattern (pattern di batteria). I programmi si possono individuare su uno schermo LCD con due cifre.\nHa la possibilit\u00e0 di registrare 8 battute in modalit\u00e0 loop, fermare la registrazione e successivamente cancellarla. \u00c8 possibile cambiare tonalit\u00e0 e tempo di ogni programma. Inoltre ha al suo interno un Gate Arpeggiator con 50 pattern prestabiliti di diversa durata."}
{"id": "2063539", "revid": "287204", "url": "https://it.wikipedia.org/wiki?curid=2063539", "title": "Crna na Koroskem", "text": ""}
{"id": "2063543", "revid": "76963", "url": "https://it.wikipedia.org/wiki?curid=2063543", "title": "Mari\u00f9 Pascoli", "text": "Biografia.\nNel 1940, Mario Soldati, dopo aver firmato il contratto per la regia della trasposizione cinematografica del romanzo \"Piccolo mondo antico\" di Fogazzaro, si mette alla ricerca degli attori e dei collaboratori per la realizzazione della pellicola, per la parte di \"Ombretta\" vede diverse aspiranti attrici e dopo decine di provini, davanti alla cinepresa sceglie la Pascoli, per la parte della bambina.\nQuesta scelta si rivela oltremodo indovinata, la piccola recita in modo spontaneo, tanto che subito dopo \u00e8 pronta per un nuovo film \"La fuggitiva\", girato a Torino alla Fert, dove ha modo di mettersi maggiormente in risalto diventando una delle prime dive-bambine del cinema italiano, una \"Shirley Temple italiana\", subito contrapposta all'altra attrice-bambina italiana, pi\u00f9 grande di lei, dell'epoca, Miranda Bonansea.\nNel 1943, \u00e8 nel cast di \"Gran Premio\" diretta da Giuseppe Musso su soggetto di Umberto Scarpelli, dove interpreta la figlia di uno sfortunato allevatore di cavalli, che nel finale vedr\u00e0 la vittoria del puledro e il ritorno della felicit\u00e0 familiare.\nNel quarto ed ultimo film \"Senza famiglia\" del 1944, girato da Giorgio Ferroni in piena seconda guerra mondiale, presso gli Stabilimenti della Scalera alla Giudecca di Venezia (il cosiddetto Cinevillaggio) nella Repubblica Sociale Italiana, interpreta la parte di una piccola mendicante in coppia con un altro celebre attore-bambino dell'epoca, Luciano De Ambrosis (reduce dal successo de \"I bambini ci guardano\"); il film sar\u00e0 diviso, a causa della sua eccessiva lunghezza, in due parti (la seconda intitolata \"Ritorno al nido\"), e distribuito nelle sale solo alla fine del conflitto mondiale, all'inizio del 1946.\nNel dopoguerra, dopo fugaci apparizioni nel teatro e nel doppiaggio, si sposa ventenne con il giornalista Gian Luigi Degli Esposti ed abbandona definitivamente il mondo del cinema per dedicarsi alla musica, e in particolare al clavicembalo, che insegner\u00e0 per molti anni nei Conservatori italiani.\nDal 2019 un fondo di fotografie, materiale pubblicitario, sceneggiature in versione originale e corrispondenza, raccolto dalla stessa Maria Letizia Pascoli e donato dalle figlie, \u00e8 consultabile presso la Cineteca di Bologna.\nNel 2020 compare tra i protagonisti del film documentario \"Alida\" di Mimmo Verdesca dedicato alla vita dell'attrice Alida Valli e selezionato al Festival di Cannes 2020."}
{"id": "2063544", "revid": "729019", "url": "https://it.wikipedia.org/wiki?curid=2063544", "title": "IBazar", "text": "iBazar \u00e8 stato un sito francese di aste online, in seguito rilevato da eBay \nStoria.\neBay Inc., la pi\u00f9 grande comunit\u00e0 di trading online a livello mondiale, annunci\u00f2 il 23 febbraio 2001 di avere deciso l'acquisizione di iBazar S.A. (www.iBazar.com), pioniere in Europa del trading online attraverso il meccanismo della vendita all'asta.\nCon base a Parigi, iBazar ha introdotto in Francia il trading online \"person-to-person\" al momento del lancio sul mercato avvenuto nell'ottobre 1998. iBazar vantava un totale di 2,4 milioni di utenti registrati e nel corso del quarto trimestre del 2000 e realizz\u00f2 pi\u00f9 di 3,1 milioni di iscrizioni e vendite lorde di merci (GMS) per oltre 95 milioni di US$.\nSulla base delle GMS (Gross Merchandise Sales) e del raggio d'azione, si ritiene che iBazar detenesse i siti leader in tutti i suoi mercati, fatta eccezione per la Svezia.\nL'acquisizione ebbe la forma di una combinazione di imprese per acquisto e fu subordinata a varie approvazioni di normative, del governo e degli azionisti. A titolo di pagamento del 100% delle azioni di iBazar in circolazione, eBay emise circa 2,25 milioni di azioni di capitale azionario, soggette ad una valutazione minima di 66 milioni di US$ e ad una valutazione massima di 112 milioni di US$, determinata dal valore delle azioni eBay alla chiusura del mercato."}
{"id": "2063545", "revid": "599013", "url": "https://it.wikipedia.org/wiki?curid=2063545", "title": "Alessandro Tognaccini", "text": "Carriera.\nDebutta nel trial nel 1995 a livello regionale, passando poi anche al Campionato Italiano e Mondiale. Dal 1995 al 2001 vince 4 titoli toscani, rimanendo per\u00f2 vittima di un grave infortunio nel 2001, con la rottura di scapola e due costole. Dal 1998 al 2004 si esibisce anche in vari spettacoli di trial acrobatico in tutta Italia.\nDebutta nel supermotard nel 2002. Nel 2005 vince il titolo toscano supermotard prestige e nel 2006 debutta nel Campionato Italiano nel Team Aprilia PMR Moto. \nNel 2007 corre la sua prima stagione nel Campionato Europeo, per debuttare nel Mondiale S2 l'anno successivo per il Team Aprilia V2 Racing.\nNel 2010 viene lasciato libero dal team e continua a correre su TM del Team Birba Racing col supporto del team ufficiale 747 Motorsport. L'anno successivo continua nello stesso team su KTM."}
{"id": "2063546", "revid": "1543377", "url": "https://it.wikipedia.org/wiki?curid=2063546", "title": "Mick Fanning", "text": "Ha vinto il titolo mondiale nel 2007, nel 2009 e nel 2013, interrompendo la serie di vittorie del campione statunitense Kelly Slater.\nBiografia.\nNato nel Nuovo Galles del Sud da genitori irlandesi, Fanning inizia a surfare fin dall'et\u00e0 di 5 anni a Ballina, finch\u00e9 con la sua famiglia non si trasferisce a Tweed Heads a dodici anni. Cresce insieme ad altri due professionisti, Joel Parkinson e Nat West. Ai confini del Queensland Fanning inizia a farsi un nome, e nel 1996 \u00e8 uno dei migliori surfisti della zona vincendo numerose gare. Una tragedia lo blocc\u00f2 nel 1998, quando suo fratello Sean mor\u00ec in un incidente d'auto insieme al surfista Joel Green. Il 19 luglio 2015, durante la finale della tappa sudafricana del World Tour a Jeffreys Bay, Mick Fanning viene attaccato da uno squalo, rimanendo sorprendentemente illeso. Si tratta del primo attacco di squalo documentato durante una competizione di surf."}
{"id": "2063552", "revid": "253269", "url": "https://it.wikipedia.org/wiki?curid=2063552", "title": "Reza Badiyi", "text": "Badiyi \u00e8 noto per la regia di molte serie televisive di successo. All'inizio della sua carriera, ha diretto episodi di \"Missione impossibile\", \"Hawaii Squadra Cinque Zero\", \"Mannix\", \"L'uomo da sei milioni di dollari\", \"Starsky &amp; Hutch\", \"Agenzia Rockford\" e \"Squadra di polizia\". Le sue credenziali includono anche lo sviluppo della memorabile apertura di \"Hawaii squadra cinque zero\" e \"Mary Tyler Moore\"."}
{"id": "2063554", "revid": "110157", "url": "https://it.wikipedia.org/wiki?curid=2063554", "title": "Commissione feudale", "text": "La Commissione feudale \u00e8 stato un tribunale speciale del Regno di Napoli, istituito con Decreto dell'11 dicembre 1807, per giudicare sulle liti fra i baroni e la municipalit\u00e0 nate a seguito dell'abolizione del feudalesimo.\nAttivit\u00e0.\nIl 2 agosto 1806 Giuseppe Bonaparte, Re di Napoli, promulg\u00f2 la legge con cui veniva abolit\u00e0 la feudalit\u00e0 ed erano restituite alle varie sovranit\u00e0 tutte le giurisdizioni e le propriet\u00e0 assoggettata ai tributi regi.\nIl 1\u00ba settembre fu ordinata la ripartizione dei territori feudali e lo scioglimento delle promiscuit\u00e0 esistenti fra le universitas e gli ex feudatari. Venne allora istituita la Commissione feudale, allo scopo di giudicare insindacabilmente sulle liti nate a seguito dell'emissione del decreto. Il 24 ottobre vennero nominati i commissari ripartitori.\nNei primi tempi, l'attivit\u00e0 della Commissione non sembr\u00f2 essere incisiva. Con l'ascesa al trono di Gioacchino Murat e con il sostegno di Giuseppe Zurlo, i suoi membri cominciarono a premere sui municipi affinch\u00e9 reclamassero i loro diritti contro gli ex-feudatari. I risultati furono evidenti, tant'\u00e8 vero che il suo presidente, Winspeare, nella \"Storia degli abusi feudali\", ricord\u00f2 in particolare come la Commissione feudale esamin\u00f2 e risolse, nel giro di poco meno di tre anni, ben 1395 vertenze in ordine ai diritti feudali.\nL'attivit\u00e0 della Commissione si protrasse fino al 1\u00ba settembre 1810. In quattro anni l'organismo studi\u00f2 oltre trecentomila processi ed emise oltre tremila sentenze, riunite in 97 volumi dal titolo \"Bollettino delle sentenze della Commissione feudale\", dichiarato ufficiale con decreto 26 settembre 1836.\nLe funzioni giurisdizionali della Commissione furono trasmesse agli intendenti e, dopo l'Unit\u00e0, con legge 20 marzo 1865 n. 2248, ai prefetti del Regno d'Italia.\nComponenti.\nLa Commissione era costituita dai seguenti giuristi:\nLe sue sentenze, come del resto le successive decisioni dei ripartitori, aventi valore di legge, vennero pubblicate su un periodico, denominato \u00abBullettino delle sentenze emanate dalla Suprema Commissione per le liti fra i gi\u00e0 baroni ed i comuni\u00bb, l'indice del quale, formato di oltre 900 pagine, usc\u00ec nel 1859."}
{"id": "2063555", "revid": "762947", "url": "https://it.wikipedia.org/wiki?curid=2063555", "title": "Finlandia (Sibelius)", "text": "Finlandia (op. 26 n. 7) \u00e8 un poema sinfonico di Jean Sibelius, composto nel 1899 per celebrare l'indipendenza del Granducato di Finlandia dalla Russia.\nEsso, vista l'importanza della circostanza in cui fu composto, divenne un simbolo dell'irredentismo nazionale.\nStruttura.\nSi compone di un unico movimento suddiviso in diverse sezioni; quella iniziale \u00e8 particolarmente impetuosa e dai toni cupi, ne segue una pi\u00f9 ritmica e solenne, mentre verso la fine compare una melodia lenta in seguito divenuta molto famosa e ribattezzata \"Finlandia-hymni\". Per questa melodia sono state scritte delle parole per opera dello scrittore Veikko Antero Koskenniemi nel 1941. Per la bellezza e la popolarit\u00e0 acquisita da tale inno, nel 2001 il parlamento finlandese ha presentato una mozione per trasformarlo in inno nazionale (che attualmente \u00e8 \"Maamme\"), anche se la richiesta \u00e8 stata poi respinta.\nFortuna di Finlandia.\nNel corso del tempo i temi contenuti in \"Finlandia\" sono stati utilizzati in diversi modi: la melodia del \"Finlandia-hymni\" \u00e8 stato utilizzato per vari inni cristiani (inglese: \"Be Still, My Soul\", italiano: \"Veglia al mattino\") ed \u00e8 stato per breve tempo l'inno della repubblica indipendente del Biafra (\"Land of the rising sun\")."}
{"id": "2063556", "revid": "3115", "url": "https://it.wikipedia.org/wiki?curid=2063556", "title": "Mercedes Capsir", "text": "Biografia e percorso artistico.\nGli inizi.\nNata nel seno di una famiglia di cantanti lirici (Jos\u00e9 Capsir e Mercedes Tressols, nota anche come Ramona Vidal) studi\u00f2 a Barcellona presso il Conservatorio del Liceu. Debutt\u00f2, diciottenne, a Gerona (1913), interpretando il ruolo di Gilda nel \"Rigoletto\", che, negli anni e nei decenni successivi, si legher\u00e0 indissolubilmente al suo nome (\u00e8 tuttora considerata una delle pi\u00f9 celebri Gilde nella storia della lirica). La consacrazione ufficiale avvenne l'anno successivo il 29 novembre 1914, sempre nelle vesti di Gilda, al Liceu, il pi\u00f9 prestigioso teatro lirico spagnolo. La Capsir, che frequentava ancora l'ultimo anno del Conservatorio di quello stesso teatro, fu chiamata pochi giorni prima della rappresentazione a sostituire la cantante titolare, ammalatasi improvvisamente (in realt\u00e0, si disse, perch\u00e9 non gradita al celebre tenore Hip\u00f3lito L\u00e1zaro, che doveva interpretare la parte del Duca). Il successo fu trionfale. Avrebbe ancora interpretato Gilda a Madrid (1916), al Teatro Col\u00f3n di Buenos Aires (1916) e all'Opera di Parigi (1917).\nL'Italia.\nIl debutto in Italia avvenne al Teatro Comunale di Bologna diretta da Pasquale La Rotella il 25 dicembre 1922 nel ruolo di Rosina (\"Il barbiere di Siviglia\" con Manfredi Polverosi e Enrico Molinari, che diverr\u00e0, negli anni venti, un altro cavallo di battaglia della cantante, seguita da Violetta ne La traviata. \nIl successo avuto le fece ottenere una scrittura importante al Costanzi di Roma e, successivamente, al Teatro La Fenice di Venezia, dove interpret\u00f2 Elvira ne \"I puritani\" a fianco del celebre tenore Giacomo Lauri Volpi. \nNel 1923 al Grand Th\u00e9\u00e2tre de Monte Carlo \u00e8 Gilda in Rigoletto con Molinari, Leonora ne Il trovatore con Claudia Muzio, Ismaele Voltolini e Molinari, la protagonista in Martha (opera) con John McCormack e Mim\u00ec ne \"La vie de boh\u00e8me\" (La boh\u00e8me) con la Muzio e Voltolini, al Teatro Donizetti di Bergamo Rosina ne \"Il barbiere di Siviglia\" con Luigi Montesanto e cant\u00f2 al Teatro Regio di Parma, nelle vesti di Gilda, a fianco di Carlo Galeffi e Adolfo Bellotti: l'esigente pubblico parmigiano, entusiasta, le fece ripetere l'aria \"Caro nome\", subito dopo che lei l'ebbe interpretata una prima volta nel corso della rappresentazione. A Parma la Capsir conobbe Angelo Tanzi, che spos\u00f2 qualche anno pi\u00f9 tardi. A seguito del matrimonio rimase definitivamente a vivere in Italia, dove gi\u00e0 si era trasferita da alcuni anni, prendendo la nazionalit\u00e0 italiana (1927).\nNel 1924 a Roma \u00e8 Gilda in \"Rigoletto\" con Molinari e Tancredi Pasero, a Bergamo Lucia di Lammermoor con Aureliano Pertile ed a Parma Violetta ne \"La traviata\" con Antenore Reali.\nNel 1925 a Venezia \u00e8 Rosina ne \"Il barbiere di Siviglia\" con Vincenzo Bettoni, a Bologna con Molinari \"Lucia di Lammermoor\" diretta da Vincenzo Bellezza con Pertile e Violetta ne \"La traviata\".\nNel 1927 a Parma \u00e8 \"Lucia di Lammermoor\".\nLa maturit\u00e0 artistica.\nIl debutto scaligero avvenne nel 1924, con l'opera \"Rigoletto\", diretta da Arturo Toscanini, nel ruolo di Gilda, a fianco di Miguel Fleta (Duca di Mantova) e di Carlo Galeffi (Rigoletto). Alla Scala torner\u00e0 a cantare ancora, nella seconda met\u00e0 degli anni venti, nei ruoli di Rosina, di Amina (\"La sonnambula\"), di Violetta (\"La traviata\") e ancora di Gilda, a fianco di Dino Borgioli e di Riccardo Stracciari. Con gli stessi interpreti ed orchestra (del Teatro alla Scala di Milano, diretta dal maestro Lorenzo Molajoli), la Capsir incider\u00e0, nel 1930, un celeberrimo Rigoletto e un'altrettanto celebre Traviata, venduti ancor oggi (2008), a ottant'anni di distanza, in DVD. \nAlla fine degli anni venti e negli anni trenta e quaranta, la cantante si apr\u00ec al repertorio francese (Carmen e Manon) e a quello della giovane scuola italiana, soprattutto pucciniano: Cio-Cio-San (\"Madama Butterfly\") e Mim\u00ec (\"La boh\u00e8me\"). Umberto Giordano la volle fra gli interpreti di \"Il re (opera)\" in una rappresentazione scaligera del 1929 diretta da Toscanini con Enzo De Muro Lomanto, Giuseppe Nessi, Aristide Baracchi, Pasero e Salvatore Baccaloni), nel 1933 il maestro Gui la chiam\u00f2 ad interpretare Elvira (\"I puritani\"), nella prima stagione del Maggio Musicale Fiorentino, e cant\u00f2 La traviata al Teatro Coccia di Novara ed al Teatro Massimo Vincenzo Bellini di Catania. La Capsir ottenne un notevole successo anche in un altro ruolo belliniano, di Amina ne \"La sonnambula\", e in quelli donizettiani di Adina (\"L'elisir d'amore\") e di Lucia (\"Lucia di Lammermoor\"). Si ciment\u00f2 anche in alcuni personaggi carismatici dell'opera settecentesca italiana, fra cui Carolina ne \"Il matrimonio segreto\", con cui diede l'addio alle scene, chiudendo, cinquantaquattrenne, la propria carriera artistica (1949). Vent'anni pi\u00f9 tardi la cantante si spense a Suzzara, dove aveva stabilito da tempo la propria residenza.\nTecnica vocale e interpretativa.\nFu una delle massime rappresentanti della Scuola spagnola (o iberica) di canto, insieme alla concittadina Maria Barrientos e ad Elvira de Hidalgo. Tale scuola, erede delle tecniche belcantistiche italiane della seconda met\u00e0 del Settecento e dei primi decenni dell'Ottocento, era caratterizzata dall'elaborazione di tecniche vocali rigorose non scevre da abbellimenti. Si adattava pertanto perfettamente a un repertorio che andava dalle grandi opere di scuola napoletana (Paisiello, Cimarosa ecc.) fino al Verdi giovane. Anche il nome di Mercedes Capsir rester\u00e0 legato a tale repertorio, grazie alle superbe interpretazioni di Rosina de \"Il barbiere di Siviglia\" e di Gilda del \"Rigoletto\". La voce duttile e l'ampio registro vocale le permisero tuttavia di affrontare anche ruoli legati al repertorio della Giovane scuola italiana (Puccini e Giordano in particolare) e del tardo Ottocento francese (fu un'apprezzata Manon nell'opera omonima di Massenet, di Carmen e di Leila ne \"I pescatori di perle\"). Il soprano diede anche mostra di notevoli doti interpretative, prescindendo da connotazioni enfatiche ed affettazioni che contraddistinsero altri cantanti della stessa scuola."}
{"id": "2063565", "revid": "118031", "url": "https://it.wikipedia.org/wiki?curid=2063565", "title": "Spiritromba", "text": ""}
{"id": "2063568", "revid": "729019", "url": "https://it.wikipedia.org/wiki?curid=2063568", "title": "Gran Premio motociclistico di Germania 2004", "text": "Il Gran Premio motociclistico di Germania 2004 corso il 18 luglio, \u00e8 stato l'ottavo Gran Premio della stagione 2004 e ha visto vincere la Honda di Max Biaggi in MotoGP, Daniel Pedrosa nella classe 250 e Roberto Locatelli nella classe 125."}
{"id": "2063571", "revid": "287204", "url": "https://it.wikipedia.org/wiki?curid=2063571", "title": "Mark Cuban", "text": "\u00c8 un famoso miliardario nonch\u00e9 presidente dei Dallas Mavericks, squadra di basket della NBA rilevata nel gennaio del 2000. \u00c8 anche il presidente di HDNet, una rete televisiva di carattere generale degli Stati Uniti che trasmette in alta definizione, e del canale via cavo HDTV.\nBiografia.\nMark Cuban (il vero cognome della sua famiglia era Chabenisky, poi ridotto a Cuban quando i suoi nonni si trasferirono dalla Russia in America) \u00e8 nato a Pittsburgh, in Pennsylvania, nel 1958 ed \u00e8 cresciuto nel sobborgo di Mount Lebanon in una famiglia della classe operaia ebrea. Suo padre, Norton, era un tappezziere per auto, sua madre Shirley era di origini rumene.\nIl primo approccio con il mondo dell'imprenditoria lo compie all'et\u00e0 di 12 anni quando, per comprarsi un paio di scarpe da basket, inizia a vendere sacchi della spazzatura. A 16 anni approfitta di uno sciopero al Pittsburgh Post-Gazette per comprare giornali a Cleveland e venderli a Pittsburgh.\nDurante gli studi si \u00e8 sempre indaffarato come barista, promoter, insegnante di ballo e vendendo francobolli. \nDopo un anno presso l'Universit\u00e0 di Pittsburgh, si iscrive all'Universit\u00e0 dell'Indiana di Bloomington e si laurea nel 1981 in Business Administration. La scelta dell'universit\u00e0 \u00e8 stata fatta perch\u00e9 rientrava tra le 10 universit\u00e0 meno care degli Stati Uniti. Durante il college compra un bar e, a detta di Wayne Winston, suo professore universitario, lo trasforma nel \u00abmiglior bar della citt\u00e0. Non penso di aver avuto prima uno studente che apre un business durante gli studi\u00bb.\nTerminati gli studi si trasferisce a Dallas, in Texas, dove trova lavoro come venditore per Your Business Software. Successivamente fonda la MicroSolution, azienda che vende software, per poi rivenderla nel 1990 per 6 milioni di dollari.\nNel 1998 inizia a finanziare Audionet, fondata nel 1995 dal compagno di college Todd Wagner, trasformandola in Broadcast.com. L'anno successivo Broadcast.com viene venduta a Yahoo per 5,7 miliardi di dollari.\nNel 2000, comprando la maggioranza dei pacchetti azionari con $285 milioni da Ross Perot Jr, diventa il proprietario della squadra NBA Dallas Mavericks.\nSuccessivamente Cuban inizia ad investire in diversi settori per evitare di esporsi troppo alla crisi dei mercati. Nel 2017 Forbes lo inserisce al 564\u00ba posto nella lista degli uomini pi\u00f9 ricchi del mondo, con un patrimonio di $3,3 miliardi."}
{"id": "2063576", "revid": "1494169", "url": "https://it.wikipedia.org/wiki?curid=2063576", "title": "Lozoya", "text": ""}
{"id": "2063582", "revid": "287204", "url": "https://it.wikipedia.org/wiki?curid=2063582", "title": "Prealpi di Digne", "text": "Le Prealpi di Digne (dette anche \"Prealpi Centrali di Provenza\") sono un gruppo montuoso delle Prealpi di Provenza che si trovano nel dipartimento delle Alpi dell'Alta Provenza.\nPrendono il nome dalla citt\u00e0 di Digne-les-Bains.\nClassificazione.\nSecondo la Partizione delle Alpi del 1926 questo gruppo alpino apparteneva alla sezione alpina delle Alpi di Provenza.\nLa letteratura specialistica francese le considera come un \"massiccio montuoso\" autonomo.\nLa SOIUSA le vede come sottosezione alpina ed attribuisce loro la seguente classificazione:\nDelimitazioni.\nRuotando in senso orario i limiti geografici sono: Col de Maure, torrente B\u00e8s, fiume Bl\u00e9one, Col de Chalufy, torrente Issole, fiume Verdon, Lago di Sainte-Croix, altipiano di Valensole, fiume Durance, torrente Blanche, Col de Maure.\nSuddivisione.\nSi suddividono in due supergruppi, otto gruppi e 19 sottogruppi:\nIl due supergruppi sono separati dal corso del fiume Bl\u00e9one e si trovano, il primo, a sud di Digne-les-Bains ed il secondo a nord.\nMontagne.\nLe montagne principali sono:"}
{"id": "2063583", "revid": "212078", "url": "https://it.wikipedia.org/wiki?curid=2063583", "title": "Koopa", "text": ""}
{"id": "2063594", "revid": "287204", "url": "https://it.wikipedia.org/wiki?curid=2063594", "title": "Ken Grimwood", "text": "Aveva lavorato come giornalista per diverse emittenti radiofoniche prima di scrivere il romanzo \"Un'altra occasione per vivere\" (\"Replay\", 1988) che gli consent\u00ec di dedicarsi alla scrittura a tempo pieno. Nel 1988 questo romanzo vinse il World Fantasy Award.\n\u00c8 morto il 6 giugno 2003 per un attacco cardiaco."}
{"id": "2063600", "revid": "547034", "url": "https://it.wikipedia.org/wiki?curid=2063600", "title": "Suzuki T 500", "text": "La T 500 \u00e8 la sigla di una serie di motociclette di tipo stradale prodotte dalla casa giapponese Suzuki dal 1967 al 1978, pi\u00f9 note in Europa con la denominazione Suzuki Titan.\nLa moto.\nPresentata alla fine del 1967 come \"T 500/Five\", \u00e8 dotata di un motore bicilindrico a due tempi raffreddato ad aria ed era, in quel periodo, la motocicletta di maggiore cilindrata in produzione per la casa nipponica. Ben presto, avrebbe dovuto confrontarsi sul mercato con modelli come la Kawasaki H1 500, anch'essa dotata di propulsore dello stesso tipo, mentre altri modelli di simile cubatura erano invece equipaggiati di motore a quattro tempi come la Honda CB 500 Four o la Benelli 500 Quattro.\nLa nuova ammiraglia Suzuki fu prodotta ed esportata per qualche mese, principalmente sul mercato statunitense, ove nonostante il favorevole prezzo di 1.039 Dollari ebbe scarso successo a causa dell'assetto sportivo, piuttosto rigido. Per ovviare al problema, la \"500/Five\" venne subito accantonata e sostituita con la \"T 500 II Cobra\" che aveva l'unica, ma importante, modifica nell'interasse, aumentato da 1.380 a 1.452 mm, mediante una maggiore inclinazione del canotto di sterzo.\nLa leggera diminuzione di stabilit\u00e0 nella guida sportiva, fu compensata a un \"comfort\" di marcia decisamente pi\u00f9 elevato che, del resto, ben si sposava con la linea caratterizzata da un serbatoio ovoidale con alloggiamenti per le ginocchia e una posizione di guida improntata ad un uso prettamente turistico con manubrio rialzato e sella di grandi dimensioni, ricoperta in velluto, in grado di accogliere comodamente un passeggero. \nGi\u00e0 nel 1969 apparve il modello \"T 500 II Titan\" che diede inizio all'utilizzo del nome \"Titan\"; le modifiche furono parecchie, sia sotto il punto di vista estetico, con la presentazione di un serbatoio di linea pi\u00f9 classica, sia sotto quello meccanico che, mediante diverse tarature, ottiene un leggero incremento della potenza, pur diminuendo la grandezza dei carburatori. La \"T 500 II Titan\" \u00e8 il primo modello che fu importato in Italia dalla ditta Monzeglio di Torino, nel 1970, e proposto alla cifra di 830.000 Lire, come alternativa d'acquisto alla Kawasaki 500 H1A.\nNegli anni successivi le evoluzioni sono state perlopi\u00f9 di dettaglio, con la \"T 500R Titan\" del 1971 e la \"T 500J Titan\" del 1972, la \"T 500K Titan\" del 1973, la \"T 500L Titan\" del 1974, la \"T 500M Titan\" del 1975, fino all'introduzione, nello stesso anno, della nuova serie \"GT 500\", composta dalla \"GT 500M\" del 1975, dalla \"GT 500A\" del 1976 e dalla \"GT 500B\" del 1977; pur modificandone la sigla, per adeguarla al resto della gamma, il progetto iniziale resta invariato nelle sue caratteristiche principali.\nOltre a modifiche estetiche di vario tipo, tra le quali l'abolizione dei soffietti protettivi della forcella anteriore e un nuovo disegno del serbatoio, una delle modifiche pi\u00f9 importanti riguarda l'impianto frenante con la presentazione del freno a disco anteriore in luogo di quello a tamburo che aveva equipaggiato tutte le versioni precedenti. Anche il propulsore \u00e8 stato revisionato, presentando una diminuzione della potenza massima a fronte di una migliore erogazione e ad un aumento della coppia motrice.\nLa produzione ebbe termine pressoch\u00e9 in contemporanea con gli altri modelli dotati di propulsore a due tempi prodotti dalla casa in configurazione tricilindrica come le Suzuki GT 380 e GT 550."}
{"id": "2063615", "revid": "107707608", "url": "https://it.wikipedia.org/wiki?curid=2063615", "title": "Jarama", "text": "Il Jarama \u00e8 un fiume della Spagna, tra i principali affluenti del Tago.\nNasce ai piedi della Pe\u00f1a Cebollera (conosciuta anche come \"Pico de las Tres Provincias\"), nel comune di El Cardoso de la Sierra nella Sierra de Ayll\u00f3n, Sistema Centrale), vicino al confine tra le province di Madrid, Guadalajara e Segovia, vicino all'Angostura nelle pinete e querceti di (Guadalajara).\nScorre nelle province di Guadalajara e Madrid. I suoi affluenti sono il Lozoya, il Guadalix ed il Manzanarre da destra; l'Henares ed il Taju\u00f1a da sinistra.\nNella prima parte del suo corso costeggia la faggeta di Montejo, segnando il confine tra le province di Madrid e Guadalajara. Entra nella provincia di Guadalajara all'altezza di La Hiruela, bagnando Colmenar de la Sierra, Matallana ed El Vado, dove le sue acque sono accumulate nel lago artificiale che porta il nome dell'antico paese ora sommerso (El Vado). Entra nuovamente nella provincia di Madrid all'altezza dell'abitato di Patones de Abajo, ricevendo le acque del Lozoya. A partire da qui, scorre in direzione nord-sud, passando per Talamanca de Jarama e lasciando alla sua destra il comune di Madrid all'altezza dell'aeroporto di Madrid-Barajas. Passato l'aeroporto riceve i suoi principali affluenti: l'Henares, il Taju\u00f1a ed il Manzanarre. Sfocia nel Tago poco a monte di Aranjuez."}
{"id": "2063621", "revid": "767487", "url": "https://it.wikipedia.org/wiki?curid=2063621", "title": "Ottorino Flaborea", "text": "Carriera.\nEx pivot della Pallacanestro Varese con la quale ha vinto tutto e della Pallacanestro Biella. Detto Capitan Uncino per il suo gancio straordinario.\nIn totale, ha realizzato 4431 punti in Serie A.\nHa allenato il Basket Brescia in Serie A.\nIl 7 novembre 2008 \u00e8 stato nominato dal commissario straordinario Dino Meneghin membro dell'Italia Basket Hall of Fame."}
{"id": "2063623", "revid": "116524071", "url": "https://it.wikipedia.org/wiki?curid=2063623", "title": "The Best (Bonnie Tyler)", "text": "The Best, anche conosciuta come Simply the Best, \u00e8 una canzone originariamente interpretata da Bonnie Tyler nel 1988 e portata al successo da Tina Turner l'anno successivo. Questa \"cover\" del brano, avendo ottenuto un successo nettamente superiore rispetto all'originale, viene spesso erroneamente considerata come la versione originale della canzone.\nDescrizione.\nComposto da Mike Chapman e Holly Knight, la canzone era stata originariamente registrata un anno prima da Bonnie Tyler, sull'album \"Hide Your Heart\" negli Stati Uniti, il singolo incontr\u00f2 il successo solo nel 1989 nella versione di Tina Turner, registrata per l'album \"Foreign Affair\". \"The Best\" \u00e8 uno dei brani pi\u00f9 rappresentativi della carriera di Tina Turner, oltre che uno dei suoi pi\u00f9 grandi successi. Il singolo raggiunse la posizione numero 15 della \"Billboard Hot 100\", e riusc\u00ec ad entrare nella top 5 del Regno Unito, Germania ed altri paesi europei. Alcune edizioni del singolo contenevano il brano \"Bold and Reckless\", non presente su alcun album. Nel brano il sassofono solista nel finale \u00e8 suonato da Edgar Winter.\nUtilizzo del brano nei \"massmedia\" e \"cover\".\nLa canzone \u00e8 diventata l'inno non ufficiale della squadra di calcio scozzese , e viene suonata durante le partite pi\u00f9 importanti. \"The Best\" \u00e8 diventato ancora pi\u00f9 popolare nel Regno Unito, essendo stata scelta come proprio tema musicale dal campione di boxe Chris Eubank. Anche Ayrton Senna aveva scelto \"The Best\" come propria canzone simbolo.\nTina Turner ha registrato nuovamente il brano nel 1992 come duetto con Jimmy Barnes, con il titolo \"Simply the Best\", ed \u00e8 stato un discreto successo in Australia, dove \u00e8 stato utilizzato per la campagna pubblicitaria della New South Wales Rugby League.\nAnche il senatore Joe Biden ha usato il brano \"The Best\" come campagna per la propria campagna presidenziale del 2008.\nIl Trio Medusa utilizza la canzone nel loro programma comico Chiamate Roma Triuno Triuno fin dalla sua nascita per annunciare il momento del \"Best del Prevignano\", che consiste nel leggere le lettere pi\u00f9 belle e divertenti mandate dagli spettatori dello show al numero telefonico della radio, che \u00e8 Radio Deejay, 347 342 5220.\nNegli anni novanta Ambra Angiolini cant\u00f2 spesso il brano nel corso della trasmissione \"Non \u00e8 la Rai\", con il testo modificato da \"\"You're simply the best\" (\"Sei semplicemente il migliore\") a \"Ambra is the best\"\" (\"Ambra \u00e8 la migliore\"). Questa versione del brano, cantata dalla cantante Alessia Marinangeli, \u00e8 inserita nella compilation \"Non \u00e8 la Rai estate\" del 1994.\nC\u00e9line Dion ha spesso interpretato il brano dal vivo.\nTracce.\n "}
{"id": "2063624", "revid": "1781667", "url": "https://it.wikipedia.org/wiki?curid=2063624", "title": "Mar\u0161ov\u00e1-Ra\u0161ov", "text": "Mar\u0161ov\u00e1-Ra\u0161ov (in ungherese \"Mars\u00f3falva\") \u00e8 un comune della Slovacchia facente parte del distretto di Byt\u010da, nella regione di \u017dilina.\nIl comune comprende tre centri abitati: Mar\u0161ov\u00e1, Ra\u0161ov e Urbanov.\nDiede i natali a Jozef Urbanovsk\u00fd (1793-1865), presbitero promotore della lingua slovacca."}
{"id": "2063628", "revid": "174925", "url": "https://it.wikipedia.org/wiki?curid=2063628", "title": "Bifacciali", "text": ""}
{"id": "2063629", "revid": "295921", "url": "https://it.wikipedia.org/wiki?curid=2063629", "title": "Arnaldo Ninchi", "text": "Biografia.\nArnaldo Ninchi nasce in una famiglia di attori: sia il padre Annibale che lo zio Carlo erano attori come pure la loro cugina Ave. Muove i primi passi sportivi presso il Club Scherma Pesaro quindi gioca a pallacanestro nella Victoria Libertas Pesaro e a diciassette anni gioca in nazionale. Nel 1959 si diploma all'Accademia nazionale d'arte drammatica e inizia a lavorare nel teatro all'inizio nelle compagnie teatrali pi\u00f9 famose, successivamente ne fonda una propria. In televisione inizia a lavorare portando in scena un ciclo di tre commedie del teatro di Eduardo De Filippo.\nHa lavorato pi\u00f9 volte per Pupi Avati, Pasquale Pozzessere e Gianpaolo Tescari. Nella serie televisiva \"Boris\", dove interpreta il dr. Cane, non viene mai inquadrato in volto, tranne per pochi secondi negli episodi finali della terza stagione (2010).\nNel 1992 ha donato i copioni teatrali in suo possesso alla Biblioteca e Museo teatrale del Burcardo di Roma; inoltre ha donato fotografie, programmi, ritagli stampa e carte amministrative al Museo Biblioteca dell'Attore del Teatro di Genova che gli ha intitolato un fondo come gi\u00e0 aveva fatto per suo padre.\nDoppiatore e direttore del doppiaggio, Arnaldo \u00e8 stato fondatore insieme ad altri attori (per lo pi\u00f9 di teatro) della Sonora doppiaggio; fra i loro soci c'erano Marco Guglielmi e Clara Bindi.\n\u00c8 morto il 6 maggio 2013 ed \u00e8 stato sepolto nel cimitero centrale di San Decenzio a Pesaro."}
{"id": "2063639", "revid": "466539", "url": "https://it.wikipedia.org/wiki?curid=2063639", "title": "Compar Volpone", "text": "Compar Volpone (\"Br'er fox in originale, in italiano anche conosciuto come Comare Volpe o Sora Volpe\") \u00e8 un personaggio fittizio de \"I racconti dello Zio Remo\" di Joel Chandler Harris.\nVersione Disney.\nCompar Volpone, insieme a Compare Orso (con cui spesso si allea), \u00e8 il nemico principale di Fratel Coniglietto. Appare nel film del 1946 prodotto dalla Walt Disney \"I racconti dello zio Tom\", come antagonista principale. Il personaggio in originale era doppiato dall'attore James Baskett, che interpretava anche il personaggio in carne e ossa dello Zio Tom (Uncle Remus nell'originale). In contrasto al Compar Volpone delle prime illustrazioni di Frederick S. Church, A. B. Frost, e E. W. Kemble, gli animatori Disney disegnarono il personaggio in un modo pi\u00f9 cartoonesco.\nCompar Volpone appare, sempre come principale nemico di Fratel Coniglietto, nelle tavole domenicali e nei comics Disney (pubblicati dalla Western Publishing) di Fratel Coniglietto. Spesso si allea con Compare Orso per tendergli delle trappole e tentare di mangiarlo ma Fratel Coniglietto riuscir\u00e0 sempre, grazie alla sua astuzia, a salvare la pelle e a beffare Volpe e Orso. Nelle prime storie pubblicate in Italia sui primissimi numeri di Topolino, Br'er Fox da personaggio maschile (infatti Br'er significa fratello) divenne un personaggio femminile venendo ribattezzato \"Sora Volpe\" (ci\u00f2 perch\u00e9 in italiano la parola \"volpe\" \u00e8 femminile al contrario dell'originale \"fox\" che, come la maggioranza dei sostantivi in inglese, non ha genere). Nel film invece il nome italiano venne cambiato in \"Comare Volpe\" e solo in tempi pi\u00f9 recenti \u00e8 stata restituita al personaggio la sua virilit\u00e0 cambiando il suo nome in Compar Volpone. Nelle storie a fumetti, si scopre che ha un figlio di nome Alfred."}
{"id": "2063642", "revid": "599013", "url": "https://it.wikipedia.org/wiki?curid=2063642", "title": "Abdullah Zubromawi", "text": "Carriera.\nClub.\nDebutta nel 1993 con l'Al-Ahli, e rimane nella societ\u00e0 fino al 2001. Trasferitosi all'Al-Hilal, vi gioca fino al 2005. In quell'anno si trasferisce al Dhamak Abha.\nNazionale.\nDal 1994 al 2002 ha fatto parte della nazionale di calcio saudita, giocandovi 122 partite e segnandovi 4 reti. Ha partecipato a , e ."}
{"id": "2063645", "revid": "300067", "url": "https://it.wikipedia.org/wiki?curid=2063645", "title": "Bobby Knight", "text": ""}
{"id": "2063656", "revid": "599013", "url": "https://it.wikipedia.org/wiki?curid=2063656", "title": "Chris Jackson", "text": ""}
{"id": "2063661", "revid": "113473550", "url": "https://it.wikipedia.org/wiki?curid=2063661", "title": "Cantagiro 2008", "text": ""}
{"id": "2063665", "revid": "180202", "url": "https://it.wikipedia.org/wiki?curid=2063665", "title": "Lanx satura", "text": ""}
{"id": "2063670", "revid": "599013", "url": "https://it.wikipedia.org/wiki?curid=2063670", "title": "Fahad Al-Mehallel", "text": "Carriera.\nClub.\nDebutta nel 1990 con l'Al-Shabab, e rimane nella societ\u00e0 fino al 1999; una volta passato all'Al-Nasr, vi chiude la carriera nel 2002.\nNazionale.\nDal 1994 al 2002 ha fatto parte della nazionale di calcio saudita, giocandovi centoventidue partite e segnandovi quattro reti. Ha partecipato a e ."}
{"id": "2063671", "revid": "1573940", "url": "https://it.wikipedia.org/wiki?curid=2063671", "title": "Dryomys nitedula", "text": "Il driomio (Dryomys nitedula ) \u00e8 un piccolo roditore appartenente alla famiglia dei Gliridi, diffuso in tutta la regione paleartica.\nDescrizione.\n\u00c8 un roditore di piccola taglia lungo 8 \u2013 13\u00a0cm e con un peso di 18 - 34 g. \nPossiede una folta coda ricoperta da pelo bruno-grigiastro con l'estremit\u00e0 grigio scuro, ed ha sembianze che ricordano vagamente quelle del ghiro (\"Glis glis\") e del quercino (\"Eliomys quercinus\"). \nLa pelliccia \u00e8 color nocciola con sfumature grigiastre sul dorso e biancastra sul ventre. Attorno agli occhi ha una caratteristica \"mascherina\" di peli neri che arrivano fino sotto l'orecchio, che \u00e8 piccolo e rotondo.\nDistribuzione e habitat.\nHa un ampio areale che comprende l'Europa (Germania, Italia, Svizzera, Austria, ex-Jugoslavia e Grecia), vasti settori dell'Asia centrale (dall'Iran alla Cina occidentale e al Giappone), e il Nordafrica.\nL'areale italiano \u00e8 frammentario e circoscritto alle Alpi orientali e ad alcune localit\u00e0 dell'Appennino calabro-lucano quali Aspromonte e Pollino. Alcuni reperti fossili attribuiti a questa specie, rinvenuti in differenti localit\u00e0 dell'Italia centrale, fanno ritenere che l'areale originario della specie fosse pi\u00f9 ampio e continuo di quello attuale, e che l'attuale condizione di isolamento geografico delle popolazioni calabro-lucane sia il frutto di una estinzione locale nelle altre regioni della penisola.\nIl suo habitat naturale sono i boschi di latifoglie e misti del piano montano, sino ad un'altitudine di 3500\u00a0m. Pu\u00f2 talora spingersi nelle aree coltivate e nei giardini.\nBiologia.\n\"D. nitedula\" \u00e8 un roditore timido ed elusivo, estremamente difficile da osservare in natura.\nHa abitudini notturne ed arboricole. \u00c8 un abile arrampicatore ed \u00e8 capace di saltare sino a 2\u00a0m da un ramo all'altro. \nTrascorre le ore diurne in nidi a forma di palla che costruisce alla base degli arbusti o nelle cavit\u00e0 degli alberi e che sono formati da uno strato esterno di ramoscelli e foglie e da un rivestimento interno di muschio e frammenti di corteccia; il nido comunica con l'esterno attraverso una stretta apertura circolare.\nCome molti altri gliridi nella stagione fredda va in letargo. Tale comportamento \u00e8 stato osservato, da ottobre a maggio, nelle popolazioni alpine; ma ci sono evidenze che le popolazioni pi\u00f9 meridionali possono restare attive durante tutto l'anno, anche se con fasi di torpore nelle ore pi\u00f9 fredde.\nAlimentazione.\nLa dieta del driomio comprende semi, ghiande, germogli, frutti ma anche artropodi, uova e piccoli uccelli.\nTra i suoi predatori principali vi sono i rapaci \"Strix aluco\" e \"Bubo bubo\".\nRiproduzione.\nLa stagione dell'accoppiamento varia alle differenti latitudini: nelle popolazioni europee, comprese quelle delle Alpi, va da maggio ad agosto, mentre in Medio Oriente si estende da marzo a dicembre. Nei climi freddi si osserva una sola figliata per stagione mentre nei climi pi\u00f9 caldi possono esservene 2 o 3. La gestazione dura 21-30 giorni, al termine dei quali la femmina d\u00e0 alla luce da 2 a 5 piccoli. Il peso alla nascita \u00e8 di circa 2 g; i piccoli aprono gli occhi dopo le due settimane di vita e sono indipendenti gi\u00e0 a 4-5 settimane. L'aspettativa di vita in natura \u00e8 di circa 5 anni.\nComunicazione.\nIl driomio possiede una variet\u00e0 di vocalizzazioni, tra cui un caratteristico squittio, delicato e melodioso, che viene utilizzato come segnale di allarme. Studi condotti su popolazioni in cattivit\u00e0 hanno dimostrato che questa specie ha la capacit\u00e0 di emettere segnali nel range di frequenza degli ultrasuoni, utilizzati nelle comunicazioni sociali, non rilevabili dall'orecchio umano.\nTassonomia.\nLa sistematica della specie \u00e8 piuttosto incerta e considerando l'ampio areale non si pu\u00f2 escludere che in realt\u00e0 comprenda specie differenti.\nTra le sottospecie comunemente accettate vi sono:\nConservazione.\nIl driomio \u00e8 una specie abbastanza comune nella parte asiatica del suo areale, pi\u00f9 rara in Europa.\nConsiderata la popolazione nel suo complesso, la \"IUCN red list\" considera \"D. nitedula\" una specie a basso rischio di estinzione. La frammentazione delle popolazioni europee, frutto della pressione antropica e della riduzione dell'habitat, fa temere che alcune di esse possano andare incontro ad estinzione locale."}
{"id": "2063673", "revid": "767487", "url": "https://it.wikipedia.org/wiki?curid=2063673", "title": "Time Again", "text": "I Time Again sono un gruppo hardcore punk formatosi nell'estate del 2004 nei sobborghi di Los Angeles, ispirato da gruppi come Rancid, Operation Ivy, Pennywise e The Clash. Subito ingaggiato dalla Hellcat, ."}
{"id": "2063676", "revid": "709406", "url": "https://it.wikipedia.org/wiki?curid=2063676", "title": "Surfactante", "text": ""}
{"id": "2063687", "revid": "305330", "url": "https://it.wikipedia.org/wiki?curid=2063687", "title": "Contraretiarius", "text": ""}
{"id": "2063691", "revid": "767487", "url": "https://it.wikipedia.org/wiki?curid=2063691", "title": "Christian L\u00f8nstrup", "text": "Carriera.\nNel corso della sua carriera ha militato principalmente nel , con cui ha vinto quattro campionati danesi e due Coppe di Danimarca. In Italia ha giocato per due stagioni nel Cagliari tra il 1996 ed il 1998.\nL\u00f8nstrup ha militato per breve tempo anche nella , collezionando 3 presenze ed un gol."}
{"id": "2063697", "revid": "110157", "url": "https://it.wikipedia.org/wiki?curid=2063697", "title": "Hung Up Promo Tour", "text": "Hung Up Promo Tour \u00e8 un mini-tour della pop-star Madonna, per promuovere il suo undicesimo album in studio, \"Confessions on a Dance Floor\" del 2005, il cui primo singolo \u00e8 stato appunto \"Hung Up\".\nSet List.\nNote\nSinossi.\nMadonna, vestita con body e giacca viola, pantaloni al ginocchio e stivali, apre il mini show subito con il botto, \"Hung Up\" \u00e8 la prima canzone eseguita in cui la cantante si esibisce insieme ai suoi ballerini. Come nell\u2019album, la prima canzone si conclude con il suono di una sveglia, introducendo la seconda canzone, \"Get Together\". Alla fine di essa Madonna comincia a parlare un po\u2019 con il pubblico fin quando non inizia la versione rock di \"I Love New York\", dove al Coachella Music Festival fu eseguita con l\u2019ausilio della chitarra elettrica, suonata dalla cantante. Segue \"Ray of Light\", eseguita esclusivamente al Coachella, anch\u2019essa in chiave rock, mentre per \"Let It Will Be\" venne proposto il remix Paper Faces. L\u2019ultima canzone \u00e8 \"Everybody\", riadattata allo stile dell\u2019ultimo album \"Confessions on a Dance Floor\", in cui Madonna, dopo essersi tolta i pantaloni, balla e canta per tutta la durata della canzone insieme al suo corpo di ballo, chiudendo lo show."}
{"id": "2063698", "revid": "287204", "url": "https://it.wikipedia.org/wiki?curid=2063698", "title": "Christian Lonstrup", "text": ""}
{"id": "2063700", "revid": "124692500", "url": "https://it.wikipedia.org/wiki?curid=2063700", "title": "Estudiantes de M\u00e9rida F\u00fatbol Club", "text": "L'Estudiantes de M\u00e9rida F\u00fatbol Club, maggiormente noto come Estudiantes de M\u00e9rida o pi\u00f9 semplicemente Estudiantes, \u00e8 una societ\u00e0 calcistica di M\u00e9rida, Venezuela. Milita in Primera Divisi\u00f3n Venezolana, prima divisione nazionale. Il club, fondato il 4 aprile 1971, vanta titoli sia in campo regionale che nazionale, oltre alle buone prestazioni in coppa Libertadores.\nStoria.\nTutto ebbe inizio quando il club conquista i campionati giovanili del 1969 e 1970. Queste vittorie fecero accrescere l'idea di avere una squadra di calcio professionistico nella citt\u00e0 di M\u00e9rida. La prima sede del \"Equipo del Pueblo Meride\u00f1o\" fu un modesto appartamento nel quale, il 4 settembre 1971, 54 persone si riunirono per formare il primo consiglio di amministrazione del club che era cos\u00ec composto:\nAntonio J. de La Hoz fu scelto come allenatore della squadra. La divisa era composta da una maglietta a strisce rosse e bianche, pantaloni azzurri e calzettoni bianche a righe orizzontali. Il disegno deriva dai colori del \"Colegio San Jos\u00e9 de M\u00e9rida\" i cui ex studenti furono la maggior parte dei promotori della squadra. Come seconda divisa fu scelta una maglietta a strisce verdi e bianche, pantaloni e calzettoni bianchi.\nIl nome venne modificato in \"Estudiantes de M\u00e9rida F\u00fatbol Club\" e il 17 maggio 1971 si ebbe la comunicazione ufficiale dell'iscrizione al campionato. La presentazione ufficiale si ebbe il 4 settembre 1971 in un noto hotel cittadino. Il club riusc\u00ec a conquistare due titoli nazionali (1980 e 1985), tre Coppe del Venezuela (1971, 1975, 1985), si \u00e8 classificato cinque volte secondo nel campionato nazionale ed ha partecipato alla Coppa Libertadores, alla Copa CONMEBOL e alla Coppa Merconorte.\nCompetizioni CONMEBOL.\nIl club vanta sette presenze in competizioni CONMEBOL.\nNell'edizione del 1999 il club \u00e8 riuscito a qualificarsi per i quarti di finale venendo per\u00f2 eliminato dal Cerro Porte\u00f1o (vittoria per 3-0 all'andata e sconfitta per 4-0 nel ritorno). Nel turni precedenti aveva ottenuto 8 vittorie, 1 pareggio e 6 sconfitte tra il turno preliminare e la fase a gironi.\nStadio.\nIl club gioca le partite interne all'Estadio Metropolitano de M\u00e9rida (42200 posti) inaugurato il 7 dicembre 2005. In precedenza veniva usato l'Estadio Guillermo Soto Rosa (14000 posti) inaugurato il 5 settembre 1969.\nCollegamenti esterni.\nSito ufficiale"}
{"id": "2063702", "revid": "315341", "url": "https://it.wikipedia.org/wiki?curid=2063702", "title": "Francesco Cocco Ortu", "text": ""}
{"id": "2063703", "revid": "1543377", "url": "https://it.wikipedia.org/wiki?curid=2063703", "title": "Camille Paglia", "text": "Docente alla University of the Arts di Filadelfia dal 1984, \u00e8 nota per le sue posizioni critiche nei confronti del femminismo statunitense contemporaneo e del post-strutturalismo foucaultiano.\nBiografia.\nCamille Paglia \u00e8 nata nel comune di Endicott, nello stato di New York, figlia maggiore di Pasquale Paglia e Lydia Anne Colapietro. Entrambi i genitori emigrarono dall'Italia: il ramo paterno \u00e8 di origine campana, con parenti sparsi nelle province di Avellino, Benevento e Caserta; il ramo materno \u00e8 invece originario del comune frusinate di Ceccano.\nCresciuta in un ambiente cattolico, in giovent\u00f9 ha fatto parte delle Girl Scouts. Ha frequentato la scuola elementare nella cittadina rurale di Oxford, dove la famiglia viveva lavorando in un agriturismo. Suo padre, un veterano della seconda guerra mondiale, insegn\u00f2 per anni nella scuola superiore Oxford Academy, trasmettendo alla piccola Camille la passione per l'arte attraverso la lettura di volumi sui pittori francesi. Nel 1957, la famiglia si trasfer\u00ec a Syracuse, dove il padre sarebbe poi diventato docente di filologia romanza al Le Moyne College.\nCamille Paglia ha conseguito un B.A. all'Universit\u00e0 Binghamton nel 1964, laureandosi quale migliore studentessa del suo corso. Ha quindi approfondito i suoi studi con un M.A. e un dottorato di ricerca a Yale (unica studentessa lesbica dichiarata in quegli anni). Dal 1984 \u00e8 docente presso la University of the Arts di Filadelfia, in Pennsylvania.\nIl suo libro pi\u00f9 noto si intitola \".\" Camille Paglia si \u00e8 sempre considerata libertaria, difendendo la libert\u00e0 individuale, la libert\u00e0 di espressione, la libert\u00e0 sessuale: la pornografia \u00e8 da lei considerata una pratica artistica. \nVita privata.\nHa adottato un figlio con Allison Maddex, sua compagna per diversi anni, ma le due si sono poi lasciate."}
{"id": "2063709", "revid": "28592", "url": "https://it.wikipedia.org/wiki?curid=2063709", "title": "Diga idroelettrica", "text": ""}
{"id": "2063710", "revid": "184925", "url": "https://it.wikipedia.org/wiki?curid=2063710", "title": "Sira Cucine Falconara", "text": ""}
{"id": "2063716", "revid": "30445", "url": "https://it.wikipedia.org/wiki?curid=2063716", "title": "Terme di Vicarello", "text": ""}
{"id": "2063718", "revid": "110157", "url": "https://it.wikipedia.org/wiki?curid=2063718", "title": "Touchdown PCR", "text": "La touchdown PCR \u00e8 una tecnica in grado di aumentare la specificit\u00e0 di una reazione di PCR. La maggior parte dei termociclatori pu\u00f2 essere programmata per effettuare cicli in cui la temperatura di appaiamento venga abbassata progressivamente durante le varie fasi della PCR, da un iniziale valore superiore alla Tm attesa fino ad un valore inferiore alla Tm. Mantenendo inizialmente molto alta la stringenza dell'ibridazione, si scoraggia la formazione di aspecifici, consentendo alla sequenza desiderata di predominare."}
{"id": "2063721", "revid": "767487", "url": "https://it.wikipedia.org/wiki?curid=2063721", "title": "Tonga ai Giochi della XXV Olimpiade", "text": "Tonga ha partecipato alle olimpiadi estive 1992 a Barcellona, Spagna."}
{"id": "2063729", "revid": "1543377", "url": "https://it.wikipedia.org/wiki?curid=2063729", "title": "Santa Giovina", "text": "Agiografia.\nEra figlia del senatore romano Coas e di Aurelia, nobile romana. Fu educata al culto cristiano dai credenti genitori. Durante un'assenza del padre, madre e figlia furono denunciate al prefetto di Roma come cristiane. Arrestate, vennero giudicate e condannate a morte. Entrambe vennero decapitate. Giovina aveva solo 5 anni.\nCulto.\nIl suo corpo venne sepolto nella catacomba di Sant'Ermete lungo via Salaria Vecchia. I suoi resti vennero poi conservati nella basilica romana di Sant'Ermete.\nPapa Pio IX fece dono delle sante reliquie al padre agostiniano Antonio Maria Di Iorio perch\u00e9 fossero venerate e collocate nell'allora chiesa di Santa Maria delle Grazie a Lanciano. Il 18 luglio 1850 l'urna con i resti part\u00ec per la sua destinazione. Insieme alle reliquie il 21 luglio arrivarono a Lanciano anche una lapide di marmo con l'iscrizione \"a Jovinae figliae dulcissimae quae vixit annis V. dies XII. in pace..\" e una ampolla contenente la terra sporca di sangue. Con l'arrivo della santa bambina la chiesa cambi\u00f2 nome in Santa Giovina."}
{"id": "2063735", "revid": "39224", "url": "https://it.wikipedia.org/wiki?curid=2063735", "title": "Religione ortodossa", "text": ""}
{"id": "2063736", "revid": "767487", "url": "https://it.wikipedia.org/wiki?curid=2063736", "title": "Detective Conan - Solo nei suoi occhi", "text": ", conosciuto anche con il titolo internazionale \"Detective Conan: Captured in Her Eyes\", \u00e8 un film d'animazione del 2000 diretto da Kenji Kodama.\nSi tratta del quarto film dedicato alla serie anime \"Detective Conan\", uscito in Giappone il 22 aprile 2000.\nL'ospedale universitario a Itabashi ha fatto da consulente alla produzione su psichiatria e cardiochirurgia.\nTrama.\nIl film ha inizio con un flashback in cui Shinichi and\u00f2 con Ran al parco divertimenti \"Tropicolandia\", raccontando poi la vicenda che lo port\u00f2 ad essere Conan Edogawa. Nel presente, i Detective Boys assistono in citt\u00e0 all'omicidio di un investigatore, non riuscendo per\u00f2 a catturare il colpevole: l'unico indizio utile \u00e8 il fatto che l'assassino usi la mano sinistra. Alcune ore pi\u00f9 tardi, viene ritrovato il cadavere di un agente di polizia. All'indomani, durante la festa per l'imminente matrimonio della sorella minore dell'ispettore Shiratori, viene fatto esplodere un ordigno causando un black-out nel palazzo. Ran e l'agente Sato, che erano nei bagni al momento dell'esplosione, trovano una torcia accesa ma usandola rivelano la posizione all'assassino. Sato viene gravemente ferita, mentre Ran \u00e8 in grave stato di shock in seguito all'accaduto. Mentre entrambe sono ricoverate in ospedale, Conan nota che la pistola utilizzata \u00e8 la stessa dei precedenti omicidi, una comune 9 mm. Tuttavia, il test del guanto di paraffina, effettuato su tutti i presenti all'evento, non d\u00e0 risultati. Ran, dopo il tragico avvenimento, ha un'amnesia e viene affidata al dottor Kyosuke Kazato, psichiatra spesso collaboratore della polizia e presente alla festa.\nLa gravit\u00e0 dei fatti spinge l'ispettore Megure a coinvolgere Kogoro nelle indagini, rivelando che l'autore dei delitti \u00e8 probabilmente una persona interna alla polizia. I sospetti sono motivato dal fatto che i recenti omicidi siano collegati ad un caso dell'anno prima, riguardante la morte del dottor Tamotsu Jinno: egli era un primario di cardiochirurgia, trovato morto in casa dalla sorella minore Tamaki. La circostanza in cui venne rinvenuto il cadavere, sgozzato con un bisturi che aveva in mano, fece pensare al suicidio, dovuto ai sensi di colpa per un'operazione finita male, ma l'ipotesi fu smentita dalla sorella: il dottore, oltre che poco competente sul lavoro, era anche deprecabile umanamente. Ran intanto d\u00e0 segni di miglioramento, cos\u00ec Kogoro e Megure decidono di farsi aiutare nell'indagine sperando che la ragazza recuperi la memoria e possa fornire indizi. Mentre stanno aspettando il treno, nascosto tra la folla, l'assassino la spinge sui binari ma Conan riesce a salvarla in tempo. Notando un ombrello nel palazzo dove si \u00e8 svolta la festa, il bambino scopre come il colpevole abbia sparato senza lasciare tracce.\nRan, tramite alcune foto, ricorda di essere stata con Shinichi al parco divertimenti e accetta di tornarci insieme a Kogoro, Sonoko, Agasa e i Detective Boys per aiutarli nella ricerca dell'assassino. I ragazzi riescono a far arrestare un uomo, ma l'interrogatorio condotto da Megure rivela che non \u00e8 lui il colpevole. Conan, che ha seguito di nascosto il gruppo, scopre il vero responsabile che tenta nuovamente di eliminare Ran. Dopo un inseguimento per tutto il parco, il ragazzo rivela la vera identit\u00e0 del colpevole: lo psichiatra Kazato. Fino all'anno precedente, questi era un brillante chirurgo, ma durante un'operazione Jinno lo fer\u00ec alla mano sinistra e Kazato cambi\u00f2 specializzazione divenendo uno psicologo. Quando scopr\u00ec che Jinno lo aveva ferito volutamente, lo uccise inscenando un suicidio. Lo spruzzare della fontana d'acqua fa tornare la memoria a Ran, anche durante l'aggressione alla festa il bagno era allagato, che, insieme a Conan, neutralizza il killer facendolo poi arrestare.\nColonna sonora.\nIl musicista Katsuo \u014cno ha realizzato ventotto nuove tracce sonore, utilizzate in seguito anche nel corso della serie televisiva. La sigla finale \u00e8 , di Miho Komatsu.\nDistribuzione.\nEdizione italiana.\nIn Italia il film \u00e8 stato solo trasmesso in televisione. Nonostante l'unico doppiaggio, che non \u00e8 censurato, esistono tre versioni diverse per quanto riguarda il montaggio del video.\nLa prima versione \u00e8 stata trasmessa su Italia Teen Television (Sky) il 26 dicembre 2005 e successivamente replicata su Hiro (Mediaset Premium) e nel 2017 su Italia 2. In questa versione, priva di censure video, sono state mantenute la sigla finale originale e l'introduzione che riassume l'inizio della storia del manga, presente in ogni film seppur con qualche differenza. La sigla finale per\u00f2 non ha le immagini originali, sostituite da un fermo immagine dell'ultima scena prima di essa.\nEsiste poi una versione divisa in cinque parti di venti minuti circa, trasmessa su Italia 2 dal 23 al 27 giugno 2012 (prima visione in chiaro del film). In questa versione non \u00e8 stata mantenuta la sigla originale, ma \u00e8 stata invece utilizzata come sigla sia iniziale che finale di ogni parte la prima sigla italiana, \"Detective Conan\" di Giorgio Vanni, nella prima versione video usata per la serie televisiva. L'introduzione non \u00e8 presente e l'epilogo, che nell'originale \u00e8 dopo la sigla di chiusura, \u00e8 stato spostato prima di essa. Questa versione presenta inoltre alcune censure video, per esempio: \u00e8 stato applicato uno zoom con un fermo immagine a un poliziotto morente per coprire la ferita sanguinante, \u00e8 stata in gran parte tagliata la scena in cui l'assassino spara a un agente applicando la tecnica del fermo immagine, sono state tagliate la scena in cui Ran si guarda le mani sporche di sangue o ancora e quella in cui si vede l'agente ferita sanguinante.\nLa terza versione \u00e8 una seconda versione intera, trasmessa su Italia 2 il 10 ottobre 2012. Quest'ultima ha sempre la prima sigla italiana, sia in apertura che in chiusura, con immagini prese dalla prima versione video usata per la serie televisiva e dall'introduzione di questo film. L'introduzione stessa \u00e8 stata tagliata anche in questa versione e l'epilogo \u00e8 stato spostato prima della sigla finale. Questa versione ha anche le stesse censure di quella divisa in parti.\nNel doppiaggio italiano la frase \"Need not to know\", che nell'originale \u00e8 appunto ripetuta in inglese, \u00e8 stata doppiata in italiano come \"Lei non deve sapere\". Il nome del luna park, che nell'originale \u00e8 \"Tropical Land\" in inglese, \u00e8 stato tradotto con \"Tropicolandia\".\nEdizioni home video.\nIn Giappone il film \u00e8 stato pubblicato da Shogakukan in DVD il 24 gennaio 2001 e in VHS il 21 aprile 2001. Dopodich\u00e9, il film \u00e8 stato pubblicato da Being con l'etichetta B-vision in una nuova edizione in DVD il 25 febbraio 2011 e in Blu-ray Disc il 26 agosto 2011. In Italia non \u00e8 mai stato pubblicato per l'home video.\nAccoglienza.\nIncassi.\nIl film ha incassato 2 miliardi e 500 milioni di yen, ovvero circa 17 milioni di euro, classificandosi al quarto posto dei film giapponesi con il maggior incasso in patria nel 2000.\nVersione a fumetti.\nCon i fotogrammi del film \u00e8 stato prodotto un anime comic in due volumi dal titolo . La \u00e8 stata pubblicata da Shogakukan il 18 settembre 2000 (ISBN 4-09-124877-2), la il 18 ottobre dello stesso anno (ISBN 4-09-124878-0). Un'edizione in volume unico \u00e8 stata poi pubblicata sempre da Shogakukan il 17 febbraio 2006 (ISBN 4-09-120307-8)."}
{"id": "2063738", "revid": "224230", "url": "https://it.wikipedia.org/wiki?curid=2063738", "title": "Caduta dell'Impero romano d'Oriente", "text": ""}
{"id": "2063739", "revid": "110157", "url": "https://it.wikipedia.org/wiki?curid=2063739", "title": "American Life Promo Tour", "text": "Il mini-tour promozionale American Life Promo Tour, consiste in un totale di 9 concerti eseguiti dalla pop-star Madonna, per promuovere il suo album, \"American Life\": il mini-tour precede il tour mondiale Re-Invention Tour.\nSetlist.\nMadonna ha cantato diverse canzoni da \"American Life\" in versione classica. Comunque, la setlist cambiava da show a show. Di seguito, le canzoni eseguite durante il mini-tour."}
{"id": "2063754", "revid": "106657141", "url": "https://it.wikipedia.org/wiki?curid=2063754", "title": "Cromo picolinato", "text": "Il cromo picolinato \u00e8 un composto chimico venduto come integratore alimentare per prevenire o curare il deficit di cromo. Il composto di coordinazione di colore rosso brillante \u00e8 derivato dal cromo(III) e dall'acido picolinico. Piccole quantit\u00e0 di cromo sono necessarie per l'utilizzazione del glucosio da parte delle cellule in risposta all'insulina, ma le deficienze di questo elemento sono estremamente rare e osservate esclusivamente nei pazienti ospedalizzati con diete restrittive a lungo termine. Il cromo, a differenza del ferro, del rame, dello zinco, del selenio e del molibdeno, non \u00e8 stato trovato in nessuna metalloproteina biologicamente attiva, per cui non se ne conoscono le basi biochimiche per il fabbisogno umano (1\u00a0mg/die).\nStudi e dibattito sull'efficacia.\nAlcuni studi (peraltro limitati) hanno cercato di dimostrare effetti antidepressivi del composto avrebbe nel trattamento della depressione atipica., ma follow-up pi\u00f9 ampi non sono stati in grado di confermarlo.\nAlcune societ\u00e0 commerciali promuovono il cromo picolinato come ausilio nello sviluppo fisico degli atleti e come sostanza dimagrante, ma numerosi studi non hanno dimostrato gli effetti del composto n\u00e9 sulla crescita del muscolo, n\u00e9 sulla perdita di tessuto adiposo.\nC'\u00e8 chi sostiene che l'integrazione di cromo nella forma picolinata riduca l'insulino resistenza nei diabetici, ma una metanalisi di vari studi sull'argomento ha mostrato che non c'\u00e8 alcuna associazione tra il cromo e la concentrazione di glucosio o insulina per i non-diabetici, mentre nei diabetici i risultati degli studi presi in considerazione sono inconcludenti e non significativi. Questa metanalisi \u00e8 stata accusata di avere escluso risultati di studi significativi. Trials successivi hanno dato risultati ambigui sull'argomento\nUn resoconto di tutti i trial clinici ha tratto la conclusione che il cromo picolinato non ha nessun effetto sulle persone sane, mentre sui diabetici potrebbe avere un effetto benefico ma di ci\u00f2 manca un'evidenza forte.\nUno studio sostiene che il cromo picolinato d\u00e0 pi\u00f9 facilmente danno al DNA e mutazioni genetiche rispetto altre forme di cromo trivalente, ma i risultati sono dibattuti da un altro studio. Altri studi indicano che il composto \u00e8 sicuro anche ad alti dosaggi. Nei topi l'integrazione dietetica di cromo picolinato produce difetti scheletrici nella prole.\nNei moscerini della frutta (Drosophila melanogaster) il cromo picolinato produce aberrazioni cromosomiche e impedisce lo sviluppo della progenie, causa sterilit\u00e0 e mutazioni letali."}
{"id": "2063755", "revid": "1003787", "url": "https://it.wikipedia.org/wiki?curid=2063755", "title": "Nathan O'Neill", "text": "Carriera.\nO'Neill inizi\u00f2 a praticare il ciclismo nel 1989 quando partecip\u00f2, vincendola, ad una gara di 16\u00a0km su suggerimento di un amico. Successivamente vinse numerose medaglie nei campionati nazionali su pista poi, nel 1992, ai campionati del mondo di ciclismo su pista juniores vinse la medaglia di bronzo nell'inseguimento a squadre. Problemi di salute lo fermarono nel 1993, ma torn\u00f2 l'anno successivo in cui vinse il titolo nella cronometro su strada nei campionati nazionali nel suo primo anno da senior. Nello stesso anno vinse anche la classifica della montagna nel Commonwealth Bank Cycle Classic.\nNel 1995 venne invitato a entrare a far parte nella squadra di ciclismo su strada dell'Australian Institute of Sport, ma la stagione fu segnata da diversi infortuni, che culminarono nella rottura del bacino. Questa non gli imped\u00ec per\u00f2 di vincere una medaglia d'argento nella cronometro ai campionati oceaniani. Perse la possibilit\u00e0 di partecipare ai Giochi della XXVI Olimpiade di Atlanta ma fu inserito nella squadra che partecip\u00f2 ai Giochi successivi ad Atene.\nNel 1998 si allen\u00f2 con la selezione australiana della pista in Messico e con altri ciclisti australiani under 26 in Italia sotto la guida del commissario tecnico della strada Shayne Bannan. Nonostante questo, non venne convocato per i XVI Giochi del Commonwealth di Kuala Lumpur.\nAll'inizio della stagione 1999 termin\u00f2 al secondo posto il Tour of Tasmania, dietro il connazionale Cadel Evans che, rimasto impressionato da O'Neill, lo invit\u00f2 negli Stati Uniti dove correva nella squadra Volvo Cannondale. Qui partecip\u00f2 alla Redlands Classic dove impression\u00f2, terminando settimo nella classifica generale e vincendo quella degli scalatori. Si trov\u00f2 quindi ad un bivio, con la possibilit\u00e0 di trasferirsi in Europa per proseguire la carriera ma anche di poter firmare un contratto offerto dall'americana Mercury.\nDopo la vittoria della cronometro al Giro d'Italia dilettanti, ricevette l'offerta di un contratto biennale con la Ceramica Panaria-Gaerne. Inizi\u00f2 a correre per la Panaria gi\u00e0 nel settembre del 1999 come tirocinante, per poi passare professionista nel 2000. Nella sua prima gara corsa con la squadra italiana, il Tour of Malaysia, O'Neill termin\u00f2 quarto nella cronometro e aiut\u00f2 il compagno di squadra Julio Alberto P\u00e9rez Cuapio a conquistare la classifica degli scalatori e il secondo posto nella classifica generale.\nNello stesso anno rappresent\u00f2 l'Australia ai Giochi di Atene, nei quali prese parte alla gara a cronometro, in cui termin\u00f2 diciannovesimo. Rimase alla Panaria nel 2001, in cui vinse la cronometro Firenze-Pistoia e una tappa al Tour de Langkawi, e nel 2002, stagione in cui vinse la medaglia di bronzo nella cronometro individuale dei XVII Giochi del Commonwealth a Manchester.\nNel 2003, O'Neill firm\u00f2 per la Saturn, nel 2004 pass\u00f2 alla Colavita, nel 2005 alla Navigators Insurance ad infine nel 2006 alla Health Net, tutte squadre statunitensi.\nAi XVIII Giochi del Commonwealth di Melbourne del 2006, vinse la medaglia d'oro nella cronometro individuale. Divent\u00f2 campione nazionale nella stessa specialit\u00e0 l'anno successivo per la quarta volta consecutiva.\nLa positivit\u00e0 al doping.\nIl 12 agosto 2007, al Tour of Elk Grove, risult\u00f2 positivo in un test antidoping alla fentermina, un inibitore della fame. Successivamente anche le contro-analisi risultarono positive e ammise di aver usato tale sostanza, ma non per migliorare le prestazioni sportive. L'uso di tale farmaco non era vietato nella vita quotidiana e O'Neill sostenne che la positivit\u00e0 fosse stata riscontrata a causa di tempo pi\u00f9 lungo di liquidazione di quanto previsto per il farmaco, aggravato da un'altra dose presa nei giorni precedenti l'evento che aument\u00f2 il suo pH urinario. Il 6 novembre 2007 fu licenziato dalla Health Net.\nIl 13 giugno 2008 il Comitato Arbitrale dello Sport (CAS) stabil\u00ec che O'Neill non mostr\u00f2 alcuna negligenza nell'assumere il farmaco e venne squalificato per 15 mesi, dal 12 agosto 2007 al 12 novembre 2008.\nL'Australian Sports Anti-Doping Authority (ASADA), la World Anti-Doping Agency (WADA) e l'UCI si appellatono alla CAS per aumentare il periodo di sospensione che venne effettivamente prolungato al massimo possibile di due anni, con la fine prevista per il 13 giugno 2010."}
{"id": "2063765", "revid": "117403271", "url": "https://it.wikipedia.org/wiki?curid=2063765", "title": "Don't Tell Me Promo Tour", "text": "Il Music Promo Tour consiste in 2 concerti eseguiti da Madonna per promuovere il suo album \"Music\". I concerti si sono svolti il 5 novembre 2000 al Roseland Ballroom di New York City e il 29 novembre 2000 al Brixton Academy di Londra. La band che accompagn\u00f2 Madonna era composta da: Mirwais Ahmadza\u00ef (chitarra e background vocali), Niki Haris e Donna DeLory. I costumi furono disegnati e realizzati da Dolce &amp; Gabbana.\nLa performance di Madonna al Brixton Academy fu trasmessa su internet con un totale di 9 milioni di spettatori in tutto il mondo, che \u00e8 divenuto un record. Con un'audience di 2.800 spettatori, il concerto fu trasmesso anche su MSN e sul sito ufficiale di Madonna, madonna.com. Madonna, vestiva una t-shirt con i nomi dei suoi figli Rocco e Lola. lo show fu disponibile per 2 settimane su internet.\nTracy Blacher, la manager del marketing di MSN ha dichiarato:\n\u201c Questa performance sar\u00e0 ricordata come una delle pi\u00f9 grandi della storia che ha ottenuto il maggior audience di sempre su internet. MSN.co.uk ha dato alle persone, l'occasione di vedere ed ascoltare Madonna live gratis su internet. \u00c8 stato un evento indimenticabile per MSN e Madonna - nessuno si \u00e8 mai aspettato qualcosa del genere.\u201d\nSet list.\nLa promozione dell'album \u00e8 continuata con il tour mondiale Drowned World Tour."}
{"id": "2063768", "revid": "767487", "url": "https://it.wikipedia.org/wiki?curid=2063768", "title": "Elegies", "text": "Elegies \u00e8 un video dei Machine Head del 2005, che riprende un concerto tenuto dal gruppo."}
{"id": "2063769", "revid": "729019", "url": "https://it.wikipedia.org/wiki?curid=2063769", "title": "Pierpaolo Pedroni", "text": "Biografia.\nLa carriera sportiva di Pierpaolo Pedroni \u00e8 legata all'Amatori Milano (per un periodo negli anni novanta Milan Rugby, sotto la propriet\u00e0 di Silvio Berlusconi); con la squadra del capoluogo lombardo Pedroni ha vinto quattro titoli di campione d'Italia e una Coppa Italia.\nHa esordito in Nazionale nel 1989 contro lo sotto la gestione di Bertrand Fourcade; sono 25 in totale le presenze internazionali di Pedroni, compresi i 3 caps nella in Sudafrica, alla quale la Nazionale ha partecipato sotto la guida tecnica di Georges Coste.\nDopo una brevissima parentesi francese all'Agen (qualche mese nell'autunno 1997) \u00e8 tornato al Milan, poi di nuovo Amatori, e infine a Parma, dove ha chiuso la carriera da giocatore.\nHa quindi intrapreso il corso federale per arbitri e nel 2004 \u00e8 stato abilitato alla direzione in serie B (sezione di Milano).\nAttivo anche come cronista sportivo, ha spesso commentato eventi rugbistici dalle frequenze televisive di Eurosport e Sportitalia.\nIl 23 giugno 2009 Pedroni \u00e8 improvvisamente deceduto a Milano: secondo un comunicato ufficiale della Federazione Italiana Rugby la causa della morte \u00e8 un infarto cardiaco.\nPedroni aveva appena compiuto 45 anni; i funerali sono stati celebrati il 26 giugno nel paese dove Pedroni viveva, Castiraga Vidardo, in provincia di Lodi."}
{"id": "2063770", "revid": "968255", "url": "https://it.wikipedia.org/wiki?curid=2063770", "title": "Pecos (fiume)", "text": "Il Pecos o Rio Pecos, come talvolta \u00e8 conosciuto nel Nuovo Messico, \u00e8 un fiume degli Stati Uniti che trova le sue sorgenti in prossimit\u00e0 di Pecos nel Nuovo Messico.\nScorre per una lunghezza di 1.490\u00a0km attraverso la parte orientale dello Stato e si dirige verso il Texas dove diviene affluente del Rio Grande vicino a Del Rio. Il bacino idrografico \u00e8 di circa 115.000\u00a0km\u00b2.\nCorso del fiume.\nIl fiume Pecos nasce da una catena montuosa chiamata Sangre de Cristo nella contea di Mora, ai margini delle Montagne Rocciose, da l\u00ec scende verso sud scorrendo per circa 400 km nello \"Llano Estacado\" del nuovo Nuovo Messico, bagnando la cittadina di Roswell. La vallata del fiume si fa via via pi\u00f9 larga e arida intagliando la zona fra lo Llano a est e i Monti Sacramento ad Ovest. Varcato il confine fra Nuovo Messico e Texas, il fiume, dopo aver bagnato la citt\u00e0 di Pecos, viene spinto verso sud dalla barriera naturale costituita dall'Altopiano Edwards sfociando nel suo referente idraulico, il Rio Grande, presso la Contea di Valverde.\nLungo il corso il Pecos \u00e8 sbarrato da quattro dighe, formando altrettanti laghi artificiali: Il Lago di Santa Rosa, 188 km ad est di Albuquerque, il Lago Sumner creato dallo sbarramento omonimo del 1939 si trova fra Santa Rosa e Fort Sumner. Due ulteriori dighe (Avalon e Brantley) sono state create per scopi irrigui di un territorio di circa 10000 ettari, mentre in Texas il Pecos forma un ulteriore lago artificiale grazie alla diga di Red Bluff, le acque del lago risalgono sino all'interno del territorio del Nuovo Messico.\nRegime.\nIl Pecos ha un regime torrentizio, con piene in autunno e magre notevolissime in estate. La portata media \u00e8 di 8 m\u00b3/s, mentre le secche possono essere pressoch\u00e9 totali, raggiungendo 1 m\u00b3/s di portata minima. Di contro le piene possono essere estremamente rovinose e impetuose, arrivando a toccare i 4300 m\u00b3/s.\nLa portata media del fiume \u00e8 estremamente bassa se paragonata al bacino di raccolta, ci\u00f2 dovuta al fatto che il fiume attraversa una zona particolarmente siccitosa, con temperature che normalmente in estate superano i 40 gradi."}
{"id": "2063772", "revid": "767487", "url": "https://it.wikipedia.org/wiki?curid=2063772", "title": "Tonga ai Giochi della XXVI Olimpiade", "text": "Tonga ha partecipato alle olimpiadi estive 1996 a Atlanta, Stati Uniti."}
{"id": "2063773", "revid": "180559", "url": "https://it.wikipedia.org/wiki?curid=2063773", "title": "Periodo natalizio", "text": "Il periodo natalizio, o stagione natalizia, \u00e8 un periodo dell'anno ricorrente, tipico del mondo occidentale e incentrato intorno al Natale. \nLa sua durata \u00e8 generalmente dalla fine di novembre all'inizio di gennaio, includendo quindi l'Avvento, il Natale e Capodanno. A questo periodo sono associate una serie di tradizioni natalizie.\nIl periodo natalizio comprende:"}
{"id": "2063774", "revid": "124261458", "url": "https://it.wikipedia.org/wiki?curid=2063774", "title": "Emma Danieli", "text": "\u00c8 stata anche un personaggio televisivo come Signorina buonasera della Rai e come presentatrice di programmi (fra gli altri, il Festival di Napoli 1957 accanto a Enzo Tortora e Marisa Borroni).\nBiografia.\nInterprete di \"spot\" per \"Carosello\" e per la pubblicit\u00e0 in genere, debutt\u00f2 nel cinema nel 1953 quando era poco pi\u00f9 che adolescente, interpretando il ruolo di s\u00e9 stessa come aspirante attrice nell'episodio basato sul concorso \"Quattro attrici, una speranza\", inserito nel film \"Siamo donne\". La sceneggiatura dell'episodio era dovuta a Luigi Chiarini) e il film raccoglieva i ritratti di alcune \"star\" cinematografiche dell'epoca. Danieli vinse in effetti il concorso (a cui si era iscritta quasi per gioco) - ex aequo con Anna Amendola - e il successo le apr\u00ec le porte al mondo dello spettacolo.\nDopo aver frequentato la scuola di recitazione di Wanda Capodaglio e dopo essere stata assunta in Rai nel 1954 come annunciatrice della sede di Milano; ha alternato l'attivit\u00e0 di modella per la pubblicit\u00e0, di \"valletta\" e presentatrice a quella di attrice in film e sceneggiati televisivi, fra cui \"L'Alfiere\" (1956), accanto ad Aroldo Tieri e Domenico Modugno, dove fu diretta da Anton Giulio Majano. Sempre per la televisione \u00e8 stata interprete degli sceneggiati televisivi \"Il dottor Antonio\", \"Piccole donne\" e \"Tom Jones\", oltre che di \"gialli\" della serie televisiva del \"Tenente Sheridan\", con Ubaldo Lay, inserito nel ciclo \"Giallo Club\".\nNell'estate del 1957 conduce con Silvio Noto il programma televisivo: \"Primo applauso\", rassegna di aspiranti alla ribalta dello spettacolo.\nTrasferitasi in seguito a Campione d'Italia \u00e8 stata assunta dalla televisione della Svizzera italiana dove si \u00e8 dedicata alla sceneggiatura e al doppiaggio oltre che alla traduzione di testi e alla produzione di programmi culturali.\nRiguardo all'attivit\u00e0 cinematografica \u00e8 ricordata per la sua interpretazione nel film di fantascienza-horror \"L'ultimo uomo della Terra\", girato nel 1964 a fianco di Vincent Price, Franca Bettoja e Franco Gasparri.\nDanieli - che \u00e8 stata anche interprete di fotoromanzi per la \"Grand Hotel\" e come ragazza-copertina \u00e8 apparsa sulle prime pagine di numerosi rotocalchi - \u00e8 stata sposata con il regista televisivo Franco Morabito da cui ha avuto una figlia, Stella, e dal quale si \u00e8 separata dopo pochi anni di matrimonio."}
{"id": "2063782", "revid": "71433", "url": "https://it.wikipedia.org/wiki?curid=2063782", "title": "Passengers (film)", "text": ""}
{"id": "2063787", "revid": "767487", "url": "https://it.wikipedia.org/wiki?curid=2063787", "title": "Raven-Symon\u00e9 (album)", "text": "Raven-Symon\u00e9 \u00e8 l'omonimo album della cantante e attrice Raven-Symon\u00e9, pubblicato negli Stati Uniti il 29 aprile 2008.&lt;br&gt;\nIl Cd, dopo aver venduto nel mondo 50.000 copie, il 7 novembre 2008 \u00e8 uscito in Italia, sotto ordinazione. Le tracce dell'edizione italiana sono essenzialmente 13, fra cui il singolo di successo \"Double Dutch Bus\", tratto dalla pellicola della Disney \"College Road Trip\", uscita nello stesso anno.&lt;br&gt;\nQuesto \u00e8 l'ultimo album che la cantante pubblica con la casa discografica Hollywood Records."}
{"id": "2063793", "revid": "22475", "url": "https://it.wikipedia.org/wiki?curid=2063793", "title": "Prealpi di Vaucluse", "text": "Le Prealpi di Vaucluse (dette anche \"Prealpi Occidentali di Provenza\") sono un gruppo montuoso prealpino che si trova nei dipartimenti francesi delle Alpi dell'Alta Provenza e Vaucluse. La montagna pi\u00f9 alta \u00e8 il Mont Ventoux che raggiunge i 1.912 .\nClassificazione.\nSecondo la Partizione delle Alpi del 1926 le Prealpi di Vaucluse appartenevano alle Prealpi del Delfinato. Giustamente la SOIUSA le considera appartenenti alle Prealpi di Provenza perch\u00e9 si trovano in Provenza e non nel Delfinato.\nLa letteratura specialistica francese le considera un \"massiccio montuoso\" a s\u00e9 stante.\nLa SOIUSA vede le Prealpi di Vaucluse come una sottosezione alpina e vi attribuisce la seguente classificazione:\nSuddivisione.\nSecondo la SOIUSA le Prealpi di Vaucluse si suddividono in due supergruppi, cinque gruppi e 14 sottogruppi:"}
{"id": "2063798", "revid": "753473", "url": "https://it.wikipedia.org/wiki?curid=2063798", "title": "Bibliografia su Carlos Castaneda", "text": "Questa bibliografia \u00e8 una lista dettagliata delle opere e dei lavori concernenti la figura dell'antropologo Carlos Castaneda, tra cui interviste ed articoli apparsi su giornali, che include anche le opere derivate di altri autori vicini a lui, oppure in netto contrasto col suo pensiero.\nLibri.\nCollana dei libri scritti dallo stesso Carlos Castaneda:\nIn spagnolo.\nNei primi quattro, narra le sue esperienze con l'indio Yaqui Juan Matus\nNei successivi altri, inizia la tappa mistica in cui sviluppa i concetti chiave propri del suo pensiero:\nInterviste.\nDi seguito alcune interviste, delle quali le pi\u00f9 famose divenute libri a s\u00e9 stanti in quanto, soprattutto all'inizio della sua carriera, era noto per non rilasciarne affatto, ed essere un personaggio alquanto \"invisibile\" alla stampa e ai mezzi di comunicazione in generale.\nSolo nell'ultimo periodo, specialmente con l'avvento di internet, ne sono sorte maggiormente.\nLavori biografici.\nOpere di quei personaggi che affermano essere stati molto vicini alla sua persona, potendone quindi rilasciare una testimonianza diretta:\nCritiche al suo operato.\nNel corso del tempo, sia mentre era ancora in vita che dopo la sua morte, numerosi autori si sono fatti avanti per \nEcco una lista di questi scrittori:\nAutori associati.\nAltri \"discepoli\" di don Juan (la figura mitica indicata nei suoi libri come detentore di questo antico conoscimento, di cui poi lui si sarebbe fatto portavoce) riconosciuti ufficialmente da Castaneda, e che come lui quindi, avrebbero avuto l'\"autorit\u00e0\" per parlarne:\nVa precisato che non tutti i discepoli di cui Carlos parla nei suoi libri hanno scritto libri. Ecco quelli che lo hanno fatto:\nAltri lavori.\nPer ultimo, tutti gli altri:\n(un presunto sapere antico e ancestrale, dimenticato e riportato a luce da lui grazie all'incontro appunto con l'indio Yaqui don Juan; originario e procedente suppostamente, dalle antiche popolazioni dei Toltechi-anche se, nei suoi libri, nemmeno in questo risulta essere preciso; a volte parla vagamente degli \"antichi stregoni messicani\" riferendosi in generale a tutte quelle popolazioni, altre volte invece, fa riferimento a questa parola, senza mai per\u00f2 chiarire il concetto e lasciandolo sempre nel vago-).\nMettiamo in questa sezione, anche tutti quei personaggi che si sarebbero fatti avanti, dopo la sua scomparsa, per cercare di far fronte alle numerose \"lacune\" e contraddizioni, sparse nei suoi libri. Tra questi nuovi autori, alcuni affermano essere a loro volta venuti in contatto con alcuni di questi altri \"lignaggi\" antichi di cui lui parla nei suoi scritti, differenti per\u00f2 dal suo, e fattisi quindi portavoce al pari di lui degli stessi, similmente cio\u00e8 a come egli avrebbe fatto per don Juan. \nDiscepoli riconosciuti di Castaneda.\nRiconosciuti ufficialmente da Castaneda mentre era in vita, o dall'associazione ufficiale da lui creata, dopo la sua scomparsa, risultano essere:\nAltri discepoli.\nNon riconosciuti, o addirittura contestati dall'associazione ufficiale lasciata da Castaneda \"Cleargreen\":\nDiscepoli di don Juan non riconosciuti da Castaneda come tali.\nPresunti altri \"discepoli\" di don Juan che affermano aver ricevuto una missione diversa da quella di Carlos, per cui il \"maestro\" non avrebbe informato di nulla quest'ultimo:\nAltri scrittori sulla sua stessa tematica.\ndi cui, coloro che affermano far parte di un lignaggi nahualici autentico (e non presunti), affermando al contempo esserne quindi i rispettivi portavoce, sono\nQuesti due, l'unica cosa che hanno in comune \u00e8 l'affermazione di appartenere a dei lignaggi differenti, da quello di Carlos, del quale \u00e8 opinione condivisa (Castaneda stesso ne fu promotore del resto) che esso si sia ormai estinto, assieme lui; ma anche dal loro proprio.\nSono infatti molto diversi: affrontano per esempio le tematiche in maniera apparentemente quasi opposta. Il primo, con termini \"scientifici\" e addirittura \"quantistici\" e nel complesso, abbastanza sul \"crudo-realismo/pessimistico\" andante; mentre il secondo, prendendo spunti e temi e usando parole uscite direttamente dalla New Age, con un alone di \"vena-salvifica\" che il suo lignaggio, del quale formerebbe parte, avrebbe, nei confronti dell'intera l'umanit\u00e0. Gli unici ad affrontare l'argomento sotto un profilo storico quindi meno \"esoterico\" al momento sarebbero soltanto:"}
{"id": "2063804", "revid": "161374", "url": "https://it.wikipedia.org/wiki?curid=2063804", "title": "Stazione di Venezia Mestre Porta Est", "text": ""}
{"id": "2063807", "revid": "259955", "url": "https://it.wikipedia.org/wiki?curid=2063807", "title": "Gaggio Porta Est", "text": ""}
{"id": "2063809", "revid": "363629", "url": "https://it.wikipedia.org/wiki?curid=2063809", "title": "Snuff", "text": ""}
{"id": "2063813", "revid": "28592", "url": "https://it.wikipedia.org/wiki?curid=2063813", "title": "Castello medievale", "text": ""}
{"id": "2063817", "revid": "339392", "url": "https://it.wikipedia.org/wiki?curid=2063817", "title": "Terremoto del 1693", "text": ""}
{"id": "2063818", "revid": "599013", "url": "https://it.wikipedia.org/wiki?curid=2063818", "title": "Open Road", "text": "Open Road (in lingua inglese \"Strada aperta\") pu\u00f2 riferirsi a:"}
{"id": "2063820", "revid": "253269", "url": "https://it.wikipedia.org/wiki?curid=2063820", "title": "Peter Vaughan", "text": "Carriera.\nAttivo dal 1960, partecip\u00f2 ai pi\u00f9 diversi generi di pellicole. Le sue migliori interpretazioni sono legate agli anni della maturit\u00e0: \u00e8 stato Tom Hedden in \"Cane di paglia\" (1971) di Sam Peckinpah, Mr. Helpmann in \"Brazil\" (1985) di Terry Gilliam, con cui aveva gi\u00e0 interpretato l'orco in \"I banditi del tempo\" (1981), e il padre di Anthony Hopkins in \"Quel che resta del giorno\" (1993) di James Ivory. \nHa interpretato inoltre il maestro Aemon Targaryen nella prima, terza, quarta e quinta stagione della serie televisiva \"Il Trono di Spade\".\nDoppiatori italiani.\nNelle versioni in italiano dei suoi film, Peter Vaughan \u00e8 stato doppiato da:"}
{"id": "2063825", "revid": "122746132", "url": "https://it.wikipedia.org/wiki?curid=2063825", "title": "La vita segreta di una teenager americana", "text": "La vita segreta di una teenager americana (\"The Secret Life of the American Teenager\"), spesso abbreviato in \"Secret Life\", \u00e8 una serie televisiva statunitense creata da Brenda Hampton. Prodotta tra il 2008 e il 2013 per un totale di cinque stagioni.\nTrasmessa in patria dall'emittente ABC Family, la serie narra le vicende della gravidanza inaspettata della quindicenne Amy Juergens e delle ripercussioni che questa porta dopo la nascita del bambino; per la messa in onda \u00e8 stato utilizzato il metodo \"back-to-back\", suddividendo ogni stagione in due parti.\nIn Italia la serie \u00e8 andata in onda dal 23 ottobre 2008 al 10 ottobre 2013 sul canale satellitare a pagamento Fox che l'ha per\u00f2 suddivisa in otto stagioni separando alcune volte i due blocchi che ne componevano una originale; il 22 aprile 2009 ha debuttato in chiaro su MTV Italia che ha trasmesso la serie fino a met\u00e0 della quarta stagione, in seguito l'intera serie, inclusi gli episodi precedentemente inediti, \u00e8 stata trasmessa durante la stagione autunnale-invernale 2014/2015 su Rai 4.\nLa sigla della serie si intitola \"Let's Do It, Let's Fall in Love\" (che d\u00e0 anche il nome all'episodio pilota della serie) ed \u00e8 eseguita da Molly Ringwald.\nTrama.\nAmy Juergens \u00e8 una ragazza di quindici anni che rimane incinta dopo aver trascorso una notte con Ricky Underwood, un ragazzo dal passato difficile. Ricky, dopo un iniziale rifiuto, decide di essere presente per il bambino; tornata a scuola Amy inizia a frequentare Ben Boykewich, un ragazzo che si prende la responsabilit\u00e0 di crescere il bambino con lei. Amy vive una situazione complicata anche in casa a causa dei problemi matrimoniali dei genitori impersonati dall'insicura madre Anne Juergens, il cinico padre George Juergens e la malattia della nonna Mimsy Scott; completa la famiglia la sarcastica sorella minore Ashley Juergens. Si intrecciano poi le storie di altri ragazzi della Ulysses S. Grant High School tra i quali Adrian Lee, una ragazza disinibita che ha una storia con Ricky e di Grace Bowman, cheerleader cristiana che viene tradita dal ragazzo Jack Pappas con Adrian a causa di un momento di debolezza. Il mondo di Amy si espande quando scopre che ogni ragazzo alla Grant nasconde un inaspettato segreto o problema.\nPrima stagione.\nAmy rimane incinta di Ricky al campeggio della banda. Tornata a scuola conosce Ben e si fidanzano. Ben, una volta scoperto della gravidanza di Amy, accetta di crescere il bambino con lei. Ricky invece \u00e8 amante di Adrian. L'unica che non pensa al sesso \u00e8 la cattolica Grace che \u00e8 fidanzata con Jack. Ben e Ricky incominciano ad odiarsi. La famiglia Juergens non riesce ad accettare la gravidanza della \u201cbambina\u201d cos\u00ec decidono che il bambino andr\u00e0 in adozione. Ricky non si interessa particolarmente alla gravidanza di Amy, ma piuttosto \u00e8 impegnato col padre pedofilo che lo violentava da bambino. Ricky riesce a mandarlo in carcere dopo le scuse non accettate dello stesso. Anche Adrian si occupa del ritrovamento del padre, sposato e con figli. Ben e Amy si sposano con documenti falsi ma il matrimonio non \u00e8 quindi valido, perch\u00e9 non sono maggiorenni. Ben dichiara che si prender\u00e0 cura di Amy e del bambino. Nel frattempo Grace e Jack si lasciano perch\u00e9 lei vuole aspettare il matrimonio per avere un rapporto sessuale; quindi Jack ha un'altra relazione al di fuori della scuola. Durante la festa organizzata da Adrian per il parto di Amy, quest'ultima ha le doglie e partorisce. Amy decide di tenere John, cos\u00ec decide di chiamare il bambino, e di non darlo in adozione.\nSeconda stagione.\nAnne ha un bambino con suo marito, George. Per la milionesima volta Amy si pente di aver fatto sesso con Ricky perch\u00e9 non sa come far\u00e0 con gli studi. Ben ha una storia con Maria a Bologna. Grace e Jack decidono di avere un rapporto sessuale. Il padre di Grace litiga con la figlia per la decisione di quest'ultima; nel pomeriggio parte per un viaggio di lavoro e muore a causa di un incidente aereo. Grace fa sesso con Jack e quando La madre di Grace torna a casa comunica alla figlia l'incidente del padre. La ragazza si sente in colpa perch\u00e9 si convince che l'incidente aereo sia la punizione per aver fatto sesso. La madre di Grace successivamente si sposer\u00e0 con un altro. George e Anne Juergens divorziano. Il punto \u2018'clou'\u2019 della stagione \u00e8 l'episodio \"Il Ballo\", quando Ben, dopo essere stato rifiutato da Amy, ha un rapporto sessuale con Adrian. Mentre Adrian parla con Ashley della pillola scopre di essere rimasta incinta in conseguenza al fatto di averla cambiata. I genitori di Adrian si sposano e vivono tutti insieme.\nTerza stagione.\nDopo un pensiero iniziale di aborto la madre adottiva di Ricky convince Adrian a tenere la bambina. Ben si reca a New York dove c'\u00e8 Amy che segue un corso di musica: le dice cosa \u00e8 successo e la ragazza si mette a piangere. Ben propone ad Adrian di sposarlo. Ashley ha un nuovo fidanzato, Grant, cugino di Griffin (Griffin \u00e8 il migliore amico di Ashley ed \u00e8 Gay) che lascer\u00e0 e in seguito diventer\u00e0 quello di Grace. Ashley invece vorr\u00e0 avere un rapporto sessuale con Ricky, ovviamente lui rifiuter\u00e0. Ashley lascia la scuola per studiare da privatista e si diploma in anticipo. La madre naturale di Ricky esce di prigione e si fidanza con una ragazza: tutti rimangono stupiti ad eccezione di Amy. I genitori di Amy e Ashley hanno delle relazioni. Ricky e Amy tornano insieme. Adrian ha dei dubbi sulla gravidanza, mentre Amy, invece, non ha nessun dubbio su Ricky.\nQuarta stagione.\nAshley fa un viaggio visitando gli Stati Uniti d'America con il suo ragazzo. Grace va in Africa con il suo patrigno e conosce un ragazzo californiano con cui ha un rapporto sessuale. Amy e Ricky hanno un rapporto dopo ben 2 anni dall'ultima volta. Amy e John vanno a vivere da Ricky. Adrian \u00e8 depressa e vuole diplomarsi da privatista. La madre di Ricky e la sua ragazza si lasciano. Ashley si stabilisce nella casa della nonna del suo ragazzo Toby, in Florida: il padre non \u00e8 felice e vuole che si trovi un lavoro per capire l'importanza di un'istruzione. Adrian decide di svuotare la camera della bambina con l'aiuto di Amy e Grace, ad insaputa di Ben. Ben s'infuria, lascia Adrian, afferma di non averla mai amata e si ubriaca. John si \"ammala\" e il medico consiglia di ridurre i \"battibecchi\" tra i due genitori. Adrian e Ben continuano a vivere insieme, ma da amici, Adrian per\u00f2 confessa a Grace, che \u00e8 tornata dall'Africa e continua a frequentare il ragazzo californiano, di voler avere un rapporto sessuale con Ben per rimanere di nuovo incinta. Ben esce a cena con la mamma di Ricky e quest'ultima si ubriaca dopo due anni da sobria, lei viene costretta da Leo Boykewich a recarsi dagli alcolisti anonimi. Grace dice ad Amy che Adrian vuole rimanere incinta di Ben e lo viene a sapere Leo. Ben torna a casa della sua famiglia dopo la convivenza forzata con Adrian. Quest'ultima conosce un nuovo ragazzo. Amy istigata da Adrian ascolta i messaggi sulla segreteria di Ricky, lui la scopre e litigano. Nora va a vivere con George e diventa l'assistente di Leo. Leo e Betty si lasciano e lui esce con Camille. Hanry dopo 10 anni insieme, lascia Alice: e spiega di voler avere un'altra ragazza nella vita oltre a lei, ovviamente quest'ultima scoppier\u00e0 in lacrime e dicendo a Ben che la loro amicizia \u00e8 finita. Amy inizia a desiderare seriamente il matrimonio con Ricky poco dopo aver risolto i suoi problemi con quest'ultimo ed essere tornati a vivere insieme e lo confessa a Madison, pur sapendo che lui al momento non intenda affatto sposarsi, ma quello che non sa \u00e8 che Ricky, in realt\u00e0, ha deciso che presto le far\u00e0 una proposta, compra l'anello di fidanzamento e lo mostra a John. Amy scopre dell'esistenza dell'anello dal piccolo John.\nNell'ultimo episodio della prima parte della stagione (4x13) ci sono vari flashback di momenti del primo episodio per esempio Jack ricorda quando lui e Grace progettavano di una vita futura insieme, Adrian ricorda la sua relazione con Ricky, questo del secondo incontro con Amy dopo la notte di sesso nell'estate. La \"Classe del 2011\" si diploma e Ricky ha l'incarico di fare il discorso finale, ringraziando tutti i compagni che l'hanno aiutato negli anni: e l\u00ec, su quel palco, chiede ad Amy di sposarlo. Subito dopo c'\u00e8 un festa finale ed Amy spinge Ricky a baciare Adrian, cosa che lei pretendeva da tempo, il suo ragazzo la lascia e lei viene umiliata davanti a tutti. Tutti si svegliano frastornati: Jessy, il ragazzo di Loren, \u00e8 a letto con Madison; Jack con una ragazza incontrata alla festa, Adrian con Harry; e per finire, Ben ha dormito con una vergine ed \u00e8 stato l'unico a non avere un rapporto sessuale. Grace propone a Jack di provare il bacio di addio, utilizzato anche da Adrienne e Ricky la sera prima: ma i due si ricredono dopo un bacio lungo e appassionato. Questa prima parte di stagione si conclude con una riflessione di Ricky ed Amy su quanto accaduto e un loro bacio conclusivo.\nLa seconda parte della stagione inizia con il risveglio di tutti il giorno dopo la festa, Ricky e Amy parlano del matrimonio e lei non vuole sposarsi subito. Ben passa il pomeriggio al telefono con Dylan. Adrian cerca di contattare Omar. Madison chiama Henry che si rende conto che tutti sanno quello che ha combinato e cerca di scusarsi con Ben. La ex di Daniel gli invia la foto del bacio tra Grace e Jack e lui lascia Grace. Leo e i genitori di Dylan trovano Ben, Dylan e le sue amiche che fumano erba in camera di Ben e gli vietano di vedersi ancora.\nSi ritrovano tutti alla scuola estiva, Adrian per diplomarsi, Ben per punizione, Loren e Madison per non andare a lavorare, Ethan per il sovraffollamento del riformatorio, Grace perch\u00e9 viene espulsa dal campo estivo, Henry per entrare in una buona universit\u00e0 ed Amy per racimolare un po' di crediti extra.\nAmy \u00e8 sempre di pessimo umore e non vuole fissare la data del matrimonio e Ricky sopporta con pazienza i suoi sbalzi di umore.\nBen \u00e8 ossessionato dalla sua nuova ragazza e Adrian continua a uscire con Omar.\nLa madre di Grace durante un viaggio in Sud Africa scopre che il defunto marito aveva un amante con cui aveva un figlio di 15 anni, Jacob.\nAshley torna dalla Florida e parte per un viaggio in Europa con sua madre (accrescendo i malumori di Amy).\nQuinta stagione.\nAmy e Ricky continuano a vivere insieme e progettano di sposarsi. Ashley rompe con Toby e si trasferisce dalla madre. Ashley alla fine si trasferisce in Italia per frequentare una scuola di cucina. Ben continua ad andare dietro ad Amy, ma nel frattempo conosce un'altra ragazza che lo mette nei guai. Adrian va a vivere insieme al suo ragazzo Omar e Ben esce con Madison. Sia Amy sia Ben vengono ammessi in un college a New York. \nAmy e Ricky fuggono insieme all'ultimo momento e decidono di non dire a nessuno, se non al loro ritorno, che si sono sposati. Alla fine raccontano la verit\u00e0, cio\u00e8 che non si erano realmente sposati, e progettano un vero matrimonio. Anne rivela di essere lesbica, cosa che scombussola Amy. George comincia di nuovo a frequentare Kathleen una volta resosi conto che tra lui e Anne \u00e8 finita.\nLa stagione si conclude con Amy che annulla il fidanzamento con Ricky. Amy parte per andare al college a New York e condivide un appartamento con Ben, che sta frequentando il suo stesso college per riconquistarla, e l'appartamento \u00e8 pagato da Leo. Amy lascia John con Ricky, cos\u00ec Ricky si prender\u00e0 cura del bambino durante tutto il periodo in cui Amy studia.\nProduzione.\nCosti.\n\"Secret Life\" \u00e8 una produzione ABC Family ed ha il basso budget di 1\u00a0500\u00a0000 dollari ad episodio, un milione in meno di un'altra qualsiasi produzione di prima serata. \u00c8 stata creata e prodotta da Brenda Hampton, l'autrice di \"Settimo Cielo\".\nLa serie avrebbe dovuto originariamente intitolarsi \"The Sexual Secret Life of the American Teenager\" (\"La vita sessuale segreta di una teenager americana\"); la Hampton disse che il problema di questo titolo era che, cercandolo su Google, i fan avrebbero trovato numerosi siti porno. La Walt Disney (proprietaria della ABC Family) non avrebbe comunque approvato il titolo.\nScrittura.\nLa Hampton ebbe diverse difficolt\u00e0 nel cercare di catturare il linguaggio degli adolescenti di oggi; dichiar\u00f2: \"Mi piacciono tutti i nostri attori, ed i pi\u00f9 giovani in particolare, hanno opinioni. Loro vengono da me e mi dicono se alcuni dei dialoghi non gli suonano bene\". La Hampton ascolta e a volte li lascia modificare le loro battute; tuttavia l'autrice ha precisato che se si trova in disaccordo, il dialogo resta come l'ha originariamente scritto.\nBob Thompson, un critico televisivo, ha scritto: \"Brenda Hampton ha l'abilit\u00e0 di scrivere una serie che sembri vecchio stile e seria, senza neanche una punta d'ironia. Ma se si ascolta attentamente, lo show \u00e8 pieno di dialoghi secchi e alla moda come se si ascoltasse una reale conversazione telefonica tra due adolescenti, il che vuol dire, aggiunge Thompson, che il successo del telefilm \u00e8 davvero meritato\".,\nIspirazione.\nRiguardo ai due modelli culturali che hanno ispirato \"Secret Life\", ovvero i due film \"Juno\" e \"Molto incinta\", una delle produttrici dello show, la Thompson, ha dichiarato che questi sono stati troppo superficiali e \"leggeri\" nel trattare il tema di una gravidanza indesiderata, ignorando totalmente i problemi che questa comporta nella vita reale.\nLa Hampton non voleva scrivere un dramma e quindi ha inserito nello show diversi momenti di commedia brillante, grazie al suo passato lavorativo nelle sit-com come \"Fat Actress\" con Kirstie Alley del 2005.\nGruppo di prevenzione.\nLa Hampton non approva che la ABC Family termini ciascun episodio con un messaggio di pubblico servizio che incita genitori e figli sul parlarsi l'un l'altro di sesso per prevenire le gravidanze indesiderate; ha smentito che un gruppo di prevenzione collabori con lei alla sceneggiatura: \"il gruppo di prevenzione suona come una scusa per il fatto che trattiamo di adolescenti e non penso che dovremmo scusarci per questo\". Tuttavia l'autrice ha specificato che la ABC Family la lascia da sola dandole molta pi\u00f9 libert\u00e0 di ogni altro canale dove aveva precedentemente lavorato, mettendo un avviso di \"Programma consigliato ai maggiori di 13 anni\"."}
{"id": "2063827", "revid": "729019", "url": "https://it.wikipedia.org/wiki?curid=2063827", "title": "Francesco Pais-Serra", "text": "Si un\u00ec ai garibaldini e prese parte ai combattimenti di Mentana; raggiunse in queste formazioni il grado di colonnello, poi pass\u00f2 all'esercito italiano, nel quale divenne maggior generale nella prima guerra mondiale.\nScioltesi le formazioni garibaldine, si stabil\u00ec a Bologna, dove collabor\u00f2 alla fondazione ed allo sviluppo di testate giornalistiche, fra le quali \"\"Amico del popolo\", ed inizi\u00f2 un'attivit\u00e0 politica per i repubblicani che gli cost\u00f2 diversi arresti.\nEletto nel 1886 nel collegio di Sassari ed Ozieri per la XV Legislatura, sedette in parlamento ininterrottamente sino alla XXIV (nel 1919 si candid\u00f2 ma non fu rieletto).\nFu presidente della commissione sulla proposta di legge Barzilai su \u00abSistemazione degli impiegati straordinari al servizio dello stato\u00bb (detta brevemente \"commissione straordinariato\"). Pi\u00f9 notoriamente, fu presidente di una commissione di inchiesta sulla sicurezza e la giustizia in Sardegna e dalla sua relazione, pubblicata nel 1986, trasse ispirazione la legge n. 382 del 1897 contenente norme speciali per l'Isola.\nFu inoltre presidente della Legione volontari cacciatori del Tevere e della federazione nazionale fra le associazioni dei reduci dalle patrie battaglie e dei militari in congedo.\nOpere.\nDiscorsi parlamentari.\nDiversi discorsi pronunciati alla Camera dei deputati dal Pais-Serra sono stati pubblicati dalla tipografia della stessa Camera, ed alcuni sono stati ripresi da altri editori:"}
{"id": "2063830", "revid": "315341", "url": "https://it.wikipedia.org/wiki?curid=2063830", "title": "Francesco Pais Serra", "text": ""}
{"id": "2063832", "revid": "71433", "url": "https://it.wikipedia.org/wiki?curid=2063832", "title": "Boyband", "text": ""}
{"id": "2063833", "revid": "15200", "url": "https://it.wikipedia.org/wiki?curid=2063833", "title": "Compare Volpone", "text": ""}
{"id": "2063835", "revid": "71433", "url": "https://it.wikipedia.org/wiki?curid=2063835", "title": "Open road", "text": ""}
{"id": "2063837", "revid": "15200", "url": "https://it.wikipedia.org/wiki?curid=2063837", "title": "Sora Volpe", "text": ""}
{"id": "2063839", "revid": "599013", "url": "https://it.wikipedia.org/wiki?curid=2063839", "title": "Suore di San Giuseppe di Lione", "text": "Le Suore di San Giuseppe di Lione (in francese \"S\u0153urs de Saint Joseph de Lyon\") sono un istituto religioso femminile di diritto pontificio: i membri di questa congregazione pospongono al loro nome la sigla C.S.J.\nStoria.\n\u00c8 una delle pi\u00f9 antiche congregazioni derivate direttamente dalle Suore di San Giuseppe fondate nel 1650 a Le Puy da Jean-Pierre M\u00e9daille (1610-1669): sorse nel 1807 a Saint-\u00c9tienne a opera di padre Claude Cholleton e madre Saint Jean Fontbonne (1759-1843); la compagnia era detta \"delle Suore Nere\" e \"delle Suore della Buona Morte\", sia per il colore del loro abito che per il fatto che le sorelle prestavano soccorso ai moribondi.\nSu suggerimento del cardinale Joseph Fesch, l'associazione si trasform\u00f2 in congregazione religiosa e il 14 luglio 1808 la loro casa madre venne trasferita a Lione: l'istituto ricevette il pontificio decreto di lode il 5 maggio 1829 e venne approvata dalla Santa Sede il 27 giugno 1899; le sue costituzioni vennero approvate temporaneamente il 10 gennaio 1910 e definitivamente il 24 giugno 1829.\nDalla congregazione di Lione hanno avuto origine numerose altre famiglie di suore di San Giuseppe: tra le principali quella di Chamb\u00e9ry, diffusa anche in Italia, e di Carondelet, presenti negli Stati Uniti d'America.\nAttivit\u00e0 e diffusione.\nSi dedicano all'istruzione della giovent\u00f9, all'assistenza agli infermi e agli anziani e a varie forme di servizio pastorale.\nSono presenti in Belgio, Burkina Faso, Costa d'Avorio, Egitto, Francia, Grecia, Honduras, India, Irlanda, Libano, Messico, Regno Unito, Stati Uniti d'America e Svizzera: la sede generalizia \u00e8 a Lione.\nAl 31 dicembre 2005 l'istituto contava 910 religiose in 148 case."}
{"id": "2063840", "revid": "1086846", "url": "https://it.wikipedia.org/wiki?curid=2063840", "title": "Associazione Calcio Verona 1948-1949", "text": "Questa voce raccoglie le informazioni riguardanti l'Associazione Calcio Verona nelle competizioni ufficiali della stagione 1948-1949."}
{"id": "2063842", "revid": "92920", "url": "https://it.wikipedia.org/wiki?curid=2063842", "title": "David Withers", "text": ""}
{"id": "2063843", "revid": "1543377", "url": "https://it.wikipedia.org/wiki?curid=2063843", "title": "Not Listening", "text": "Not Listening E.P. \u00e8 un EP degli Snuff pubblicato nel 1999."}
{"id": "2063851", "revid": "228587", "url": "https://it.wikipedia.org/wiki?curid=2063851", "title": "One Piece Grand Adventure", "text": ""}
{"id": "2063853", "revid": "640277", "url": "https://it.wikipedia.org/wiki?curid=2063853", "title": "ASP World Tour", "text": "L'ASP World Tour \u00e8 il principale campionato mondiale professionistico di surf, organizzato dalla Association of Surfing Professionals (ASP), al quale partecipano gli atleti che sono considerati i migliori. Si tiene con frequenza annuale con tappe in giro per il mondo, al termine delle quali viene stilata una classifica a punteggio, tenendo conto delle vittorie e dei piazzamenti conquistati da ogni singolo atleta. Per l'accesso al world tour \u00e8 necessario conquistare posizioni rilevanti in altri campionati minori, o scalare la classifica mondiale con graduatorie simili alle classifiche individuali di tennis, che tengono conto dei risultati ottenuti durante la stagione. L'atleta che pi\u00f9 volte ha conquistato il titolo \u00e8 Kelly Slater, che nel 2011 ha vinto il suo 11\u00ba campionato individuale, con ben due gare in anticipo sul calendario."}
{"id": "2063854", "revid": "110157", "url": "https://it.wikipedia.org/wiki?curid=2063854", "title": "That's Fine", "text": "That's Fine \u00e8 un EP degli Snuff pubblicato nel 1991."}
{"id": "2063858", "revid": "1494169", "url": "https://it.wikipedia.org/wiki?curid=2063858", "title": "Room Service", "text": "Room Service (in lingua inglese \"Servizio in camera\") pu\u00f2 riferirsi a:"}
{"id": "2063859", "revid": "123600189", "url": "https://it.wikipedia.org/wiki?curid=2063859", "title": "Vitale Bramani", "text": "Divent\u00f2 membro del Club Alpino Italiano (CAI) a venticinque anni; nel 1936 ha inventato le suole in gomma a carrarmato. Nella seconda met\u00e0 degli anni Trenta, fonda l'azienda Vibram. Nel 1954 le sue suole a carrarmato conquistano la vetta del K2.\nHa aperto circa 100 vie nell'arco alpino.\nBiografia.\nVitale nasce a Milano il 3 maggio del 1900 da Cesare Bramani e Rosa Radice, di professione ebanisti. Il fratello Cornelio, avendo notato la propensione di Vitale per l'arrampicata, lo introduce al mondo dell'alpinismo. A quindici anni Vitale Bramani s'iscrive alla SEM (Societ\u00e0 escursionisti milanesi). Qui conosce Eugenio Fasana di cui sar\u00e0 allievo e cognato: nel 1927 sposa Maria Fasana, la sorella minore.\nA 17 anni supera il sesto grado di difficolt\u00e0 lungo la spaccatura Dones della parete ovest del Torrione Magnaghi Meridionale (Grigna).\nNel 1933 riceve la medaglia d'oro al valore alpinistico con il conferimento da parte di Angelo Manaresi allora presidente del CAI.\nNel 1928 inaugura in via della Spiga 8 a Milano un negozio dedicato all'alpinismo. Qui incontra tra gli altri, Ettore Castiglioni, i conti Aldo e Alberto Bonacossa, Elvezio Bozzoli Parasacchi, Celso Gilberti. Qui conosce anche Franco Brambilla, futuro amministratore delegato della Pirelli e cognato di Leopoldo Pirelli: le prime suole a carrarmato saranno prodotte assieme a loro.\nCon la nascita di Cesare (25 aprile 1936 \u2013 6 gennaio 1973) trasferisce la famiglia in via della Spiga di fronte al negozio. Nel 1962 il negozio si trasferisce in via Visconti di Modrone e dal 1969 si chiamer\u00e0 Bramani Sport. Rester\u00e0 attivo fino al 1994.\nNel settembre del 1935 assiste a un grave incidente in cordata sulla Punta Rasica in Val Bregaglia, dove perdono la vita sei escursionisti, anche a causa di calzature inadeguate. Applica la gomma vulcanizzata alle suole delle scarpe garantendo cos\u00ec la stabilit\u00e0 degli scarponi chiodati, la flessibilit\u00e0 e la presa sulla roccia. Per migliorare l'aderenza e la trazione disegna dei tasselli a forma di croce: le suole potevano cos\u00ec drenare all'esterno neve e detriti fangosi, oltre a garantire una buona presa. Il primo collaudo avviene nel 1937 con la conquista da parte di Vitale Bramani ed Ettore Castiglioni della parete nord-ovest del Pizzo Badile. All'inizio della scalata sostituisce le suole degli scarponi e mette le proprie.\nSi chiama Gomma Tecnica il primo stabilimento aperto a Gallarate nel 1947 dove lavorano 40 operai. Solo dal 1958 con la nuova sede dell'azienda ad Albizzate in provincia di Varese, Vibram diventa il nome ufficiale. Dichiara in un'intervista a Walter Tobagi degli anni Sessanta: \u201c\"Quando ho cominciato l'industria avevo quaranta operai [\u2026].Ora ho undici concessionari in tutto il mondo che impiegano i miei brevetti [...]. Con questi soldi mantengo la sezione ricerche della fabbrica. E posso immettere sempre nuovi macchinari. Io ho quest'idea, l'ho sempre avuta. Si pu\u00f2 risparmiare su tutto, non sui macchinari\" [\u2026]\u201d.\n1954 la conquista del K2.\nNel 1954 avviene la conquista del K2 da parte della spedizione italiana guidata da Ardito Desio e patrocinata dal CAI. Ad arrivare in cima agli 8.611 metri Achille Compagnoni e Lino Lacedelli che indossano scarponi Dolomite con suola Vibram. Anche Vitale Bramani investe molto in questa impresa. Insieme al suo ufficio tecnico progetta sei differenti tipi di suole ad alte prestazioni.\nAgli inizi degli anni Sessanta Vitale Bramani esporta le suole Vibram verso i mercati degli USA e del Sudamerica. Nel 1965 rilascia le licenze per produrre suole Vibram a Quabaug Corporation con sede in North Brookfield, Massachusetts. Alla fine del 1970, anno della morte di Vitale Bramani, nel mondo erano attive le seguenti licenze di fabbricazione:\nLe Principali Salite.\n1917 \n1920 \n1921\n1922\n1923\n1924\n1925\n1926\n1927\n1928\n1929\n1930\n1931\n1932\n1933\n1934\n1935\n1936\n1937\n1941\n1942 \nOnorificenze.\nMedaglia d'oro al valore alpinistico, 1933, Milano"}
{"id": "2063860", "revid": "115865071", "url": "https://it.wikipedia.org/wiki?curid=2063860", "title": "Test Drive 5", "text": "Test Drive 5 \u00e8 il quinto capitolo della serie di videogiochi Test Drive. \u00c8 stato sviluppato da Pitbull Syndicate per Microsoft Windows e Sony Playstation e pubblicato da Accolade nel 1998.\nModalit\u00e0 di gioco.\nGara Completa:\nColonna sonora.\nIn \"Test Drive 5\" sono presenti 12 brani di gruppi come Fear Factory, Junkie XL, KMFDM, e Pitchshifter."}
{"id": "2063861", "revid": "1494169", "url": "https://it.wikipedia.org/wiki?curid=2063861", "title": "Belledonne", "text": ""}
{"id": "2063863", "revid": "7", "url": "https://it.wikipedia.org/wiki?curid=2063863", "title": "L'ultimo uomo della terra", "text": ""}
{"id": "2063868", "revid": "1086846", "url": "https://it.wikipedia.org/wiki?curid=2063868", "title": "Associazione Calcio Verona 1949-1950", "text": "Questa voce raccoglie le informazioni riguardanti l'Associazione Calcio Verona nelle competizioni ufficiali della stagione 1949-1950."}
{"id": "2063876", "revid": "599013", "url": "https://it.wikipedia.org/wiki?curid=2063876", "title": "C. J. Hobgood", "text": "Nel 1999 venne eletto esordiente dell'anno nell'ASP world tour, e nel 2001 ha vinto il titolo mondiale."}
{"id": "2063877", "revid": "22475", "url": "https://it.wikipedia.org/wiki?curid=2063877", "title": "Test Drive 6", "text": "Test Drive 6 \u00e8 il sesto capitolo della serie Test Drive. Penultimo capitolo della serie sviluppato dal team inglese Pitbull Syndicate, \u00e8 stato pubblicato per Microsoft Windows, PlayStation, Dreamcast e Game Boy Color.\nModalit\u00e0 di gioco.\nCome negli ultimi titoli, sono presenti molte auto che spaziano dalle moderne Jaguar XJ220 e Ford GT a modelli \"vintage\" come AC Cobra e Dodge Charger.\nAccoglienza.\nDavid Zdyrko di IGN ha criticato il titolo ritenendo che, nonostante i miglioramenti introdotti rispetto a \"Test Drive 5\", la versione per PlayStation rimane inferiore ai giochi concorrenti appartenenti alla serie \"Gran Turismo\", \"Need for Speed\" e \"Ridge Racer\". Anche la versione PC \u00e8 considerata inferiore rispetto a ' e ', venendo definito da Computer Games Magazine \"\"Hot Pursuit\" con meno vetture scintillanti\"."}
{"id": "2063879", "revid": "110157", "url": "https://it.wikipedia.org/wiki?curid=2063879", "title": "Long Ball to No One", "text": "Long Ball to No One \u00e8 un EP degli Snuff pubblicato nel 1996.\nCollegamenti esterni.\nScheda del disco sul sito della Fat Wreck Chords"}
{"id": "2063884", "revid": "287204", "url": "https://it.wikipedia.org/wiki?curid=2063884", "title": "Pensare la storia", "text": "Pensare la Storia \u00e8 un saggio dello scrittore e giornalista italiano Vittorio Messori.\nContenuto.\nIn questo libro Messori raccoglie 289 articoli apparsi sul quotidiano Avvenire, a partire dal maggio 1987, in una rubrica intitolata \"Vivaio\", dove l'autore ha fatto confluire molto del materiale che ha raccolto sull'Atlantide Cristiana (come la definisce egli stesso). In altre parole: una lettura cattolica dell'avventura umana."}
{"id": "2063887", "revid": "24443", "url": "https://it.wikipedia.org/wiki?curid=2063887", "title": "Massiccio del Vercors", "text": ""}
{"id": "2063888", "revid": "408977", "url": "https://it.wikipedia.org/wiki?curid=2063888", "title": "Dio Anziano", "text": ""}
{"id": "2063890", "revid": "767487", "url": "https://it.wikipedia.org/wiki?curid=2063890", "title": "Do Do Do EP", "text": "Do Do Do EP \u00e8 un EP degli Snuff pubblicato nel 1996."}
{"id": "2063891", "revid": "38120", "url": "https://it.wikipedia.org/wiki?curid=2063891", "title": "Moebius (personaggio)", "text": ""}
{"id": "2063892", "revid": "44939", "url": "https://it.wikipedia.org/wiki?curid=2063892", "title": "Tassolo", "text": ""}
{"id": "2063894", "revid": "767487", "url": "https://it.wikipedia.org/wiki?curid=2063894", "title": "Gandara and Friends", "text": "Gandara and Friends \u00e8 un EP degli Snuff."}
{"id": "2063896", "revid": "232134", "url": "https://it.wikipedia.org/wiki?curid=2063896", "title": "You're gonna go far kid", "text": ""}
{"id": "2063899", "revid": "767487", "url": "https://it.wikipedia.org/wiki?curid=2063899", "title": "Associazione Calcio Verona 1950-1951", "text": ""}
{"id": "2063900", "revid": "729019", "url": "https://it.wikipedia.org/wiki?curid=2063900", "title": "Conflitto del Kivu", "text": "Il conflitto del Kivu \u00e8 un conflitto armato svoltosi tra il 2004 e il gennaio del 2008, ripreso per\u00f2 nell'ottobre dello stesso anno, tra l'esercito della Repubblica Democratica del Congo e il CNDP, le forze ribelli guidate da Laurent Nkunda, che hanno al loro fianco le milizie Tutsi. Tuttavia sono intervenute nel conflitto anche le milizie Hutu del Ruanda e una missione delle Nazioni Unite.\nDal 2004 al trattato di pace.\nIl conflitto ha avuto e ha come teatro le province del Sud Kivu e del Nord Kivu, che si trovano nell'est della Repubblica Democratica del Congo. Nel maggio 2004 le truppe ribelli di Laurent Nkunda occuparono la citt\u00e0 di Bukavu, insieme a milizie Tutsi. Nkunda dichiarava ufficialmente di esigere un'azione preventiva e un aiuto contro una nuova possibile repressione dei Tutsi da parte degli Hutu dopo il genocidio ruandese. Tuttavia in realt\u00e0 Nkunda occup\u00f2 importanti zone minerarie, e il Parco nazionale dei Virunga.\nInoltre fu accusato dalla stampa straniera, particolarmente dal The Independent, di aver compiuto numerosi crimini di guerra. La risposta delle truppe Hutu del Ruanda, il Fronte di liberazione del Ruanda, e dell'esercito del governo congolese fece s\u00ec che si scatenassero numerose battaglie, nonch\u00e9 razzie e violenze nei villaggi delle due province coinvolte. Il 23 gennaio 2008 venne siglato un trattato di pace tra il governo e Laurent Nkunda, ma non dalle Forze democratiche per la liberazione del Ruanda (FDLR).\nIl ritorno dei conflitti.\nTuttavia, il 26 ottobre 2008, non rispettando l'accordo di pace, le truppe ribelli di Laurent Nkunda, usando come base il Parco nazionale dei Virunga, perpetrarono attacchi continui nei villaggi del Kivu Nord, sino ad arrivare alle soglie della citt\u00e0 di Goma. Le razzie e le violenze sui civili furono numerose, e il 27 ottobre furono attaccate anche le forze armate delle Nazioni Unite stanziate nella provincia per garantire la pace. Il 29 ottobre la Francia chiese un intervento europeo che facesse da rinforzo con almeno 15000 uomini, che fu rifiutata dalla maggior parte dell'Unione Europea.\nIl 30 ottobre l'esercito congolese stesso, inviato per contrastare l'avanzata di Laurent Nkunda e delle milizie Tutsi, perpetr\u00f2 violenze nella citt\u00e0 di Goma e nei villaggi intorno. I Paesi occidentali, nonostante la decisione di non intervenire militarmente, il 31 ottobre inviarono aiuti economici con fini umanitari, i ministri degli esteri britannico e francese David Miliband e Bernard Kouchner si offrirono di fare da mediatori, e il Segretario di Stato degli Stati Uniti Condoleezza Rice contatt\u00f2 Paul Kagame, presidente del Ruanda, per discutere di una soluzione a lungo termine.\nTuttavia, i conflitti continuarono, e il 5 e 6 novembre si svolsero nelle citt\u00e0 di Kiwanja e di Nyanzale battaglie tra i ribelli e le truppe governative, supportate da un altro esercito regionale, quello dei Mai-Mai, ritenuti colpevoli di crimini di guerra e del rapimento il 5 novembre di un giornalista belga, liberato tre giorni dopo.\nL'8 novembre l'esercito dell'Angola si affianca a quello congolese nelle battaglie. Pochi giorni pi\u00f9 tardi, anche l'esercito dello Zimbabwe combatter\u00e0 a fianco del governo e dei suoi alleati, i quali per\u00f2 il 13 novembre sembrano arretrare sempre di pi\u00f9 di fronte ai potenti ribelli, nonostante di numero assai inferiore. Secondo fonti della BBC i numeri dell'esercito sarebbero questi: 6\u00a0000 uomini al servizio di Laurent Nkunda, 6\u00a0500 del FDLR, 6\u00a0000 della missione ONU, 3500 Mai-Mai, e 90\u00a0000 dell'esercito della Repubblica Democratica del Congo.\nSolo il 20 novembre viene redatto un patto tra Laurent Nkunda e il governo per il ritiro dei ribelli da alcune zone in modo da favorire un corridoio umanitario.\nVari vertici si sono susseguiti a Nairobi nei mesi di novembre e dicembre 2008, con la mediazione dell'ONU e dell'ambasciata cinese, tutti con esito non positivo, ad eccezione dell'apertura dei corridoi umanitari.\nModifiche negli schieramenti.\nIl 16 gennaio 2009 molti leader militari del CNDP annunciano la fine degli scontri e la loro unione alle forze governative. Tuttavia Laurent Nkunda continua a supportare la ribellione, unito all'Esercito di Resistenza del Signore di Joseph Kony, che da Natale ha ucciso pi\u00f9 di 620 persone e schiavizzato 120 bambini congolesi. Il 19 gennaio lo stesso Kony fa bruciare una chiesa piena di civili e continua a razziare villaggi. Il giorno successivo, il Ruanda passa improvvisamente dalla parte del governo congolese, probabilmente spinto da interessi verso le risorse della zona: esso, per accordo con la parte del CNDP alleata col governo Kabila, dovr\u00e0 neutralizzare le milizie Hutu del FDLR, che pure per tutta la durata del conflitto ha combattuto contro il CNDP di Laurent Nkunda, il principale nemico del governo stesso.\nDi conseguenza, gli schieramenti divengono d'improvviso tre, e il terzo \u00e8 proprio quello del FDLR, sia contro Laurent Nkunda che contro il governo e in particolare l'alleata Ruanda. Il 23 gennaio 2009 il governo congolese d\u00e0 l'incredibile notizia: Laurent Nkunda, ormai sorretto solo da una parte dei suoi ribelli, \u00e8 stato definitivamente sconfitto e arrestato, dopodich\u00e9 imprigionato in Ruanda. La Repubblica Democratica del Congo continu\u00f2 a chiedere l'estradizione per anni, e nel 2011 Nkunda non era ancora stato incriminato formalmente. Forse si aprir\u00e0 uno spiraglio per la fine del conflitto, nonostante rimangano alcuni residui di gruppi ribelli, come il FDLR, che comunque combatte contro i soldati ruandesi, e l'Esercito di resistenza del Signore.\nLa nuova fragile pace.\nCon l'arresto di Laurent Nkunda del 22 gennaio, per\u00f2, si smuove qualcosa. Infatti, ufficialmente il CNDP, che in parte si era gi\u00e0 distaccato per allearsi col governo, si dissolve il 23 marzo 2009, stipulando un trattato di pace con il governo di Paul Kagame. Il suo vecchio capo rester\u00e0 prigioniero in Ruanda.\nMa la pace \u00e8 assai fragile: il 9 maggio 2009 \u00e8 difatti il FDLR dei ribelli antigovernativi ruandesi a distruggere d'improvviso la citt\u00e0 di Ekingi uccidendo pi\u00f9 di 90 persone tra civili e soldati congolesi. La missione MONUC e l'esercito della Repubblica Democratica del Congo stanno ancora indagando per trovare i responsabili.\nTrasformatosi in un partito politico in difesa degli interessi dei Tutsi congolesi, il CNDP ottiene un accordo per la liberazione dei suoi prigionieri e l'attribuzione di tre ministeri in occasione delle elezioni presidenziali del 2011. Ma, a seguito del mancato rispetto di questo accordo, nasce il movimento armato del 23 Marzo , che nel luglio 2012 conquista le citt\u00e0 di Bunagana e Rutshuru.\nIl 5 novembre 2013, l'esercito congolese cacci\u00f2 il movimento del 23 marzo dalle sue posizioni nei monti del Nord-Kivu, al confine con il Ruanda e l'Uganda, ma nonostante la sconfitta del CNDP e del M23 la regione non \u00e8 ancora pacificata, e costituisce una zona franca in cui avvengono regolarmente scontri violenti tra l'esercito nazionale e i gruppi ribelli .\nMassacri da parte di milizie armate si sono verificati ancora nel 2016 e 2017 . I civili sono le principali vittime degli scontri, in particolare donne e bambini vittime di stupri e abusi sessuali , resi possibili anche dall'indifferenza e dalla complicit\u00e0 o corruttibilit\u00e0 delle forze congolesi e dei soldati della MONUSCO.\nL'emergenza umanitaria.\nSecondo fonti del China Daily, le vittime del conflitto del Kivu ammonterebbero a circa 45\u00a0000, la maggior parte dei quali a causa di malnutrizione e malattie conseguenti al conflitto. Secondo la CNN, i decessi accertati per la riesplosione del conflitto in ottobre del 2008 sarebbero 22. Nonostante i Paesi occidentali abbiamo ammesso che la riesplosione della guerra porter\u00e0 a una catastrofe umanitaria, e l'Acnur, l'agenzia ONU per i rifugiati, abbia confermato la notizia di almeno 50\u00a0000 civili sfollati, non v'\u00e8 stato alcun aumento del contingente, fatto che ha attirato molte critiche nei confronti delle Nazioni Unite.\nIl 7 novembre 2008 si \u00e8 aperto un vertice a Nairobi tra il presidente congolese Joseph Kabila, quello ruandese, Paul Kagame, e il segretario generale dell'ONU Ban Ki-moon. Tuttavia Kabila ha gi\u00e0 dichiarato il rifiuto di un possibile incontro di dialogo con Laurent Nkunda, il capo dei ribelli. Gli osservatori temono un possibile scoppio di una terza guerra del Congo. Il 12 dicembre il Consiglio di sicurezza delle Nazioni Unite, dopo che un mese prima il Belgio, che aveva proposto una missione di pace europea, aveva accusato gli USA di aver supportato entrambi i governi di Ruanda e Congo, ha anche dichiarato l'effettivo uso da parte dell'esercito della Repubblica Democratica del Congo, come dell'esercito del Ruanda, ormai dichiaratamente messosi a combattere a fianco dei ribelli di Laurent Nkunda, di bambini-soldato. Secondo l'International New Safety Institute, alla data dell'11 novembre 2008 il numero di morti si aggirava a pi\u00f9 di 165, di cui sicuramente 100 civili. Il 10 febbraio 2009 la BBC annuncia che la LRA di Joseph Kony ha mietuto pi\u00f9 di 900 vittime dall'inizio del conflitto. Probabilmente, dunque, i morti totali sono stati pi\u00f9 di un migliaio."}
{"id": "2063901", "revid": "767487", "url": "https://it.wikipedia.org/wiki?curid=2063901", "title": "Nick Motown", "text": "Nick Motown \u00e8 un EP degli Snuff."}
{"id": "2063905", "revid": "767487", "url": "https://it.wikipedia.org/wiki?curid=2063905", "title": "Yuki (EP)", "text": "Yuki EP \u00e8 un EP degli Snuff pubblicato nel 1998."}
{"id": "2063911", "revid": "767487", "url": "https://it.wikipedia.org/wiki?curid=2063911", "title": "Oishe Deh", "text": "Oishie Deh \u00e8 un EP degli Snuff."}
{"id": "2063913", "revid": "1318658", "url": "https://it.wikipedia.org/wiki?curid=2063913", "title": "Universit\u00e0 di Damasco", "text": "L'Universit\u00e0 di Damasco () \u00e8 l'universit\u00e0 principale della Siria, situata nella capitale Damasco.\n\u00c8 nata nel 1923 dall'unione della Scuola di Medicina (fondata nel 1903) e l'Istituto di Legge (fondato nel 1913). Fino al 1958, si chiamava Universit\u00e0 Siriana, ma il nome \u00e8 cambiato in seguito alla fondazione dell'Universit\u00e0 di Aleppo.\nOggi ci sono anche universit\u00e0 nelle citt\u00e0 siriane di Homs, Latakia e Deir el-Zor.\nStoria.\nNel 1901 fu approvata l'istituzione dell'Ufficio della Scuola di Medicina a Damasco e nel 1903 fu aperta questa scuola, che \u00e8 il nucleo dell'Universit\u00e0. La Scuola comprendeva branche di medicina e farmacia e la lingua di insegnamento era il turco.\nNel 1913 a Beirut apr\u00ec una Scuola di Diritto, in cui la maggior parte degli insegnanti erano gli arabi e la lingua di insegnamento era l'arabo. Nel 1914 questa scuola fu trasferita a Damasco. Poi negli ultimi anni della prima guerra mondiale la Scuola di Diritto torn\u00f2 a Beirut.\nIn seguito a Damasco furono aperti l'Istituto di Medicina all'inizio di gennaio del 1919 e la Facolt\u00e0 di Giurisprudenza nel settembre del 1919.\nNel 1923, la Facolt\u00e0 di Giurisprudenza fu chiamata Istituto di Diritto e questo istituto fu collegato con l'Istituto di Medicina, la Societ\u00e0 Araba e il Centro del Patrimonio Arabo nell'organizzazione sotto il nome di Universit\u00e0 Siriana. Nel 1926 la Societ\u00e0 Araba e il Centro del Patrimonio Arabo si separarono dall'Universit\u00e0.\nNel 1928 fu istituita la Scuola di Studi Letterari Superiori che immediatamente colleg\u00f2 la sua amministrazione con l'Universit\u00e0. Nel 1929 divenne Scuola di Lettere, chiusa nel 1935. \nA partire dal 1946, l'Universit\u00e0 non si limita pi\u00f9 agli Istituti di Medicina e Giurisprudenza, ma si creano facolt\u00e0 e istituti superiori in altre materie.\nNel 1958 fu creata una nuova legge per regolamentare le universit\u00e0 nelle regioni della Repubblica Araba Unita. Ci\u00f2 ha portato al a cambiamento del nome: non pi\u00f9 \"Universit\u00e0 Siriana\" ma \"Universit\u00e0 di Damasco\", e alla creazione di una seconda universit\u00e0 chiamata \"Universit\u00e0 di Aleppo\".\nNel 1959 l'Istituto d'Arte fu fondato a Damasco ed divent\u00f2 parte dell'Universit\u00e0 di Damasco nel 1972."}
{"id": "2063914", "revid": "122003821", "url": "https://it.wikipedia.org/wiki?curid=2063914", "title": "Brian Priske", "text": "Carriera.\nClub.\nPriske inizia a giocare nelle giovanili dell'Horsens, squadra della sua citt\u00e0 natale. Nel 1997 si trasferisce all'Aarhus Fremad, prima di passare, nel 1999, all'Aalborg. Con l'Aalborg vince la Danish Superliga nel 1999.\nNel 2003 passa al .\nNel 2005 tent\u00f2 l'avventura in Inghilterra, firmando con il Portsmouth. Dopo esser guarito da un infortunio, aiut\u00f2 la squadra a salvarsi. A fine stagione decise di tornare in Belgio, questa volta sponda Club Bruges, con il quale vinse la Coppa Nazionale nel 2007.\nNel 2008 passa al Vejle Boldklub. Il 21 gennaio 2011 si trasferisce allo Start.\nNazionale.\nHa giocato per la Nazionale danese, sia nell'Under-21 che in quella maggiore, debuttandovi nella primavera del 2003 quando militava nell'Aalborg.\nVenne convocato dal CT Morten Olsen per gli Europei 2004, dove gioc\u00f2 nella partita contro l'Italia."}
{"id": "2063915", "revid": "120837409", "url": "https://it.wikipedia.org/wiki?curid=2063915", "title": "Partito Comunista Iracheno", "text": "Il Partito Comunista Iracheno (; in curdo \"Partiya Komunista Iraq\u00ea\", \u062d\u0632\u0628\u06cc \u0634\u06cc\u0648\u0639\u06cc \u0639\u06ce\u0631\u0627\u0642\u200e), dalla sua fondazione nel 1934, domin\u00f2 da posizioni di sinistra la vita politica dell'Iraq. Esso svolse un ruolo fondamentale nel modellare la storia politica irachena fra l'anno della sua fondazione e gli anni settanta. Il Partito fu coinvolto nella maggior parte delle insurrezioni nazionali e nelle dimostrazioni politiche che si svolsero tra gli anni quaranta e gli anni cinquanta.\nSoffr\u00ec pesantemente a partire dal 1978 sotto la dura repressione condotta dal regime repressivo di \u1e62add\u0101m \u1e24usayn, ma rimase un elemento importante dell'opposizione irachena, e fu un oppositore deciso delle sanzioni decretate dalle Nazioni Unite contro l'Iraq a seguito della guerra per il Kuwait del 1991. Si oppose anche all'invasione statunitense dell'Iraq del 2003 ma dopo di allora ha regolarmente partecipato alle nuove istituzioni politiche dell'Iraq occupato. Ha conseguito un qualche successo nelle elezioni legislative irachene del 2005.\nLa leadership di Fahd e la fase seguente.\nNel 1941 Y\u016bsuf Salm\u0101n Y\u016bsuf, detto Fahd, divenne Segretario del Partito Comunista Iracheno, e subito cominci\u00f2 a lavorare per vitalizzare l'organizzazione e ampliare la base di consenso e di militanza tra le classi lavoratrici dell'agricoltura e, ancor pi\u00f9, della nascente industria. Il suo impegno fu coronato da successo e, sotto la sua guida, il PCI divent\u00f2 una notevole forza politica all'interno delle classi lavoratrici irachene e un importante punto di riferimento per contrastare le mene colonialistiche del Regno Unito, per nulla intenzionato a non intromettersi pi\u00f9 nella politica dell'Iraq, malgrado la nominale indipendenza di quest'ultimo.\nNel 1949, dopo la repressione dell'insurrezione rivoluzionaria che s'era espressa attraverso l'azione del movimento \"al-Wathba\" (il Balzo) del 1948, Fahd e due suoi compagni furono condannati a morte e giustiziati. Il partito si riorganizz\u00f2 e gioc\u00f2 un ruolo fondamentale nell\"'Intifada\" del 1952.\nNel 1958 sostenne la rivoluzione dei \"Liberi Ufficiali\" di \u02bfAbd al-Kar\u012bm Q\u0101sim e il suo nuovo governo repubblicano, assicurandogli un leale sostegno.\nIl partito sotto Q\u0101sim, 1958-1963.\nLe relazioni tra il partito e Q\u0101sim non furono facili. Nell'estate del 1959, il partito aveva forse tra i 20.000 e i 25.000 membri. Ci\u00f2, oltre alla sua abilit\u00e0 di mobilitare masse e alla sua penetrazione in fabbriche d'interesse strategico, rese Q\u0101sim timoroso della crescente forza del partito. Nel luglio 1959, dispose quindi che si impartisse un relativo giro di vite al Partito Comunista Iracheno. Non era sicuro di come esso avrebbe reagito. Alcuni elementi, vicini al primo Segretario Husayn al-Radi (noto anche come Sal\u0101m \u02bf\u0100dil o H\u0101shim \u02bfAmm\u0101r), suggerirono di organizzare un colpo di Stato, ma gli elementi pi\u00f9 moderati del Partito si opposero. Il PCI infatti avrebbe voluto seguitare ad appoggiare Q\u0101sim, pi\u00f9 o meno criticamente, finch\u00e9 questi non fu per\u00f2 rovesciato violentemente nel febbraio 1963. Negli ultimi due anni del suo governo, Q\u0101sim aveva indebolito notevolmente il partito sopprimendo in misura notevole o eliminando del tutto le organizzazioni che lo fiancheggiavano, inclusa la Federazione dei Giovani Democratici e i sindacati dei lavoratori e degli studenti. Fino al colpo di Stato del 1963 la crescente impopolarit\u00e0 di Q\u0101sim, che agli occhi di un'opinione pubblica non particolarmente lucida era ritenuto contiguo ai comunisti, crebbe proprio per le misure repressive da lui adottate contro il PCI, che contribuirono a far scemare il numero degli aderenti ad appena 10.000 unit\u00e0.\nIl partito sotto il Ba'th.\nIl colpo di Stato ba'thista dell'8 febbraio 1963 fu accompagnato da combattimenti nelle strade, dal momento che attivisti comunisti e simpatizzanti resistettero al \"putsch\". I combattimenti a Baghdad proseguirono per tre giorni, riducendo la resistenza comunista ai pi\u00f9 poveri quartieri, particolarmente sciiti.\nQuando il Ba'th consolid\u00f2 il suo potere, il PCI sub\u00ec una violenta campagna di eliminazione fisica di massa senza precedenti. Figure di spicco e quadri del partito furono torturati e messi a morte, incluso Husayn al-Radi. Il numero totale di comunisti trucidati non \u00e8 noto, ma si tratt\u00f2 certamente di migliaia di persone.\nA met\u00e0 degli anni Settanta, il Dipartimento di Stato statunitense calcol\u00f2 che i membri del PCI fossero approssimativamente 15.000 (0,47% della popolazione del Paese in et\u00e0 lavorativa).\nNel 1967 \u02bfAz\u012bz al-\u1e24ajj usc\u00ec dal PCI e fond\u00f2 il Partito Comunista Iracheno - Comando Centrale, e avvi\u00f2 una lotta armata, cui il PCI dell'epoca si opponeva.\nNel 1973 il Segretario del PCI, Aziz Muhammad, firm\u00f2 un Patto d'Azione Nazionale col Presidente della Repubblica Ahmad Hasan al-Bakr grazie al quale nasceva un Fronte Nazionale che lo alleava al partito Ba'th al potere. Al PCI fu consentito di operare legalmente, di pubblicare suoi giornali e libri e di ridar vita a organizzazioni fiancheggiatrici. Tuttavia ci\u00f2 fu accompagnato da elementi repressivi e dall'autunno del 1974 il partito studi\u00f2 la possibilit\u00e0 di aumentare il livello di propria sicurezza attraverso una serie di azioni di carattere clandestino. Nel 1978 Saddam Hussein lanci\u00f2 una nuova campagna di repressione contro il PCI, ricorrendo ancora all'esecuzione di numerosi membri del partito. Nel 1979 il PCI ruppe ufficialmente col regime ba'thista al potere.\nNel 1993 la branca curda del partito fu trasformata in un partito semi-autonomo: il Partito Comunista del Kurdistan.\nDopo l'occupazione dell'Iraq.\nIl PCI si \u00e8 opposto all'invasione statunitense dell'Iraq nel 2003 ma decise di lavorare con le nuove istituzioni politiche organizzate dopo l'occupazione. Il suo Segretario, Hamid Majid Musa, ha accettato una carica nel Consiglio governativo interinale iracheno. \nIl partito \u00e8 stato il principale componente della lista dell'Unione del Popolo che si \u00e8 presentato alle elezioni generali del 30 gennaio 2005 ma ha presentato liste separate in alcune elezioni per i consigli di governatorato (ad esempio nel governatorato di Ninive). \nPer le elezioni legislative del 2005, il partito si \u00e8 unito alla Lista Nazionale Irachena di Iyad Allawi, insieme ad altri partiti socialisti, laici, sunniti e sciiti moderati.\nNel marzo 2018, il partito si allea al movimento di Muqtada al-Sadr, nella coalizione elettorale Sairun, (\u00ab In cammino \u00bb), per le elezioni legislative e provinciali del maggio seguente. Le due forze politiche si erano avvicinate a partire dal 2015 nel quadro di un movimento di protesta che reclamava riforme, la lotta alla corruzione e il miglioramento dei servizi pubblici .\nLa coalizione ottiene 54 deputati su un totale di 329 seggi.\nIl 24 maggio 2018, la sede del partito \u00e8 oggetto di un attentato che causa tre feriti .\nSegretari del Partito.\nIl giornale di partito \u00e8 \"Tariq al-Sha'b\" (La via del Popolo). Pubblica anche la rivista \"al-Thaq\u0101fa al-Jad\u012bda\" (La Cultura Nuova ).\nIl motto del partito \u00e8 \"una patria libera e un popolo felice\" (arabo: \"watanun hurrun wa sha\u02bfbun sa\u02bf\u012bd\").\nLa seguente lista enumera quanti hanno servito come Segretari o Primi Segretari del Partito Comunista Iracheno, la pi\u00f9 importante carica del partito. A causa delle ripetute soppressioni subite e la conseguente mancanza di operativit\u00e0, la posizione \u00e8 rimasta talvolta vacante."}
{"id": "2063916", "revid": "767487", "url": "https://it.wikipedia.org/wiki?curid=2063916", "title": "Angelo Montenovo", "text": "Caratteristiche tecniche.\nFu un centravanti non molto dotato fisicamente ma particolarmente insidioso.\nCarriera.\nDopo gli inizi calcistici nello Spello, pass\u00f2 alla e successivamente, nel 1959, al di Egizio Rubino dove, in Serie C, si mise in luce realizzando 13 reti.\nAcquistato da Paolo Mazza, presidente della , Montenovo venne fatto esordire in Serie A dall'allenatore Luigi Ferrero il 9 ottobre 1960 a Ferrara, contro la , in una partita persa dagli spallini per 1-2. In quel campionato Montenovo gioc\u00f2 altre 8 gare ma, nonostante la cessione a novembre di Morbello, non riusc\u00ec a conquistare il posto fisso in prima squadra, ad appannaggio di Azzali, Novelli e Taccola. Nonostante ci\u00f2 Montenovo trov\u00f2 3 gol, il primo dei quali determinante, il 5 febbraio 1961 a Padova, per il pareggio con i biancoscudati.\nL'anno successivo, dopo un avvio in cui pareva destinato al ruolo di titolare, pag\u00f2 assieme a Bettoni una serie di risultati avversi venendo ceduto in novembre al , in Serie B. Nel 1962 torn\u00f2 addirittura in terza serie con il ; in Lombardia si conferm\u00f2 attaccante di lusso per quella categoria, segnando 14 reti.\nRisal\u00ec fra i cadetti con il , senza tuttavia riuscire a ottenere fiducia dall'allenatore Facchini, deludendo nuovamente. L'anno successivo si accas\u00f2 alla , ancora in Serie C, dove continu\u00f2 a non esprimersi su livelli soddisfacenti. Torn\u00f2 quindi a Perugia dove ritrov\u00f2 lo smalto di un tempo con Guido Mazzetti allenatore; proprio con Mazzetti gli umbri vennero promossi, sicch\u00e9 Montenovo ritrov\u00f2 nel 1967 la serie cadetta. Nel 1970, ormai a fine carriera, scese in Serie D con il prima del definitivo ritiro.\nSuccessivamente intraprese la carriera di allenatore, lavorando per quasi quarant'anni nel settore giovanile del Perugia; dalle sue squadre sono emersi diversi giocatori che militarono poi nei campionati di Serie A e B, in primis il campione del mondo Gennaro Gattuso."}
{"id": "2063917", "revid": "767487", "url": "https://it.wikipedia.org/wiki?curid=2063917", "title": "Rudy LaRusso", "text": ""}
{"id": "2063918", "revid": "104458", "url": "https://it.wikipedia.org/wiki?curid=2063918", "title": "Campionati mondiali juniores di sci alpino 1989", "text": "I campionati mondiali juniores di sci alpino 1989 si sono svolti dal 5 all'8 aprile ad Aleyska in Alaska.\nRisultati.\nUomini.\nDiscesa libera.\n5 aprile\nSuper G.\n6 aprile\nGigante.\n7 aprile\nSlalom speciale.\n8 aprile\nDonne.\nDiscesa libera.\n5 aprile\nSuper G.\n6 aprile\nGigante.\n8 aprile\nSlalom speciale.\n7 aprile\nCombinata.\nDati non disponibili"}
{"id": "2063919", "revid": "123214614", "url": "https://it.wikipedia.org/wiki?curid=2063919", "title": "Teoria del Partigiano", "text": "Teoria del Partigiano. Integrazione al concetto del Politico \u00e8 un saggio di Carl Schmitt del 1963, che analizza il concetto e il ruolo del partigiano, combattente \"irregolare\" che si contrappone all'esercito \"regolare\", nella storia e nella filosofia contemporanee. Schmitt ne racconta la nascita, i modi e le teorie di sviluppo dal XV al XIX secolo, per ricomprendere il Partigiano nella teoria pi\u00f9 ampia della sua opera \"Le categorie del Politico\".\nIntroduzione.\nNella parte iniziale del saggio vengono elencate le definizioni dei termini sui quali si potr\u00e0 comprendere meglio il saggio stesso. La riflessione schmittiana si muove secondo le categorie dello \"Jus Publicum Europaeum\" e del \"Diritto di Guerra Classico,\" che, all'interno dello Jus Publicum Europaeum non contempla, infatti, la figura del Partigiano, assimilandolo:\nin quanto \"Diritto di guerra classico\" \u00e8 ancora incentrato sulla guerra, la guerra viene ancora considerata come un duello aperto, cavalleresco, che non ammette irregolarit\u00e0 ed \u00e8 combattuta fra due contendenti ufficiali. La natura del partigiano \u00e8, quindi, ivi negata. L'introduzione della leva obbligatoria rende la guerra, guerra di popoli, pur sempre, per\u00f2, circoscritta. E quella frazione di popolo che guerreggia al di fuori dell'esercito regolare riconosciuto \u00e8 considerato un Partigiano. Alla categoria di guerra partigiana si riconducono anche la guerra Civile e la guerra Coloniale, ma si tende a limitarle, lasciando come guerra \"regolare\" quella tra eserciti statuali regolari che si scontrano, e come \"irregolare\" la guerra dove fa la sua comparsa il Partigiano.\nLa Guerrilla spagnola combattuta tra il 1803 e il 1813, \u00e8 un chiaro esempio, quando partigiani Russi combatterono contro Napoleone, e chiamati \"Mu\u017eik di Tolstoj\", che Lenin resusciter\u00e0 per diffondere la sua Rivoluzione in tutta Europa. La rassegna delle diverse tipologie di partigiano, continua poi per essere ripresa nella seconda sezione, \"Lo Sviluppo della Teoria\", verso gli eventi che caratterizzano l'epoca in cui il libro \u00e8 stato pubblicato: quindi la Cina di Mao, il Vietnam di Ho Chi Minh e la Cuba di Castro.\nTermine e concetto di Partigiano.\nIl Partigiano \u00e8 quindi descritto secondo elementi essenziali:\nSguardo sulla situazione dal punto di vista del Diritto Internazionale.\nSchmitt conduce allora una ricerca su come il \"Diritto Internazionale\" abbia assorbito il concetto di Partigiano. A questo proposito ricava:\nIl Regolamento riconosce come 'regolari', \"milizie, corpi volontari e quanti si uniscano a sollevazioni popolari spontanee\" a patto che rechino i requisiti di regolarit\u00e0 sovramenzionate in merito alla loro intrinseca \"irregolarit\u00e0\". Questa definizione pare inadatta a Schmitt il quale ritiene che il Regolamento e la Convenzione dell'Aja del 1907, tendano, si a cooperare per fornire quanti pi\u00f9 diritti ai combattenti nelle guerre, ma non colgano la natura del Partigiano, imponendo condizioni di regolarizzazione assolutamente contrarie alla sua vera natura. I due atti, infatti, allargano l'insieme di soggetti ai quali vengono riconosciuti diritti, ma non riconoscono il partigiano 'irregolare'. Lo riconoscono solo se \"organizzato\", anche non militarmente. Cos\u00ec si perviene ad un'uguaglianza tra \"Conflitto Internazionale e Guerra Interstatuale\", ma che non calza alla logica di Schmitt. Il \"Conflitto Internazionale\" \u00e8 una guerra che esula dai confini statali, ed \u00e8 tendenzialmente ideologico. La \"Guerra Interstatuale\" \u00e8 un conflitto che avviene tra due eserciti di Stati Regolari, riconosciuti internazionalmente, come si conduceva gi\u00e0 nel '700 e nell '800.\nCos\u00ec l'analisi si concentra sull'origine del Partigiano dal punto di vista internazionale, attraverso il concetto di \"occupatio bellica\". Un paese che occupa un altro paese, infatti, ha sul paese occupato un potere direzionale tale da poter ordinare ai funzionari occupati di mantenere l'ordine e la pace. D'altro canto i funzionari, per quanto obbligati in virt\u00f9 degli usi di guerra, sono restii ad obbedire all'occupante per amor patrio e per difesa della nazione originaria. In questo conflitto di interessi si insinua il Partigiano che difende la popolazione contro l'occupante.\nLa convenzione infatti ricalca questa situazione contraddittoria permettendo la Resistenza qualora provenga da nuclei organizzati al fine di proteggere gli occupati, ma nei limiti della \"legalit\u00e0\". Altres\u00ec, per\u00f2, riconosce all'occupante la facolt\u00e0 di repressione di tali fenomeni. Cos\u00ec si introduce la tutela umanitaria per tutti coloro che combattono, non disumanizzando il nemico, come le guerre contemporanee presto faranno, ma \"riconoscendolo\" come tale, anche nel caso \"irregolare\".\nIl Partigiano quindi si inserisce in un orizzonte di rischio. La categoria del rischio \u00e8 tratta dall'ambito assicurativo per essere adeguatamente definita. Il partigiano infatti non rischia, come il Pirata o il Corsaro o il commerciante che varca frontiere neutrali, per accaparrarsi bottino, affari o merci. Il partigiano \"rischia\" la vita, la legalit\u00e0 e l'onore, situandosi al limite tra illegalit\u00e0 e legittimit\u00e0, costringendolo ad essere ovunque un forestiero. Perci\u00f2 qui, sorge la grande distinzione tra il \"partigiano autoctono\", che combatte nelle guerre interstatali, dove la guerra respinge il nemico presente all'interno dei suoi confini, ed il partigiano politico che combatte per l'annientamento assoluto del nemico nella guerra contemporanea assoluta.\nLo sviluppo della teoria.\nNella seconda sezione del libro, l'autore si ripropone un excursus storico-filosofico su come la forma del partigiano si evolva durante le varie epoche storiche, dal seicento, in cui \u00e8 considerato figura da romanzo picaresco, fino al XX secolo, dove trova la sua massima espressione. L'analisi parte dal rapporto che l'esercito prussiano mantiene con la figura del partigiano dal 1815 al 1945, dove si nota una radicale e forzata rimozione dell'idea del combattente irregolare.\nL'esercito prussiano-tedesco dell'Ottocento \u00e8 uno dei migliori eserciti del mondo, ma deve la sua forza ad un modello di guerra che appartiene al \"Diritto di Guerra Classico Europeo\", dove il conflitto viene considerato alla stregua di un duello regolare, dove non ci si confronta con degli \"sbandati\"\" che tanto lo metteranno in crisi nella guerra franco-prussiana del 1870-'71, i cosiddetti \"franc-tireurs\" o \"Heckensch\u00fctzen\". Il modello bellico al quale tale esercito si riferiva, trova ancora nella divisa l'elemento contraddistintivo, che rende il nemico non un criminale, ma un contendente di un duello. L'assenza della divisa equivale, per l'esercito prussiano di allora, all'essere un criminale da giustiziare secondo il codice penale. Nel 1871, l'esercito tedesco vince contro Napoleone III, ma la guerra non si conclude con il consueto trattato di Pace, e anzi sfocia nella \"gu\u00e8rre \u00e0 outrance\" che L\u00e9on Gambetta propugner\u00e0 per la sua Francia repubblicana. Tale guerra ad oltranza, si estender\u00e0 a ondate \"partigiane\" che segneranno anche una vittoria sulla Loira, ma scateneranno rappresaglie pesanti da parte dell'esercito prussiano contro i civili, visti come origine di tale fenomeno irregolare, ma la questione rimarr\u00e0 irrisolta.\nLa concezione prussiana del combattente si riconnette a quello che poi sar\u00e0 la Convenzione dell'Aja del 1907. Convenzione che, ricordiamo, invoca condizioni di ammissibilit\u00e0 per la qualifica a combattente, del tutto contraddittorie con la natura stessa del partigiano, ma in linea col pensiero del \"Diritto di Guerra Classico\" del tempo, con l'ideale della \"guerra duello\", dei contrassegni fissi e visibili, delle armi in vista e dei superiori responsabili.\nTra il 1812 ed il 1813 lo Stato Maggiore Prussiano scatena delle insurrezioni antinapoleoniche attraverso l'emissione, dell\u2019\"Editto Prussiano sulla milizia territoriale\" o \"Landsturm\", recepito quale legge dall'ordinamento interno, con tanto di firma del primo ministro. Gli art. 61-62 di tale editto affermano:\nQuesto editto si pone come vero e proprio, \"Statuto dei Partigiani\", dove la Spagna \u00e8 riconosciuta come modello supremo, e la legittima difesa giustifica machiavellicamente ogni mezzo. Anche se al tempo fu ritirato, come documento permane e conferisce al partigiano una legittimazione giuridica in chiave illuministica, che fino ad allora non era riuscito ad avere. Lo scenario culturale della Berlino di allora si prestava, difatti, ad accogliere il partigiano, quale eroe romantico, nell'alveo di una concettualizzazione pi\u00f9 ampia. Il combattente per la libert\u00e0, il portavoce del popolo. Addirittura il barone Von Clausewitz, e con lui numerosi altri letterati fra cui anche il filosofo tedesco, Fichte, si smobiliter\u00e0 nel suo \"Della Guerra\"\", al Capitolo VI\u00b0, B del VIII\u00b0 Libro per parlare del Partigiano. Ma per quanto sia oggetto di una nobilissima legittimazione filosofica, che proseguir\u00e0 con Hegel e Marx, il Partigiano \u00e8 ancora lontano dal nascere come l'abbiamo conosciuto nella seconda guerra mondiale, e trover\u00e0 legittimazione di fatto solo con Lenin. Da ricordare che nel 1944 il \"Comando Supremo della Wehrmacht\" emaner\u00e0 le \"Direttive Generali per la lotta contro i Partigiani\", dove verranno create:\nSe non che l'Art. 160 del Trattato di Versailles del 28 giugno 1919 provveder\u00e0 a destituire lo Stato Maggiore Tedesco e con esso qualsiasi concettualizzazione di una guerra irregolare regolarizzata tra le file di un esercito statuale.\nDa Clausewitz a Lenin.\nTra il XVIII secolo e il XIX, assistiamo ad un cambiamento radicale, utile e indispensabile, per comprendere la mutazione del concetto del Partigiano. Il mutamento che viene ripreso dal \"Concetto del Politico\", uno dei saggi pi\u00f9 fortunati di Carl Schmitt.\nIn particolare si passa da un concetto di Stato e di guerra, a qualcosa di totalmente differente. Il XIX secolo \u00e8 il secolo dei partiti e delle giovani democrazie che si contendono la scena mondiale attraverso le rivoluzioni, sostenute in un primo momento solo da una frangia ideologica di sinistra rappresentata da Marx e Engels, ma che poi si estender\u00e0 a tutto l'arco parlamentare ed extra-parlamentare.\nLenin in particolare, sulla scia di idee gi\u00e0 individuate da Engels, inizia a ritenere come necessaria la guerra rivoluzionaria, sanguinosa e estremamente violenta, della quale il partigiano \u00e8 \"\"momento\" indispensabile e idea cardine. In un articolo su \"Il proletario\"\" del 13 ottobre 1906, risultato della teorizzazione dello scritto \"Che fare?\" del 1902 dove Lenin individua con lucidit\u00e0 il concetto di \"\"Nemico\" e \"Inimicizia\"\" nell'idea bolscevica, la guerra partigiana viene a tutti gli effetti equiparata ad una guerra civile e nasce forte il concetto di \"rivoluzionario di professione\". Una guerra, cio\u00e8, di lotta inevitabile, che trova il suo unico scopo nella \"Rivoluzione Bolscevica\" da esportare a tutti i paesi del mondo.\nIn questa guerra il Partigiano guidato dal PCUS, \u00e8 eroe incontrastato. Gli altri partigiani, esterni a tale logica politica, semplici \"\"canaglie anarchiche\",\" nemiche dell'umanit\u00e0.\nQuesta concezione, lucida e basilare per comprendere l'evoluzione del concetto di Partigiano, deriva in gran parte del suo vigore politico e da una profonda conoscenza, da parte di Lenin, del trattato \"Della Guerra\" del Barone von Clausewitz. Secondo il Clausewitz la guerra \u00e8 \"continuazione della politica con altri mezzi,\" e fondamentale diventa l'individuazione precisa dell'amico e del nemico per determinare quali fini deve avere la guerra stessa. Questo messaggio \u00e8 raccolto e sottolineato da Lenin che rende la Guerra Rivoluzionaria una guerra di \"Inimicizia Assoluta\" senza alcuna limitazione, di fronte alla quale tutte gli altri conflitti sono meri \"giochi convenzionali\".\nLa guerra rivoluzionaria \u00e8 assoluta, contro nemici assoluti, trovando senso e scopo solo nel risultato estremo di distruggere con ogni mezzo la parte avversa.\nL'altra parte \u00e8 configurata dal Borghese e dal \"Capitalista Occidentale\" eretto a massimo esponente di tutto quanto \u00e8 assolutamente e indistintamente contrario all'ideale rivoluzionario generando, in questo grande cambiamento del politico che si ha nel XIX secolo, il concetto di \"Nemico Assoluto\", che torner\u00e0 utile pi\u00f9 avanti.\nDa Lenin a Mao Zedong.\nIl passo successivo dell'analisi continua con la Seconda guerra mondiale, quando i partigiani russi riuscirono a tenere occupate in battaglia venti divisioni tedesche, contribuendo decisamente alla vittoria dei russi sui tedeschi. La concezione di fondo di Stalin era che il partigiano dovesse combattere sempre dalle retrovie, alle spalle del nemico, unificando cos\u00ec il carattere \"tellurico\" della lotta contro l'invasione straniera con l'aggressivit\u00e0 della \"Rivoluzione\".\nMao Zedong prese avvio da questa tradizione diventando il pi\u00f9 grande teorico e pratico della figura del partigiano. Scrive infatti tutte le sue opere tra il 1936 e il 1938, in concomitanza con la \"guerrilla\" di liberazione nazionale spagnola, a testimonianza del particolare legame che lo unisce al partigiano. Nel 1938, in particolare, redige un testo fondamentale per cogliere la concezione che aveva del partigiano, \"Strategia della guerra partigiana contro l'invasione giapponese\", dove dice:\nMa, mentre le sue esperienze precedenti non devono nulla ai partigiani, la vittoria fondamentale, contro il Kuomintang, \u00e8 del tutto partigiana.\nLa \"nazione in armi\" era parola chiave anche dello \"Stato Maggiore Prussiano\" di von Clausewitz, alla quale Mao aggiunge un elemento estremamente importante, che abbiamo visto svilupparsi con Lenin: \"l'Assolutezza\". Nella lotta armata contro il \"\"nemico assoluto\", inoltre, i partigiani di Mao hanno un carattere molto pi\u00f9 tellurico dei compagni bolscevichi. La loro \u00e8 una guerra decennale contro un avversario interno come il Kuomintang. Ed \u00e8 qui che i due pi\u00f9 grandi comunismi della storia si spaccano. Da una parte Stalin e dall'altra Mao, con, in mezzo, il XX Congresso del PCUS.\nMao esprime questo nuovo \"nomos\" del nemico del marxismo incorporato nel capitalismo cinese con una poesia, intitolata \"Kulun\":\nNella teoria maoista convergono dunque vari tipi di inimicizie: \nQueste idee contribuirono a realizzare, con consapevolezza teorica pi\u00f9 che nitida, quella guerra come continuazione della politica che trova il suo senso nell'inimicizia assoluta e si ripropone anche durante la \"Guerra fredda\", concepita e definita da Mao come \"modo, adattato alle circostanze, di mettere in azione una reale inimicizia con mezzi diversi da quelli apertamente violenti\". L'apoteosi di tale logica si ritrova nel momento in cui Mao dichiara definitivamente che la guerra, in generale, \u00e8 per nove decimi guerra non aperta, affidata alla partigianeria, e per un decimo guerra militare aperta.\nDa Mao Zedong a Raoul Salan.\nL'opera di Mao \u00e8 stata la pi\u00f9 recepita, tra tutti i popoli europei, dagli ufficiali di carriera francesi, stanziati in Indocina. Il caso di \"Raoul Salan\" appare dunque il pi\u00f9 tipico, per descrivere il conflitto di un soldato regolare che deve fronteggiare un esercito prevalentemente irregolare.\nRaoul Salan \u00e8 un generale con una storia personale molto complicata. Da giovane ufficiale aveva sperimentato la Guerra d'Indocina, quindi divenne ufficiale dello \"Stato Maggiore delle Colonie\", in Africa. Nel 1948, infatti, giunse in Indocina come comandante delle truppe francesi; nel 1951 divenne \"Alto Commissario della Repubblica Francese nel Vietnam del Nord\"; nel 1954 condusse l'inchiesta sulla sconfitta di Dien Bien Phu; nel 1958 fu nominato comandante supremo delle forze armate francesi ad Algeri.\nPoliticamente di sinistra, si pieg\u00f2 alla logica della guerra partigiana dopo le esperienze in Indocina, ma nel 1958, inaspettatamente, nel corso di una manifestazione pubblica ad Algeri sostenne pubblicamente De Gaulle al grido di \"\"Vive de Gaulle!\". Svanite le speranze di vedere allargato il dominio francese in Africa, si oppose al presidente del consiglio fondando \"l'\" \"Organisation arm\u00e9e secr\u00e8te\", e tentando nel 1961 un colpo di stato. Fu arrestato l'anno successivo, mentre organizzava, indistintamente azioni terroristiche verso algerini, francesi e civili. L\u2019\"Alta Corte Militare\" lo accus\u00f2 del \"tentativo di eversione del legittimo governo\" e \"organizzazione di attentati\" condannandolo all'ergastolo. Durante il processo Salan tacque, ammettendo le proprie responsabilit\u00e0 o, al massimo, lamentandosi della parzialit\u00e0 della documentazione e del mancato interrogatorio dei testimoni e chiudendo con le seguenti parole:\nNonostante il rischiato \"contempt of court\", Salan tacque aggiungendo in sua difesa:\nLa connotazione religiosa dell'ultima battuta altro non \u00e8 che una risposta al pubblico ministero che aveva la pretesa di rivolgerglisi \"da cristiano a cristiano\", non comprendendo la sua convinzione di star combattendo per restituire la Francia a chi l'aveva presa indebitamente.\nAl di l\u00e0 di tutto, il magistrato cerca di comprendere l'atteggiamento quasi folle di un generale francese che parte al contrattacco della sua stessa nazione, in modo cos\u00ec efferato e organizzato.\nSalan si \u00e8, per\u00f2, calato nella guerra moderna a pieno titolo, ha sub\u00ecto quello che i vietnamiti hanno sub\u00ecto, ha visto \"Ho Chi Minh\" e la sua organizzazione essere pi\u00f9 efficiente dell'amministrazione francese per quanti riguarda l'approvvigionamento militare e civile. Ha visto nascere, la \"strategia psicologica\", una componente essenziale che si andava ad aggiungere alla concettualizzazione sia della guerra moderna che della teoria partigiana. Il partigiano si avvia, nella confusione deformante del problema della lotta moderna, a diventare, principalmente secondo la filosofia divisiva di destra, terrorista.\nAspetti e concetti dell'ultimo stadio.\nL'analisi fin qui operata conduce a distinguere quattro grandi aree che, riunite, ci forniscono il paradigma sintetico del partigiano nel suo ultimo stadio evolutivo. Lo stadio che lo conduce ad inserirsi nell'era moderna e a diventare sempre pi\u00f9, secondo questa personale tesi, terrorista:\nAspetto spaziale.\nOgni modifica tecnica costituisce un incremento spaziale, incremento che si misura nella creazione o scoperta di nuovi spazi o comunque nella modifica e riqualificazione degli spazi gi\u00e0 esistenti. Basti pensare allo spazio extraterrestre, oggi usato come scenario di guerra. O basti pensare anche solo all'invenzione del sottomarino che, nello scenario storico della guerra per mare come la conoscevamo, aggiunge una terza dimensione, quella della profondit\u00e0.\nAllo stesso modo del sottomarino, il Partigiano introduce nello spazio terrestre una dimensione di \"profondit\u00e0\". Inoltre ricordiamo la sua natura irregolare, una irregolarit\u00e0 completamente avulsa dalla regolarit\u00e0, mentre il suo carattere lo qualificano come l'ultima \"sentinella della terra, elemento di storia universale, non ancora completamente distrutto\".\nQuesta introduzione di una sfera spaziale inattesa che il partigiano opera, lo sottopone automaticamente ad una svalutazione morale. Cos\u00ec come Napoleone reag\u00ec male al guerrigliero spagnolo criminalizzandolo e scatenandovi contro l'inutile potenza di un esercito, anche l'Inghilterra male reag\u00ec al sottomarino tedesco durante la prima guerra mondiale. E male l'America contro i Vietcong. L'introduzione di una sfera spaziale inattesa provoca, infatti, inevitabilmente cattivi giudizi morali, e reazioni inevitabilmente errate.\nLa disgregazione delle strutture sociali.\nGi\u00e0 con le note dinamiche della Guerra d'Indocina \u00e8 chiaro che l'azione partigiana, in generale, \u00e8 foriera di uno sconvolgimento dell'ordine sociale. \u00c8 mirata ad introdurre un'irregolarit\u00e0 che porta rivoluzione, introduce una \"res publica\" diversa dalla cosa pubblica gi\u00e0 riconosciuta come tale.\nE questo basta a pochi drappelli di uomini per darsi il nome di esercito, \u00e8 sufficiente per poter instillare insicurezza, paura e diffidenza generale, per generare un clima di terrore, che ancor di pi\u00f9 contribuisce alla creazione di un nuovo ordine giuridico. Un ordine che \u00e8 sempre unit\u00e0 di ordinamento e localizzazione.\nIl contesto politico mondiale.\nAd oggi la vecchia azione \"tellurica\" che mirava alla riconquista o alla protezione del suolo patrio \"pro aris et focis\" \u00e8 centralizzata in un potere che mira pi\u00f9 che altro ad un'azione violenta contro la popolazione mondiale. Questa forza centralista \u00e8 riuscita ad arrogarsi la facolt\u00e0 di governare le azioni partigiane in virt\u00f9 della dipendenza che il partigiano ha sviluppato su di essa. In effetti, per funzionare, il partigiano deve potersi appoggiare ad una forza regolare che lo legittima e lo fornisce di mezzi tecnici di combattimento.\nCos\u00ec fu per gli Inglesi verso gli Spagnoli partigiani contro Napoleone.\nQuesta posizione del terzo che legittima il partigiano fa s\u00ec che questi trovi un'unica scelta nel, se regolarizzarsi essendo riconosciuto dal terzo, o diventare una nuova tipologia di regolarit\u00e0. Inoltre, grazie ai progressi tecnologici introdotti anche in campo bellico, il partigiano ha in parte snaturato la sua natura originale. Il riconoscimento politico del terzo gli \u00e8 infatti indispensabile per non essere inghiottito dalle sue stesse azioni e divenire considerato alla stregua di un comune criminale.\nIl progresso scientifico ha introdotto anche in campo bellico delle consistenti trasformazioni, per cui ha anche reso anche il partigiano soggetto \"'motorizzato\"', motorizzazione che ne ha di fatto leso il carattere tellurico, rendendolo schiavo dalla terza parte. \u00c8 cos\u00ec che tra terzi interessati si crea, si \u00e8 creata, la logica dei 'blocchi'. \nL'incremento tecnicologico ha visto il partigiano armarsi, al pari degli eserciti regolari, di armi moderne, di mitragliatori e bombe al plastico, di computer e mezzi di comunicazione di massa.\nQuesto ha ingenerato, sia nell'inconscio collettivo, che nella storia, una contraddizione che ha, non poco valore. La contraddizione di un combattente agricolo, pre-feudale, dotato di armi industriali.\nIn questa contraddizione si stagliano varie visioni, a loro volta e tra di loro contradditorie, progressiste-ottimiste o progressiste-pessimiste, che tendono a re-inserire il partigiano nel contesto moderno o annullandolo per semplice decorso storico, o reintegrandolo come prossimo conquistatore degli spazi o ri-colonizzatore della terra, inaridita dai conflitti nucleari. Continuando l'analisi emergono inoltre altri aspetti che caratterizzano la sua figura:\nLegalit\u00e0 e legittimit\u00e0.\nAl partigiano serve una concreta legittimazione, proveniente dal terzo interessato, per evitare che le sue azioni lo anneghino nell'universo caotico del semplice crimine. Questa legittimazione si \u00e8 sempre pi\u00f9 spesso trovata a confrontarsi con la \"legalit\u00e0\" che appare, di recente, sicuramente il valore pi\u00f9 forte.\nLa \"legalit\u00e0\" intesa come corpus normativo di leggi sottese alla repubblica \u00e8 al di sopra di qualsiasi altro potere, nello Stato. Ed essa, in quanto valore assoluto, degrada il partigiano ad assoluta illegalit\u00e0, lo criminalizza. La sua irregolarit\u00e0, di per s\u00e9, non costituisce nulla agli occhi dello Stato. La \"legittimit\u00e0\" ricercata crolla sotto la \"legalit\u00e0\" che lo Stato erge a forma di giustizia suprema, attraverso il suo decisionismo e la sua capacit\u00e0 di trasformare il diritto in legge. L'unico modo che potrebbe avere il partigiano per non soccombere \u00e8 creare una nuova e personale legalit\u00e0, che si contrappone alla legalit\u00e0 statale e repubblicana, per come \u00e8 conosciuta.\nIl vero nemico.\nLa dichiarazione di guerra ha la facolt\u00e0 di individuare il vero \"nemico\", colui che si contrappone a noi e che, seppur sullo stesso piano, va affrontato ed eliminato per riaffermare i nostri confini, i nostri limiti. Secondo la dialettica del diritto internazionale bellico classico, la determinazione di una regolarit\u00e0 forte, alla quale si contrappone un'irregolarit\u00e0 forte, contribuisce a individuare anche i soggetti in contrapposizione: l'amico e il nemico. Quando questi soggetti si confondono, si moltiplicano e non si autodeterminano, la guerra finisce per essere gioco e viene delimitata a poche casistiche.\nCon la \"guerrilla\" spagnola Napoleone ha visto ristabilirsi, dopo un secolo di giochi bellici, una irregolarit\u00e0 forte: il partigiano che difende la terra e diventa eroe. Tale partigiano contribu\u00ec a rendere di nuovo seria la guerra e ridefinire le figure di amicizia e inimicizia.\nLenin, dal canto suo, evolver\u00e0 tale concetto attraverso un ampliamento del concetto di guerra, che diverr\u00e0 \"guerra assoluta\". Nella guerra assoluta il nemico \u00e8 assoluto, per cui il partigiano diviene portatore di un'inimicizia assoluta.\nDal vero nemico al nemico assoluto.\nDalla definizione del concetto di nemico si comprende e deriva la definizione del concetto di guerra. Il \"Regolamento dell'Aja sulla Guerra Terrestre\" pareva aver limitato l'efferatezza umana, pareva aver definitivamente fatto rinunciare alla criminalizzazione del nemico, alla discriminazione e alla diffamazione.\nLa presenza del partigiano per\u00f2 rimette in discussione proprio questo punto.\nL'impegno politico del partigiano \u00e8 assoluto, il partigiano \u00e8 stato derubato di ogni diritto e cerca il suo diritto nell'inimicizia. In essa prende senso, e, attraverso essa ed attraverso il riconoscimento del terzo interessato, che si costituisce a controparte attiva e lo individua nella logica dell'amico-nemico tipica del Politico, il partigiano prende vita.\nIl limite della sua inimicizia sta proprio in questo suo carattere Politico e nel suo proprio carattere tellurico, nella sua strenua difesa di un pezzo di terra con la quale intrattiene un rapporto autoctono.\nGiovanna d'Arco, che non era partigiana, ma combatteva da regolare contro regolari, esprime appieno l'essenza dell'inimicizia e la ricerca di un \"respingimento entro i propri confini\" che il partigiano opera in linea col concetto di Politico classico.\nLenin e il processo di assolutizzazione del partito che comanda lo Stato, ha contribuito alla creazione del concetto di guerra assoluta. Le modifiche tecniche che hanno creato armi in grado determinare, non pi\u00f9 un mero \"combattimento\", ma un \"annientamento\" vero e proprio, hanno fatto s\u00ec che i loro possessori si trovassero non solo costretti ad annullare gli avversari sul piano fisico, ma a criminalizzarli anche sul piano morale per non apparire essi stessi dei mostri, nel loro usare tali armi. Queste modifiche tecniche che in Hegel, ma gi\u00e0 in Hobbes, erano considerate discriminanti per il concetto di guerra hanno profondamente contribuito allo sviluppo delle logiche politiche odierne e quindi alla definizione del concetto di partigiano.\nEsso diventa cos\u00ec portatore dell'inimicizia assoluta che non \u00e8 pi\u00f9 possibile neanche indicare quale inimicizia giacch\u00e9 le contrapposizioni tuttora vigenti nelle guerre sono talmente assolute da non lasciare spazio per l'esistenza di controparti. \u00c8 cos\u00ec che la domanda su cosa sia il Partigiano ci riporta alla domanda su cosa sia oggi il Politico e quale sia oggi il nuovo \"\u03bd\u03cc\u03bc\u03bf\u03c2\"della terra."}
{"id": "2063922", "revid": "174925", "url": "https://it.wikipedia.org/wiki?curid=2063922", "title": "Archermo", "text": ""}
{"id": "2063923", "revid": "1652635", "url": "https://it.wikipedia.org/wiki?curid=2063923", "title": "Gimme Love (Alexia)", "text": "Gimme Love \u00e8 il 7\u00b0 singolo di Alexia pubblicato nel 1998.\nLa canzone.\n\u00c8 il primo singolo promozionale dell'album \"The Party\" che \u00e8 stato pubblicato nel 1998. Il brano si piazza nelle classifiche europee ai primi posti, e vende da solo oltre 100.000 copie. Raggiunge anche il mercato inglese piazzandosi al numero 1 della pop-chart di Music Week. Vengono fatte quattro riedizioni dell'album, tra cui due destinate al mercato inglese.\nDel singolo parlano anche i telegiornali italiani, Alexia viene invitata nei principali show televisivi e musicali non solo in Italia, ma anche in Finlandia, Svizzera, Spagna, Inghilterra e Brasile, per finire con il Festivalbar dove si esibisce per prima aprendo la manifestazione estiva.\nIl videoclip.\nDella canzone sono state fatte due versioni: la prima destinata al mercato internazionale, dove Alexia canta all'interno di una pazza casa piena di gente che va e viene impegnata nell'organizzare la festa di compleanno per l'artista, il secondo video \u00e8 formato da spezzoni del video precedente ma in versione accelerata e remixata e prettamente destinato al mercato inglese."}
{"id": "2063924", "revid": "1543377", "url": "https://it.wikipedia.org/wiki?curid=2063924", "title": "Rolls-Royce Phantom IV", "text": "La Phantom IV \u00e8 un'autovettura costruita dalla Rolls-Royce dal 1950 al 1956. L'autovettura fu destinata ai capi di Stato ed ai membri di alcune famiglie reali. Furono infatti prodotti solamente 18 esemplari. Fu l'unico modello Rolls-Royce a montare un motore a otto cilindri in linea. La cilindrata era di 5677 cm\u00b3\nIl primo esemplare prodotto fu acquistato dalla Principessa Elisabetta di York, futura Regina Elisabetta II del Regno Unito. Prima dell'acquisto della Phantom IV la famiglia reale britannica preferiva le Daimler. La predilezione nei riguardi della Rolls-Royce continu\u00f2 fino al 2002 con l'acquisto di una Bentley, la State Limousine. Nel 1952, con l'ascesa a trono di Elisabetta, il modello divent\u00f2 auto di rappresentanza della monarchia britannica. Nel 1954 la Regina acquist\u00f2 un'altra vettura Rolls-Royce di tipo landaulet, successivamente ritirata.\nDelle vetture prodotte, sono due gli esemplari ancora utilizzati oggi nelle cerimonie ufficiali. Sono quella appartenente alla Regina Elisabetta II di Gran Bretagna e quella acquistata da Francisco Franco, dittatore spagnolo, e successivamente mantenuta da Juan Carlos I di Spagna.\nQui sotto sono elencati tutti i modelli ordinati per numero di telaio, anno di consegna, primo proprietario, tipologia di veicolo e carrozziere:\nApparizioni nei film.\nIl modello compar\u00ec nel film Arabesque (1966). L'esemplare apparteneva al duca di Gloucester (numero di telaio, 4AF10)"}
{"id": "2063926", "revid": "767487", "url": "https://it.wikipedia.org/wiki?curid=2063926", "title": "Tom Sanders", "text": ""}
{"id": "2063927", "revid": "767487", "url": "https://it.wikipedia.org/wiki?curid=2063927", "title": "Michael Madsen (calciatore)", "text": "Caratteristiche tecniche.\nAbituato a giocare sulla fascia sinistra, forte fisicamente e veloce in corsa.\nCarriera.\nGiocatore.\nMadsen inizi\u00f2 la sua carriera professionistica nel BK Avarta, in Prima Divisione danese. Nel giugno 1996 pass\u00f2 all'Akademisk Boldklub, allenato da Christian Andersen da poco promosso in Superligaen; alla fine della stagione 1997-1998 l'AB arriv\u00f2 quinto in Superliga, supportato dalla coppia di centrocampo formata da Madsen e Peter Knudsen.\nNel giugno 1998 Madsen e Knudsen furono acquistati dal Bari; mentre il secondo ritorn\u00f2 all'AB a fine campionato, il primo rest\u00f2 per tre stagioni nella squadra pugliese.\nNel giugno 2001 si trasfer\u00ec al a parametro zero. Nelle settimane iniziali della Bundesliga sub\u00ec un infortunio e cerc\u00f2 senza successo di rientrare tra i titolari. Dopo 3 partite giocate, nel settembre 2002 rientr\u00f2 in Danimarca per giocare nel Farum BK, dove ritrov\u00f2 di nuovo Christian Andersen come allenatore. Al termine della stagione non prolung\u00f2 il suo contratto.\nDopo un mese di assenza dai campi, nell'agosto 2003 ricominci\u00f2 a giocare nell'HIK, in Seconda Divisione danese, aiutando il club ad essere promosso in Prima Divisione. Nel novembre 2005 pass\u00f2 al Lyngby BK. Termin\u00f2 la sua carriera nel febbraio 2007.\nAllenatore.\nDivenuto allenatore, inizialmente venne accreditato come guida del Birker\u00f8d Sports College, ma alla fine decise di allenare l'Hellerup IK. Nel maggio 2008 \u00e8 passato alla guida del BK Fremad Amager, al posto dell'esonerato Jakob Friis-Hansen; a fine stagione \u00e8 stato nominato tecnico del FC Amager, una nuova squadra calcistica nata dalla fusione di vari club, tra cui il Fremad Amager."}
{"id": "2063928", "revid": "261173", "url": "https://it.wikipedia.org/wiki?curid=2063928", "title": "Ga\u1e45g\u0101", "text": "Ga\u1e45g\u0101 (devan\u0101gar\u012b: \u0917\u0919\u094d\u0917\u093e, lett. \"Colei che va veloce\") \u00e8 la divinit\u00e0 femminile induista che incarna il fiume Gange.\nLe origini.\nIn base ad un'interpretazione, la Madre dei fiumi viveva un tempo in cielo, ma discese sulla terra, ai primordi dell'umanit\u00e0, quando le forze del male dominavano, richiamata dalle preghiere dei fedeli, disperati per un'aridit\u00e0 spaventosa. E da quel momento la dea ha attraversato l'India con le sue acque. Secondo un'antica credenza i Gange sarebbero tre, perch\u00e9 oltre a quello fluviale, ve ne sarebbe uno sotterraneo e uno celeste nello spazio, che si uniscono a Benares.\nAltre interpretazioni sulla nascita di Ganga narrano che quest'ultima sarebbe la personificazione delle acque sacre in Brahm\u0101 oppure la nipote del re delle montagne Himavat.\nIl culto.\nI devoti si recano una volta l'anno nei santuari sacri della dea per immergersi nelle acque purificatrici e vedersi graziati dieci peccati commessi nell'ultima loro vita e nelle ultime dieci esistenze. Alcuni cercano di trovare la morte dentro il fiume, perch\u00e9 questo evento pu\u00f2 liberare l'individuo dal ciclo delle reincarnazioni.\nIl compito di Ganga \u00e8 di garantire ai fedeli la felicit\u00e0, la ricchezza, la fertilit\u00e0 e la salute.\nIconografia.\nNei canoni dell'arte indiana Ganga \u00e8 rappresentata dall'immagine di una donna voluttuosa e dall'aspetto piacevole, che tiene nella sua mano un vaso. \u00c8 accompagnata da un animale ibrido, il makara dal corpo di coccodrillo, e per il resto simile ad un pesce."}
{"id": "2063929", "revid": "300067", "url": "https://it.wikipedia.org/wiki?curid=2063929", "title": "Satch Sanders", "text": ""}
{"id": "2063938", "revid": "767487", "url": "https://it.wikipedia.org/wiki?curid=2063938", "title": "Archeresie", "text": "Con il termine archeresie (dal greco antico dignit\u00e0, carica e scelta) si indicavano le operazioni elettorali che portavano alla designazione dei magistrati e degli strateghi di Atene e di altre citt\u00e0 greche.\nDescrizione.\nLe archeresie si svolgevano per sorteggio, per alzata di mano oppure con un sistema misto.\nLe descrizioni che di questi metodi ci sono pervenute, sono talora contraddittorie ed incomplete, ma in generale di archeresie erano improntate a criteri altamente democratici.\nIl sistema del sorteggio, per\u00f2, non sempre permetteva la scelta dei pi\u00f9 adatti alla carica da ricoprire e pertanto era escluso per la designazione degli strateghi e degli amministratori pubblici."}
{"id": "2063940", "revid": "287204", "url": "https://it.wikipedia.org/wiki?curid=2063940", "title": "Murshidabad", "text": " \nMurshidabad \u00e8 una suddivisione dell'India, classificata come \"municipality\", di 36.894 abitanti, situata nel distretto di Murshidabad, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 10' 60 N e 88\u00b0 16' 0 E e ha un'altitudine di 11 .\nSociet\u00e0.\nEvoluzione demografica.\nAl censimento del 2001 la popolazione di Murshidabad assommava a 36.894 persone, delle quali 18.827 maschi e 18.067 femmine. I bambini di et\u00e0 inferiore o uguale ai sei anni assommavano a 4.436, dei quali 2.253 maschi e 2.183 femmine. Infine, coloro che erano in grado di saper almeno leggere e scrivere erano 24.316, dei quali 13.302 maschi e 11.014 femmine."}
{"id": "2063946", "revid": "287204", "url": "https://it.wikipedia.org/wiki?curid=2063946", "title": "Murgathaul", "text": " \nMurgathaul \u00e8 una suddivisione dell'India, classificata come \"census town\", di 7.872 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 37' 34 N e 87\u00b0 04' 18 E.\nSociet\u00e0.\nEvoluzione demografica.\nAl censimento del 2001 la popolazione di Murgathaul assommava a 7.872 persone, delle quali 4.358 maschi e 3.514 femmine. I bambini di et\u00e0 inferiore o uguale ai sei anni assommavano a 1.148, dei quali 575 maschi e 573 femmine. Infine, coloro che erano in grado di saper almeno leggere e scrivere erano 4.156, dei quali 2.787 maschi e 1.369 femmine."}
{"id": "2063947", "revid": "1516566", "url": "https://it.wikipedia.org/wiki?curid=2063947", "title": "Zafferano (araldica)", "text": "In araldica il fiore di zafferano compare di frequente nelle armi civiche di zone in cui \u00e8 presente tale coltivazione."}
{"id": "2063950", "revid": "827882", "url": "https://it.wikipedia.org/wiki?curid=2063950", "title": "The Music I Like", "text": "The Music I like \u00e8 l'8\u00b0 singolo di Alexia pubblicato nel 1998.\nLa canzone.\n\u00c8 il secondo singolo promozionale dell'album \"The Party\" che \u00e8 stato pubblicato nel 1998.\nIl brano si piazza nelle classifiche europee ai primi posti, e vende da solo oltre 100.000 copie. Raggiunge anche il mercato inglese piazzandosi ai primi posti in classifica. Vengono fatte quattro riedizioni dell'album, tra cui tre destinate al mercato inglese.\nDel singolo si interessa anche la regina della TV Raffaella Carr\u00e0 che invita la cantante nel suo famoso show \"Carramba! Che sorpresa\" per presentare il brano e altri singoli al suo pubblico internazionale. Partecipa anche al Festivalbar, \u00e8 l'unica artista di quell'anno a cantare due brani in un'unica serata: \"Gimme Love\" e \"The Music I like\".\nIl videoclip.\nIl videoclip che accompagna questo grande successo \u00e8 ambientato in un luogo nel futuro, dove l'artista si diverte ad usare strani macchinari super tecnologici per trasformare insoliti personaggi."}
{"id": "2063953", "revid": "599013", "url": "https://it.wikipedia.org/wiki?curid=2063953", "title": "Art Harris", "text": ""}
{"id": "2063955", "revid": "729019", "url": "https://it.wikipedia.org/wiki?curid=2063955", "title": "Alfeo Brandimarte", "text": "Fece parte del programma di sviluppo del radar militare italiano EC3/ter \u00abGufo\u00bb.\nDopo l'armistizio del 1943, partecip\u00f2 alla Resistenza italiana, ma fu catturato dai nazisti e trucidato nel corso dell'eccidio de La Storta. Fu insignito della medaglia d'oro al valore militare alla memoria.\nBiografia.\nCarriera militare.\nLaureatosi nel 1928 come ingegnere meccanico ad indirizzo elettrotecnico (allora l'elettronica non esisteva neanche come definizione, e l'elettricit\u00e0 era considerata afferente alla meccanica), l'anno successivo entr\u00f2 nel Regio Esercito come sottotenente di complemento. L'anno successivo fu trasferito come effettivo alla Regia Marina dove, nelle Armi Navali, svolse vari incarichi, dal 1933 in poi (dopo la nomina a capitano) svolse vari incarichi accademici e tecnici legati alla sua laurea.\nDopo aver ricoperto la cattedra di elettronica all'Accademia Navale di Livorno, fu inviato nel 1935 in Somalia come direttore dei servizi di telecomunicazione militari. In seguito, nel 1937, fu trasferito ad Addis Abeba appena conquistata per rimettere in servizio la stazione radio e, una volta terminato, torn\u00f2 in Italia per assumere l'incarico di vicedirettore dell'Istituto Elettrotecnico dell'Accademia Navale. Nel 1940 chiese il proscioglimento dal servizio permanente effettivo, che ottenne, ma fu mantenuto in servizio di complemento fino al settembre 1941 e nominato maggiore.\nTra l'altro far\u00e0 parte di una commissione inviata in Germania nel giugno 1940 per valutare i prototipi tedeschi di apparati radar. Successivamente assunse l'incarico di amministratore delegato di una azienda civile.\nAlfeo Brandimarte fu uno dei principali artefici all'interno del Regio Istituto Elettrotecnico e delle Comunicazioni della Marina (RIEC), insieme ai professori Ugo Tiberio e Nello Carrara, del lavoro che port\u00f2, dopo il suo proscioglimento, al primo radar operativo navale italiano della seconda guerra mondiale, l'EC3/ter \u00abGufo\u00bb, costruito insieme al suo omologo terrestre \"Folaga\" da un gruppo di ricercatori civili e militari.\nLa morte.\nDopo l'8 settembre 1943 fece parte del Fronte Militare Clandestino, contro l'occupante tedesco a Roma. Tradito, fu catturato dalle SS il 23 maggio 1944 e imprigionato nelle carceri di Via Tasso, precisamente nella cella n.3. La sera del 3 giugno 1944, con le forze alleate gi\u00e0 in ingresso nella capitale, fu caricato dai tedeschi su un autocarro insieme ad altri prigionieri italiani e stranieri, in un convoglio in direzione nord lungo la via Cassia. La mattina dopo, i prigionieri Alfeo Brandimarte, Bruno Buozzi, Pietro Dodi, Eugenio Arrighi, Saverio Tunetti, Lino Eramo, Edmondo Di Pillo, Enrico Sorrentino, Vincenzo Conversi, Luigi Castellani, Libero De Angelis, Alberto Pennacchi, il polacco Borian Frejdrik e il capitano inglese John Armstrong trovarono la morte nell'eccidio de La Storta e le loro salme recuperate dopo la liberazione di Roma. Il 15 febbraio 1945 fu insignito della medaglia d'oro al valore militare alla memoria."}
{"id": "2063956", "revid": "183976", "url": "https://it.wikipedia.org/wiki?curid=2063956", "title": "Lavorizzato", "text": ""}
{"id": "2063957", "revid": "116907226", "url": "https://it.wikipedia.org/wiki?curid=2063957", "title": "Happy (singolo Alexia)", "text": "Happy \u00e8 l'11\u00b0 singolo di Alexia, pubblicato nel 1999.\nLa canzone.\n\u00c8 il secondo singolo promozionale dell'album omonimo che \u00e8 uscito nello stesso anno.\nIl singolo viene promosso in giro per il World Tour dell'artista e partecipa a numerose manifestazioni musicali e programmi televisivi. Nuovamente al Festivalbar, Alexia canta anche questa volta due brani: \"Goodbye\" e appunto \"Happy\", che viene anche scelto come sigla della manifestazione, oltre che colonna sonora pubblicitaria per la Telecom Italia e per la Vodafone.\nDel brano \u00e8 stata fatta una riedizione remixata pubblicata in molti paesi all'estero.\n\"Happy\" \u00e8 uno dei brani contenuti nella colonna sonora del film \"Notte prima degli esami - Oggi\".\nLa canzone \u00e8 stata usata anche su Canale 5 come stacchetto delle veline di \"Striscia la notizia\".\nIl videoclip.\nIl videoclip del singolo racconta una storia d'amore, dove Alexia si innamora di un ragazzo che vive nel passato, esattamente negli anni '60, e si conclude con l'incontro tra i due, complice una macchina del tempo che catapulta la cantante indietro di una trentina d'anni. Tutto il video \u00e8 ispirato negli abiti e nelle \"location\" dal famoso musical \"Grease\"."}
{"id": "2063958", "revid": "287204", "url": "https://it.wikipedia.org/wiki?curid=2063958", "title": "Muragachha", "text": " \nMuragachha \u00e8 una suddivisione dell'India, classificata come \"census town\", di 9.790 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 41' 29 N e 88\u00b0 25' 12 E e ha un'altitudine di 10 .\nSociet\u00e0.\nEvoluzione demografica.\nAl censimento del 2001 la popolazione di Muragachha assommava a 9.790 persone, delle quali 5.022 maschi e 4.768 femmine. I bambini di et\u00e0 inferiore o uguale ai sei anni assommavano a 1.127, dei quali 589 maschi e 538 femmine. Infine, coloro che erano in grado di saper almeno leggere e scrivere erano 7.239, dei quali 3.975 maschi e 3.264 femmine."}
{"id": "2063959", "revid": "203313", "url": "https://it.wikipedia.org/wiki?curid=2063959", "title": "Mariana Nicolescu", "text": ""}
{"id": "2063960", "revid": "2043381", "url": "https://it.wikipedia.org/wiki?curid=2063960", "title": "Mariano Dallap\u00e8", "text": "Cre\u00f2 questo strumento, a partire dal 1876, approntando delle modifiche al suo organetto diatonico di origine austriaca, in occasione di alcuni interventi di manutenzione.\nFond\u00f2 in Stradella, una fabbrica di fisarmoniche, che divenne la pi\u00f9 grande e rinomata del settore, arriv\u00f2 ad avere oltre 300 dipendenti. Inoltre tutte le altre fabbriche nate a Stradella furono fondate da artigiani che avevano lavorato in precedenza per lui. Alla conduzione della ditta gli succedette il figlio.\nFu insignito dell'onorificenza di Cavaliere del Lavoro."}
{"id": "2063961", "revid": "1186766", "url": "https://it.wikipedia.org/wiki?curid=2063961", "title": "Nicolesco", "text": ""}
{"id": "2063962", "revid": "599013", "url": "https://it.wikipedia.org/wiki?curid=2063962", "title": "Bill Bridges", "text": ""}
{"id": "2063966", "revid": "22475", "url": "https://it.wikipedia.org/wiki?curid=2063966", "title": "Beesoniidae", "text": "Beesoniidae , \u00e8 una piccola famiglia di insetti appartenente all'ordine dei Rincoti Omotteri, superfamiglia Coccoidea. \nSistematica e diffusione.\nLa famiglia comprende 15 specie ripartite fra sei generi:\nAlcune classificazioni discernono fra \"Limacoccus\" e gli altri generi, separandoli in due distinte trib\u00f9 o, in vecchi schemi, posizionando \"Limacoccus\" nella famiglia dei Phoenicococcidae. \nLa famiglia \u00e8 rappresentata prevalentemente nella Regione orientale. Fanno eccezione la specie \"Beesonia napiformis\", il cui areale, dalla regione orientale (Cina e Nepal), si espande fino al Paleartico orientale (Cina settentrionale, Giappone e Corea), \"Beesonia napiformis\", presente nella Regione australasiana (Queensland), e il genere \"Limacoccus\", che ha invece distribuzione neotropicale.\nLa specie \"Limacoccus brasiliensis\" \u00e8 stata segnalata in Italia, nel 1991, su palme della specie \"Arecastrum romanzoffianum\" importate dal Brasile. Secondo \"Fauna Europaea\", la specie sarebbe presente anche in Sicilia, tuttavia non sono citate le fonti in merito a questa segnalazione.\nDescrizione e biologia.\nMalgrado il ridotto numero di specie, la famiglia presenta una certa eterogeneit\u00e0 sia nella morfologia sia nella biologia.\nLe specie del genere \"Beesonia\" hanno affinit\u00e0 con i Diaspini, in quanto le femmine adulte sono spiccatamente neoteniche e vivono protette da uno scudetto formato dai resti dell'exuvia della neanide di 3\u00aa et\u00e0. A differenza delle altre specie asiatiche non sono galligene. Le specie \"Beesonia dipterocarpi\" e \"Beesonia shoreae\" sono associate a piante tropicali della famiglia delle Dipterocarpaceae, \"Beesonia napiformis\" si insedia invece su specie asiatiche dei generi \"Quercus\" e \"Castanopsis\", mentre l'australiana \"Beesonia ferrugineus\" \u00e8 associata a piante del genere \"Melaleuca\".\nLe specie del genere \"Limacoccus\", tutte sudamericane, si differenziano nettamente dagli altri generi perch\u00e9 non producono galle e la femmina adulta non \u00e8 rivestita dall'exuvia dell'ultimo stadio giovanile. Vivono a spese di palme.\nLe specie degli altri generi (\"Danumococcus\", \"Echinogalla\", \"Gallacoccus\" e \"Mangalorea\") sono caratterizzate dalla formazione di galle sull'ospite. In genere le galle sono piuttosto vistose e spettacolari e ricordano, nella forma, foglie, rametti o frutti. In \"Danumococcus\", invece, le galle sono poco appariscenti e di dimensioni ridotte. Come la maggior parte delle \"Beesonia\", si sviluppano a spese di piante della famiglia delle Dipterocarpaceae.\nLo sviluppo postembrionale si svolge in tre stadi di neanide per le femmine e due di neanide pi\u00f9 due di ninfa nei maschi. In alcune specie si rileva un polimorfismo a livello di neanide di 1\u00aa et\u00e0 che, analogamente a quanto riscontrato in alcuni afidi della sottofamiglia dei Pemphigidae, fa ipotizzare l'esistenza di una casta di soldati che svolge la funzione di difesa della galla dai nemici."}
{"id": "2063969", "revid": "599013", "url": "https://it.wikipedia.org/wiki?curid=2063969", "title": "Concertaci\u00f3n Plural", "text": "La Concertazione Plurale (Spagnolo: Concertaci\u00f3n Plural) \u00e8 una coalizione politica di centro-sinistra argentina fondata nel 2006 dal presidente N\u00e9stor Kirchner e dalla candidata presidente nel 2007 Cristina Fern\u00e1ndez de Kirchner, moglie del presidente, al fine di creare una nuova forza politica di centrosinistra in Argentina. La principale forza politica della coalizione \u00e8 il Frente para la Victoria, \"incarnante\" l'anima socialdemocratica del peronismo.\nIn Parlamento.\nAl Senato la Coalizione ha costituito un unico gruppo parlamentare mentre al Camera i vari partiti che formano l'alleanza ha un proprio gruppo parlamentare. Il Frente para la Victoria e i suoi alleati hanno quasi il 66% dei seggi.\nCrisi del 2008.\nNel 2008 a seguito dello scontro tra governo e le lobby agricole riguardo agli aumenti delle imposte delle esportazioni della soia, principale prodotto agricolo esportato, ha provocato un duro scontro all'interno della coalizione. Il vicepresidente Julio Cobos (Radicale Kirchnerista) ha votato contro il provvedimento iniziando un duro confronto con i coniugi Kirchner."}
{"id": "2063970", "revid": "287204", "url": "https://it.wikipedia.org/wiki?curid=2063970", "title": "Mariano Dallap\u00e9", "text": ""}
{"id": "2063971", "revid": "287204", "url": "https://it.wikipedia.org/wiki?curid=2063971", "title": "Mrigala", "text": " \nMrigala \u00e8 una suddivisione dell'India, classificata come \"census town\", di 17.664 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 40' 25 N e 88\u00b0 17' 23 E.\nSociet\u00e0.\nEvoluzione demografica.\nAl censimento del 2001 la popolazione di Mrigala assommava a 17.664 persone, delle quali 9.088 maschi e 8.576 femmine. I bambini di et\u00e0 inferiore o uguale ai sei anni assommavano a 1.922, dei quali 970 maschi e 952 femmine. Infine, coloro che erano in grado di saper almeno leggere e scrivere erano 12.822, dei quali 7.048 maschi e 5.774 femmine."}
{"id": "2063973", "revid": "125147793", "url": "https://it.wikipedia.org/wiki?curid=2063973", "title": "Policlinico Sant'Orsola-Malpighi", "text": "L'Azienda ospedaliero-universitaria di Bologna - Policlinico Sant'Orsola-Malpighi \u00e8 il primo istituto di ricovero e cura a carattere scientifico interaziendale dell'Emilia-Romagna, riconosciuto tale con decreto ministeriale del 19 settembre 2020. \nHa una dotazione di circa 1.535 posti letto e di circa 4.728 dipendenti (di cui 857 medici) in seguito ad un taglio del personale che ha contato la perdita di centinaia di unit\u00e0 negli anni della crisi economica di inizio XXI secolo con conseguenti tagli alla finanza pubblica.\nOgni anno vengono effettuati 55.000 ricoveri ordinari e 14.300 in day hospital, 139.000 accessi in emergenza, oltre 33.200 interventi chirurgici e pi\u00f9 di 3 milioni di visite ed esami specialistici per l'esterno.\nPer mole di pazienti \u00e8 il primo ospedale di Bologna. Il 32% dei dimessi proviene da fuori provincia (21% da fuori regione). Si stimano circa 20.000 presenze al giorno di frequentatori (personale dipendente, studenti e docenti universitari, pazienti, visitatori e fornitori). \nStoria.\nL'ospedale Sant'Orsola fu probabilmente fondato nel 1592, proprio fuori dalle mura della citt\u00e0 di Bologna (oggi divenuti viali di circonvallazione). Inizialmente, in ragione della sua collocazione, era destinato all'accoglienza degli emarginati, mentre in seguito vi trovarono ricovero i malati incurabili.\nIn quella che oggi \u00e8 definita \"Area Malpighi\" (in particolare il padiglione 3) ricade un antico monastero dedicato a San Gregorio Magno, con la chiesa trecentesca e il chiostro, che trov\u00f2 la sua vocazione assistenziale nel XVI secolo con l'\"Opera dei Mendicanti\"; nel 1667 \u00e8 stato costruito il Portico dei Mendicanti che costeggia via Albertoni.\nNel 1809 l'ospedale disponeva di 273 posti letto; da quel periodo divenne sempre pi\u00f9 forte l'attenzione della Facolt\u00e0 di Medicina e Chirurgia dell'Universit\u00e0 di Bologna, tanto che, tra il 1860 e il 1869, il S. Orsola ne divenne definitivamente la struttura di supporto assistenziale, e l'antico ricovero si trasform\u00f2 in un Ospedale con caratteristiche pi\u00f9 moderne.\nNel 1929 a seguito della crescita continua in termini di dimensioni, di specialit\u00e0 considerate e di insegnamenti previsti, venne avviata la programmazione di un nuovo assetto edilizio.\nNel 1978 la riforma del Servizio sanitario nazionale determin\u00f2 la fusione del S. Orsola con l'ospedale \"Marcello Malpighi\". L'ospedale Malpighi fu progettato agli inizi degli anni 1970. Il progetto \u00e8 dell'architetto Enzo Zacchiroli, insieme con Giorgio Conato, ed \u00e8 ispirato al Sanatorio di Paimio di Alvar Aalto. La struttura di grandi dimensioni fu costruita negli anni '70 del Novecento, sull'area del vecchio \"Ricovero di mendicit\u00e0 Vittorio Emanuele II\" risalente al 1860. \nOrganizzazione.\nAl Direttore Generale spetta la gestione complessiva dell'Azienda, con il supporto della Direzione Sanitaria e della Direzione Amministrativa. L'organizzazione aziendale prevede alcuni Uffici affidati alla Direzione Generale che, con funzioni diverse, forniscono supporto tecnico e specialistico alle funzioni di Direzione Strategica, per perseguire gli obiettivi aziendali e assicurano lo sviluppo di valori e culture coerenti con la \"mission\" aziendale.\nVi sono poi le Direzioni trasversali e le Direzioni tecniche e amministrative.\nA queste strutture si affianca il Comitato Consultivo Misto, costituito sia da rappresentanti delle associazioni di volontariato sia da rappresentanti dell'azienda, con funzioni consultive e di proposta per la Direzione Aziendale.\nStrutture.\nL'ospedale \u00e8 costituito da 30 padiglioni e si snoda per circa 600 metri (1\u00a0km se si considera anche l'area Malpighi) attorno ad un viale alberato centrale, che d\u00e0 un senso di amenit\u00e0 all'ambiente micro-urbano del policlinico; ha un'estensione di circa 21 ettari.\n\u00c8 presente anche un sistema di tunnel sotterranei che collega quasi tutti i padiglioni, ad uso dei dipendenti e del personale autorizzato.\nPadiglioni.\nGli edifici che compongono il policlinico sono numerati in ordine crescente da est a ovest (dai pi\u00f9 lontani ai pi\u00f9 vicini al centro della citt\u00e0). Il colore del padiglione si riferisce al settore del policlinico.\nLavori di ampliamento e riorganizzazione.\nTra il 2006 ed il 2012 sono cominciati i lavori per la realizzazione di vari nuovi edifici. Tra i lavori di maggior impatto si citano:\nCon il completamento delle nuove strutture il complesso ospedaliero avrebbe dovuto ampiamente superare i 2000 posti letto, rendendolo, secondo i dati attualmente disponibili, il pi\u00f9 grande ospedale in Italia.\nReparti esterni al policlinico.\nDue unit\u00e0 operative dell'Ospedale Maggiore di Bologna, \"Chirurgia toracica\" e \"Chirurgia A e d'urgenza\", sono state trasferite dall\u2019Azienda USL di Bologna alla direzione dell'Azienda ospedaliero-universitaria.\nSpecialit\u00e0.\nIl Policlinico ha acquisito, via via durante il Novecento, tutte le specialit\u00e0 mediche e chirurgiche ad eccezione di Neurochirurgia (di cui la struttura di riferimento a Bologna \u00e8 l'Ospedale Bellaria) e Odontoiatria (con sede di riferimento, nella clinica odontostomatologica di Via San Vitale, dove ha sede il corso di laurea in Odontoiatria e Protesi dentaria). \nAttualmente l'ospedale \u00e8 organizzato in 7 \"Dipartimenti ad attivit\u00e0 integrata\" (una tipologia di organizzazione che consente di assicurare l'esercizio integrato delle attivit\u00e0 assistenziali, didattiche e di ricerca) cui afferiscono 67 \"Unit\u00e0 Operative\".\nDal 2020, con l'istituzione da parte della Regione Emilia Romagna del Centro di riferimento regionale interaziendale di neurochirurgia pediatrica (tra IRCCS Istituto delle Scienze Neurologiche di Bologna ed Azienda Ospedaliero-Universitaria di Bologna), l'ospedale ha acquisito anche la disciplina di Neurochirurgia Pediatrica.\nTrapianti.\n\u00c8 in Italia il terzo pi\u00f9 grande centro per i trapianti di fegato (745 effettuati tra il 2000 ed il 2008) dopo l'Ospedale S. Giovanni Battista di Torino e Pisa; \u00e8 il terzo per il trapianto renale (630 effettuati nel 2000-2008) dopo Torino e Padova; il secondo per il trapianto di cuore (308 nel 2000-2008) dopo il Policlinico San Matteo di Pavia e uno dei rarissimi istituti a praticare il trapianto di intestino e multiorgano. Nel 2008 \u00e8 stato effettuato, per la prima volta in Europa, un trapianto multiorgano di rene-cuore-fegato.\nNel solo 2016, sono stati effettuati, complessivamente, 243 trapianti.\nNel 2009 \u00e8 stato realizzato un docu-reality prodotto e trasmesso da Fox Life, \"Trapianti - Destini incrociati\", ambientato nel reparto di chirurgia generale e dei trapianti sotto la direzione del professor Antonio Daniele Pinna.\nOncologia.\nL'Unit\u00e0 Operativa di Oncologia Medica, dove terapia dei tumori e cure palliative sono fortemente integrate, \u00e8 stata designata \"Centro europeo di eccellenza\" dall'ESMO (Societ\u00e0 Europea di Oncologia Medica). La cerimonia della consegna del riconoscimento \u00e8 avvenuta il 15 settembre 2008, nel corso della principale sessione del 33\u00ba Congresso dell'ESMO, tenutosi a Stoccolma.\nMiscBO.\nIl \"MiscBO\" (\"Minimally Invasive Surgery Center of Bologna\") \u00e8 il primo centro multimediale di chirurgia mini-invasiva pediatrica in Italia. Nasce nel 2006 dall'impulso del Prof. Mario Lima, vicepreside della Facolt\u00e0 di Medicina dell'Universit\u00e0 di Bologna, per diffondere e perfezionare le tecniche di chirurgia mini-invasiva.\nIl Centro ospita il Master Universitario dell'Universit\u00e0 di Bologna in Chirurgia pediatrica e, grazie al collegamento in videoconferenza \u00e8 sede di numerosi incontri internazionali tra i maggiori esperti di tecniche mini invasive su pazienti in et\u00e0 pediatrica. Il Centro \u00e8 audio/video-collegato con le sale operatorie di Chirurgia Pediatrica del Policlinico e, all'interno dell'aula didattica, \u00e8 possibile videoassistere a sessioni operatorie chirurgiche in alta definizione.\nIl Centro ha un sito nel quale \u00e8 possibile consultare informazioni tecniche e visualizzare gratuitamente video-tutorial di procedure chirurgiche avanzate.\nUniversit\u00e0.\nLa Scuola di Medicina e Chirurgia dell'Universit\u00e0 di Bologna ha a disposizione numerosi spazi, e le sue attivit\u00e0 didattiche e di ricerca si intrecciano indissolubilmente con l'attivit\u00e0 operativa dell'ospedale.\nLa Presidenza, la Segreteria, due sale studio, l'Open Space e varie aule (aula \"Murri\", \"Enzo Piccinini\", Informatica \"Carlo Francioni\", Linguistica, Manichini) sono dislocate nel cosiddetto \u201cPolo Murri\u201d, compreso nel padiglione 25.\nSei aule magne sono ospitate all'interno di altrettanti padiglioni (aula \"Viola\" nella Clinica Medica, aula di Dermatologia, aula \"M. T. Chiantore\" nel padiglione di Ematologia, aula di Ostetricia e Ginecologia, aula di Pediatria, aula di Nuove Patologie); le ulteriori cinque aule magne della facolt\u00e0 sono all'esterno dell'ospedale. Completano il quadro decine di aule pi\u00f9 piccole e biblioteche distribuite in tutto il nosocomio: la pi\u00f9 fornita ed importante \u00e8 la \"Biblioteca Centralizzata Clinica\" con sede presso il Padiglione Nuove Patologie.\nTrasporti.\nLe strutture sono servite da numerose linee urbane ed extraurbane esercite da Trasporto Passeggeri Emilia-Romagna (TPER): linee 14, 19, 25, 27, 32, 33, 36, 89, 94, 101, 918, 916, 60, 61 (servizio notturno).\nLe strutture sono servite anche da alcune linee extraurbane esercite da Autoguidovie (AGI): linee 99, 211, 212, 213, 214, 200.\nIl Policlinico \u00e8 dotato di un parcheggio sotterraneo di tre piani, con pagamento a ore, gestito dalla societ\u00e0 SABA, con 498 posti auto. \nEsistono altri parcheggi coperti privati, dai quali parte una navetta che ferma lungo il viale centrale."}
{"id": "2063976", "revid": "124727682", "url": "https://it.wikipedia.org/wiki?curid=2063976", "title": "Goodbye (Alexia)", "text": "Goodbye \u00e8 il decimo singolo di Alexia, pubblicato nel 1999.\nLa canzone.\n\u00c8 il primo singolo promozionale del famoso album \"Happy\" che \u00e8 stato pubblicato nel 1999. Vengono fatte due riedizioni dell'album, tra cui una destinata al mercato inglese. Il brano si piazza nelle classifiche europee ai primi posti, e vende da solo numerose copie. Raggiunge nuovamente il mercato inglese piazzandosi al numero 1 della pop-chart di Music Week.\nDel singolo parlano anche i telegiornali italiani, Alexia viene invitata nei principali show televisivi e musicali non solo in Italia, ma anche in Finlandia, Svizzera, Spagna, Inghilterra e Brasile, per finire con il Festivalbar dove il brano viene scelto come sigla della manifestazione. Il \"Corriere della Sera\" elogia Alexia come la prima cantante italiana ad arrivare nelle difficili classifiche inglesi.\nIl videoclip.\nIl videoclip del brano racconta vari modi in cui le coppie si lasciano, la cantante partecipa da narratore attorniata da ballerini in un'esibizione dance all'interno di un eliporto."}
{"id": "2063978", "revid": "767487", "url": "https://it.wikipedia.org/wiki?curid=2063978", "title": "Daniel Svensson", "text": "Ha un secondo gruppo chiamato Sacrilege GBG, un gruppo Melodic death metal/Black metal e con molte altre svariate influenze fondato nel 1993, dove suona la batteria e canta; ha alle spalle 2 album con questo gruppo. \nIl suo primo album con gli In Flames \u00e8 Colony.\nEquipaggiamento.\nTama Starclassic Bubinga\nTama Starclassic Maple\nTama hardware:\nMeinl Percussion cymbals:"}
{"id": "2063979", "revid": "599013", "url": "https://it.wikipedia.org/wiki?curid=2063979", "title": "Gary Gregor", "text": ""}
{"id": "2063982", "revid": "287204", "url": "https://it.wikipedia.org/wiki?curid=2063982", "title": "Elisir di lunga vita", "text": "LElisir di lunga vita () \u00e8 una leggendaria pozione o elisir capace di donare l'immortalit\u00e0 a chiunque lo beva, di riportarlo in giovent\u00f9, oppure semplicemente di rafforzare e prolungare la vitalit\u00e0 di una persona, guarendone le malattie.\nRappresenta uno degli obiettivi primari degli alchimisti, insieme alla ricerca della pietra filosofale, a cui pu\u00f2 essere assimilato per le sue caratteristiche di ricondurre la materia corrotta alla purezza originaria dell'oro. A differenza di quest'ultima per\u00f2 l'elisir di lunga vita pu\u00f2 venir concepito in forma liquida, risultando perci\u00f2 governato dall'archetipo della femminilit\u00e0, in particolare dalla Luna che presiede ai processi umidi di rigenerazione della vita. \nIl suo aspetto fluido inoltre veniva posto in relazione col mercurio, chiamato per il suo colore \u00abargento vivo\u00bb, finalizzato oltretutto alla creazione dell'argento, e quindi associato alla seconda fase dellopus\" alchemico, ovvero lalbedo\" o \u00abopera al bianco\u00bb. Il calice o l'ampolla \u00e8 il ricettacolo femminile pi\u00f9 adatto a contenere le sue propriet\u00e0 trasmutative.\nStoria.\nLa creazione dell'elisir di lunga vita nell'arco della storia umana si intreccia col fiorire di tradizioni mitologiche, spirituali e religiose.\nAntica Cina.\nNell'antica Cina, la ricerca di un elisir in grado di conferire la vita eterna ebbe luogo durante la dinastia Qin: l'imperatore Qin Shi Huang avrebbe inviato il medico alchimista Xu Fu nei mari orientali per rintracciare l'elisir, ma costui non avrebbe pi\u00f9 fatto ritorno.\nPresso la corte cinese si riteneva che alcuni minerali, come il cinabro, l'ematite e la giada, potessero far allungare la vita terrena pi\u00f9 del normale, nonostante l'alto contenuto di mercurio nel cinabro. Anche all'oro veniva attribuito un particolare potere da usare a tal scopo, sebbene la diffusione dell'\u00aboro potabile\u00bb (\u91d1 \u6db2, \"jinyi\"), unito al mercurio, poteva essere un termine metaforico per indicare la panacea universale (\"waidan\"). La fama di tali elisir in ogni caso venne meno col diffondersi del buddismo, fautore piuttosto dell'immortalit\u00e0 dell'anima.\nUn celebre trattato di alchimia cinese, \"Tan Ching Yao Ch'eh\" (\u4e39 \u7d93 \u8981\u8a23, \"Grandi segreti dell'alchimia\", risalente al 650 d.C.), attribuito a Sun Simiao, discute in dettaglio la produzione di elisir e pillole di immortalit\u00e0, combinati con mercurio, zolfo e sali di arsenico, proposti anche per il trattamento di alcune malattie e la produzione di pietre preziose.\nMitologia indiana.\nNella mitologia indiana il corrispettivo dell'elisir di lunga vita \u00e8 l'amrita, ossia un'acqua della vita capace di conferire forza e invulnerabilit\u00e0, a cui ambivano sia gli d\u00e8i (Deva) che i demoni (Asura): secondo la leggenda sarebbe sgorgata dal mare grazie a un espediente di Vishnu, per venire poi custodita all'interno di Soma, divinit\u00e0 lunare che d\u00e0 il nome anche al nettare di una pianta sacra.\nAnalogamente alle dottrine in voga nell'antica Cina, i \"Veda\" mettono in relazione la possibilit\u00e0 di ottenere una lunga vita col potere dell'oro, mentre il mercurio, anch'esso ricorrente in diverse tradizioni alchemiche, viene menzionato per la prima volta nel trattato \"Arthashastra\", scritto tra il IV e il III secolo a.C. Il raggiungimento dell'immortalit\u00e0 terrena aveva comunque un'importanza minore in India, dove gli elisir erano pi\u00f9 spesso considerati rimedi per le malattie.\nMondo greco-romano.\nAffine all'amrita \u00e8 nel mondo greco-romano l'ambrosia, termine composto da alfa privativa, che significa negazione, e \"(\u03bc)\u03b2\u03c1\u03cc\u03c4\u03bf\u03c2\", \"(m)brotos\", cio\u00e8 \u00abmortale\u00bb, a indicare un cibo o una bevanda \u00abche rende immortali\u00bb, oppure \u00abche solo gli immortali possono consumare\u00bb.\nIn et\u00e0 ellenistica, che vide la diffusione dell'ermetismo da cui nacque la tradizione alchemica occidentale, l'elisir dei filosofi risulta collegato ai miti di Enoch, Thot ed Ermete Trismegisto, dei quali si racconta che abbiano bevuto una sola goccia di questa pozione per diventare immortali. Un'ulteriore fonte sono alcuni testi di Nag Hammadi, che parlano della pozione e delle avventure di Al-Khidr.\nIl pi\u00f9 alto rappresentante dell'alchimia ellenistica, Zosimo di Panopoli (circa III o IV secolo d.C.), descrive la nobilitazione alchemica come un processo interiore con cui il corpo, liberato dalla carne, diventa spirito e si fonde gradualmente con l'anima di Dio.\nMondo arabo.\nL'alchimia ricevette nuovi impulsi dopo la conquista dell'Egitto da parte degli Arabi (VIII secolo), i quali, particolarmente interessati ai suoi risvolti pratici, migliorarono le tecniche di laboratorio, come il processo di distillazione, utilizzandolo per la produzione di oli essenziali. Le loro conoscenze furono tramandate in un compendio di opere risalenti a Jabir ibn Hayyan, il cui nome significa \u00abdonatore\u00bb o \u00abtrasmettitore\u00bb.\nIl ricorso all'atanor come recipiente di distillazione che accompagnava le misteriose operazioni port\u00f2 al conseguimento di liquori medicinali e alla celebre acqua della vita conosciuta come \u00ab\"aqua vitae\"\u00bb. La maggior parte di questi preparati veniva utilizzata come panacea per le malattie, dando luogo alle terminologie usate ancora oggi, in cui \u00e8 rintracciabile la stessa etimologia di \u00abelisir\u00bb.\nEuropa medievale.\nLe tecniche arabe, diffondendosi nell'Europa cristiana, incrementarono le attivit\u00e0 erboristiche di conventi e monasteri, con la loro produzione di essenze ed elisir, all'origine di numerosi liquori dei benedettini e dei certosini, di birre e altre variet\u00e0 locali di alcol distillato.\nNell'ambito delle scuole medievali, Ruggero Bacone sosteneva che la polvere della pietra filosofale disciolta nell'acqua costituisse un potente elisir della vita. Diversi altri alchimisti, tra cui Alberto Magno, Tommaso d'Aquino, Raimondo Lullo, Basilio Valentino, si dedicarono sotto l'influsso arabo allo studio dell'elisir dei filosofi, scoprendo l'uso dell'antimonio, fabbricando amalgami, o riuscendo a isolare lo \u00abspirito\u00bb del vino ottenendone l'alcool etilico.\nLa ricerca dell'elisir di lunga vita si fuse all'epoca anche con la leggenda del Santo Graal, ritenuto il calice dispensatore di quell'\u00abacqua viva\u00bb menzionata da Ges\u00f9 nel discorso alla samaritana presso il pozzo. \nEuropa moderna.\nUn posto di rilievo nella storia dell'elisir di lunga vita occupa Paracelso, alchimista di et\u00e0 rinascimentale, per il quale i quattro elementi della tradizione alchemica, componenti di tutta la realt\u00e0, altro non erano che forme derivate da un'unica sostanza primigenia, comune a ognuno di essi. Egli la denomin\u00f2 \"alkaest\", sostenendo che una volta ottenuta avrebbe potuto essere la pietra filosofale, la medicina universale e il solvente miracoloso.\nInteressato ai risvolti medici e terapeutici dell'alchimia, pi\u00f9 che alla trasmutazione dei metalli, Paracelso realizz\u00f2 vari preparati spagirici tra cui una pozione farmaceutica chiamata \"aurum potabile\", basata su una soluzione acquosa di oro colloidale.\nTra gli altri, nell'Europa del XVII secolo l'alchimista Nicolas Flamel ebbe fama di aver scoperto l'elisir di giovinezza, e di averlo usato su se stesso e sua moglie Pernelle.\nNel 1605, Fran\u00e7ois-Annibal d'Estr\u00e9es avrebbe presentato ai monaci della certosa di Vauvert, a Parigi, un manoscritto che rivelava la formula di un elisir di lunga vita di cui nessuno conosceva la ricetta: l'episodio \u00e8 all'origine del liquore chiamato \"chartreuse\".\nAnche il conte di Saint-Germain, un avventuriero francese del XVIII secolo, fu oggetto di molte voci secondo cui avrebbe scoperto l'elisir della giovinezza, in virt\u00f9 del quale sosteneva di vivere gi\u00e0 da diversi secoli. Analogamente Cagliostro ne sarebbe stato in possesso.\nNella cultura di massa.\nL'elisir di lunga vita ha ispirato trame o soggetti della cultura di massa, tra cui opere artistiche, film, composizioni musicali, romanzi e videogiochi. \nSi ricordano ad esempio \"L'elisir d'amore\" di Donizetti, \"Pirati dei Caraibi - Oltre i confini del mare\", il romanzo fantasy di L. Frank Baum \"John Dough and the Cherub\", la serie di fantascienza \"Doctor Who\", il film \"Harry Potter e la pietra filosofale\", la serie televisiva \"House of Anubis\", il popolare manga \"Fullmetal Alchemist\", la serie di romanzi \"Baccano!\" o di videogiochi \"Professor Layton\"."}
{"id": "2063985", "revid": "76963", "url": "https://it.wikipedia.org/wiki?curid=2063985", "title": "Frankie Jonas", "text": "\u00c8 il fratello minore di Kevin, Joe e Nick Jonas, che compongono il gruppo Jonas Brothers.\nBiografia.\nFrankie Jonas \u00e8 nato a Ridgewood nel New Jersey il 28 settembre del 2000, ultimogenito di Paul Kevin Sr. Jonas e Denise Miller.\u00c8 alto 1.80cm\nNel 2016, si \u00e8 diplomato in anticipo e ha iniziato a studiare presso la Belmont University.\nFrankie \u00e8 talvolta denominato \"Bonus Jonas\" o \"Frank the Tank\".\nCarriera.\nFrankie inizia la sua carriera all'inizio del 2007, quando appare nel video musicale \"When You Look Me in the Eyes\", dei suoi fratelli. Nel 2008 inizia la sua carriera d'attore comparendo sempre a fianco dei suoi fratelli maggiori nel reality tv ', mandato in onda sul canale satellitare di \"Disney Channel\". Il 2009 \u00e8 decisamente un anno importante per Frankie: inizia un progetto tutto suo, dando voce a \"Sosuke\" il protagonista maschile del film 'Ponyo sulla scogliera'. In pi\u00f9 insieme ai suoi fratelli recita in altre due serie Disney: nella sit-com \"Jonas\" e nel film \"Camp Rock 2\". Frankie appare anche nel film concerto in 3D ' e in altri tre video musicali dei Jonas Brothers: Love is on it's way, \"Fly with me\" e \"Keep it real\". Ha anche vinto il premio per \"Choice Breakout TV Star Male\" nel corso del 2009 ai Teen Choice Awards. Nel 2009 ha anche fatto una piccola comparsa nel film \"Una notte al museo 2 - La fuga\". Nel 2010 Frankie compare nelle nuove stagioni di \"\" e in quella di \"Jonas L.A.\". Nel corso del 2010 Frankie comparir\u00e0 insieme ai suoi fratelli nell'adattamento cinematografico dei libri per bambini di \"Walter the farting dog\". Nel 2010 \u00e8 stato nominato ai J-14 Icons Awards com Icon of tomorrow. Nel 2011 Frankie d\u00e0 la voce ad uno dei personaggi del film della Disney: Spooky Buddies, in uscita per l'ottobre 2011. Ad Halloween del 2011 compare in un episodio della seconda stagione di \"R.L. Stine's The Haunting Hour\". Nel 2012 doppia uno dei personaggi del film \". Verso la fine del 2012 o l'inizio del 2013 Frankie comparir\u00e0 in un altro episodio della terza stagione di \"R.L. Stine's The Haunting Hour\". Nel 2017 Frankie rilascia, sul suo account Soundcloud, un brano musicale sotto il nome di \"Mephisto\". \nSempre nello stesso anno, il sito web dell'agenzia di management del padre, la Jonas Group Entertainment, aggiunge Frankie tra i propri artisti."}
{"id": "2063986", "revid": "2128848", "url": "https://it.wikipedia.org/wiki?curid=2063986", "title": "Gincana", "text": "La gincana, anche detta gimcana, gimkana o gymkhana, \u00e8 una gara all'aperto nella quale i concorrenti devono percorrere un tracciato tortuoso e reso impegnativo da ostacoli, nel pi\u00f9 breve tempo e con il minor numero di penalit\u00e0 possibili. Tali gare possono essere di vario tipo ed avere differenti regole, in relazione al mezzo utilizzato: biciclette, motociclette, autovetture, cavalli o semplicemente a piedi.\nCon tale termine si indica anche un'attrazione ludica dei luna park itineranti consistente in un minitracciato smontabile su cui possono gareggiare per svago minimoto o kart.\nEtimologia.\nIl termine, assunto nella lingua italiana durante il secondo decennio del XX secolo, deriva dall'indostano \"gendkhana\", con il significato di \"luogo dove si gioca a palla\", composto da \"gendu\" (palla) e \"khana\" (campo di gioco).\nLe gincane motoristiche.\nIn Italia si diffusero le gincane automobilistiche e soprattutto motociclistiche, divenendo molto popolari nel secondo dopoguerra, quando la carenza di impianti sportivi e di risorse tecniche, rendeva questo sport motoristico tra i pochi praticabili, grazie alla facilit\u00e0 di allestimento del percorso e, nondimeno, alla grande spettacolarit\u00e0 delle gare che richiamava un sempre folto pubblico.\nLa partecipazione era talmente elevata che la Federazione Motociclistica Italiana decise di organizzare, a partire dal 1952, il Trofeo Nazionale Gincane che prevedeva una lunga serie di gare eliminatorie provinciali e regionali allo scopo di selezionare i piloti per la finale nazionale. Il Trofeo fu disputato ininterrottamente per oltre 25 anni, fino al 1978\nMolto diffuse in Italia anche le gincane in Vespa. Il Vespa Club d'Italia negli ultimi anni ha rilanciato la specialit\u00e0 con il varo della Coppa Italia Gimkana Vespa, un campionato in pi\u00f9 prove lungo tutta la penisola italiana, che si \u00e8 svolto a partire dal 2009.\nLe gimkane equestri.\nLa gimkana nell'equitazione consiste in una prova di abilit\u00e0 e destrezza e pu\u00f2 essere sia di regolarit\u00e0 che di velocit\u00e0 a cavallo. Nella gimkana il binomio (cavallo e cavaliere) deve effettuare un percorso con varie difficolt\u00e0, superando varie tipologie di prove, come il salto di un ostacolo, aprire e chiudere un cancello, slalom, passi laterali, passi indietro, ecc."}
{"id": "2063989", "revid": "33689", "url": "https://it.wikipedia.org/wiki?curid=2063989", "title": "URBM", "text": "URBM \u00e8 la sigla dell'inglese \"Ultimate Range Ballistic Missile\", letteralmente \"missile balistico di gittata finale\". \u00c8 una categoria di missili balistici, mai realizzati se non sotto forma di prototipo, dalla gittata di circa 20.000 chilometri. Poich\u00e9 la circonferenza massima della Terra (cio\u00e8 l'equatore) misura 40.000 chilometri, ne consegue che \u00e8 matematicamente certo che un missile URBM pu\u00f2 colpire qualunque parte del globo partendo da qualsiasi altra parte. Di conseguenza nella gara a realizzare missili balistici di sempre maggiore gittata questi rappresentavano l'ultimo passo, oltre il quale \u00e8 inutile andare (di qui l'espressione \"Ultimate Range\").\nLo studio degli URBM riguard\u00f2 l'Unione Sovietica, che, non avendo molte basi militari all'esterno del proprio territorio nazionale, era particolarmente interessata alla realizzazione di un missile balistico in grado di poter colpire qualunque parte del pianeta. Tuttavia il grande successo incontrato dallo sviluppo dei missili balistici lanciati dai sottomarini (SLBM) unitamente a una intensa sperimentazione e produzione sovietica di battelli a propulsione nucleare, determin\u00f2 l'abbandono di tali studi senza che si fosse prodotto alcun risultato operativo. Difatti, gli SLBM, oltre ad essere pi\u00f9 economici, erano facili da difendere da un attacco a sorpresa nemico per via dell'enorme difficolt\u00e0 nell'individuazione dei sottomarini, e risultavano essere molto pi\u00f9 precisi poich\u00e9 potevano essere lanciati in prossimit\u00e0 del territorio nemico.\nGli Stati Uniti, invece, dato l'ampio numero di basi militari di cui disponevano all'estero, si disinteressarono sempre a questo genere di missili balistici, concentrandosi invece sui ICBM. Finora non risulta che vi sia mai stato alcun interesse nei confronti degli URBM neanche da parte della Francia, del Regno Unito e della Cina."}
{"id": "2063995", "revid": "287204", "url": "https://it.wikipedia.org/wiki?curid=2063995", "title": "Monoharpur", "text": " \nMonoharpur \u00e8 una suddivisione dell'India, classificata come \"census town\", di 20.825 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 6' 30 N e 88\u00b0 4' 44 E e ha un'altitudine di 3 .\nSociet\u00e0.\nEvoluzione demografica.\nAl censimento del 2001 la popolazione di Monoharpur assommava a 20.825 persone, delle quali 11.039 maschi e 9.786 femmine. I bambini di et\u00e0 inferiore o uguale ai sei anni assommavano a 2.300, dei quali 1.147 maschi e 1.153 femmine. Infine, coloro che erano in grado di saper almeno leggere e scrivere erano 15.013, dei quali 8.290 maschi e 6.723 femmine."}
{"id": "2063999", "revid": "6923", "url": "https://it.wikipedia.org/wiki?curid=2063999", "title": "Mirik", "text": " \nMirik \u00e8 una citt\u00e0 dell'India di 9.179 abitanti, situata nel distretto di Darjeeling, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 26\u00b0 53' 60 N e 88\u00b0 10' 0 E e ha un'altitudine di 1.494 .\nSociet\u00e0.\nEvoluzione demografica.\nAl censimento del 2001 la popolazione di Mirik assommava a 9.179 persone, delle quali 4.629 maschi e 4.550 femmine. I bambini di et\u00e0 inferiore o uguale ai sei anni assommavano a 825, dei quali 428 maschi e 397 femmine. Infine, coloro che erano in grado di saper almeno leggere e scrivere erano 6.761, dei quali 3.786 maschi e 2.975 femmine."}
{"id": "2064000", "revid": "599013", "url": "https://it.wikipedia.org/wiki?curid=2064000", "title": "Bill Hewitt (cestista)", "text": ""}
{"id": "2064001", "revid": "287204", "url": "https://it.wikipedia.org/wiki?curid=2064001", "title": "Memari", "text": " \nMemari \u00e8 una suddivisione dell'India, classificata come \"municipality\", di 36.191 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 11' 60 N e 88\u00b0 7' 0 E e ha un'altitudine di 24 .\nSociet\u00e0.\nEvoluzione demografica.\nAl censimento del 2001 la popolazione di Memari assommava a 36.191 persone, delle quali 18.697 maschi e 17.494 femmine. I bambini di et\u00e0 inferiore o uguale ai sei anni assommavano a 4.061, dei quali 2.063 maschi e 1.998 femmine. Infine, coloro che erano in grado di saper almeno leggere e scrivere erano 25.117, dei quali 14.112 maschi e 11.005 femmine."}
{"id": "2064003", "revid": "287204", "url": "https://it.wikipedia.org/wiki?curid=2064003", "title": "Mekliganj", "text": " \nMekliganj \u00e8 una suddivisione dell'India, classificata come \"municipality\", di 10.833 abitanti, situata nel distretto di Cooch Behar, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 21' 0 N e 88\u00b0 55' 0 E e ha un'altitudine di 57 .\nSociet\u00e0.\nEvoluzione demografica.\nAl censimento del 2001 la popolazione di Mekliganj assommava a 10.833 persone, delle quali 5.592 maschi e 5.241 femmine. I bambini di et\u00e0 inferiore o uguale ai sei anni assommavano a 1.515, dei quali 778 maschi e 737 femmine. Infine, coloro che erano in grado di saper almeno leggere e scrivere erano 6.563, dei quali 3.809 maschi e 2.754 femmine."}
{"id": "2064008", "revid": "599013", "url": "https://it.wikipedia.org/wiki?curid=2064008", "title": "Sa\u0161a \u010cui\u0107", "text": ""}
{"id": "2064012", "revid": "466539", "url": "https://it.wikipedia.org/wiki?curid=2064012", "title": "Lily Cole", "text": "Biografia.\nInizia la carriera di modella per caso a quattordici anni quando, dopo aver mangiato un hamburger in una via famosa di Londra (nel quartiere di Soho), viene notata dal talent-scout Benjamin Hart che la lancia come modella e come attrice.\nL'ascesa nel mondo delle indossatrici \u00e8 rapida e brillante; a partire dal 2003 diventa infatti una modella a livello internazionale e sfila tra New York, Londra, Milano e Parigi per tutte le pi\u00f9 importanti case di moda al mondo: Chanel, Christian Dior, Versace, Gucci, Valentino, Herm\u00e8s, Burberry, Salvatore Ferragamo, Gianfranco Ferr\u00e9, Jean-Paul Gaultier, John Galliano, Alexander McQueen, Marc Jacobs, Zac Posen, Oscar de la Renta, Donna Karan, Paul Smith, Prada, Vivienne Westwood, Fendi, Missoni, Roberto Cavalli, Kenzo, Trussardi e moltissime altre.\nLily Cole viene immortalata dai pi\u00f9 grandi fotografi sulla copertina di riviste come \"Vogue\", \"Num\u00e9ro\", \"Harper's Bazaar\", \"Playboy\", \"i-D\", \"Velvet\" e molte altre. \u00c8 stata inoltre testimonial di importanti campagne pubblicitarie tra cui: Herm\u00e8s, Moschino, Prada, Chanel, Christian Lacroix, De Beers, Tiffany, Marc Jacobs, Longchamp, Cacharel, Anna Sui, MAC e altri. Nel 2009 ha firmato un contratto come testimonial per Rimmel. Insieme a Jessica Stam, Heather Marks, Lisa Cant, Sasha Pivovarova e Vlada Rosljakova la Cole ha rappresentato negli anni 2000 il gruppo delle top model soprannominato \"Doll-Face\" (viso da bambola).\nHa recitato in commedie come \"St. Trinian's\" al fianco di Rupert Everett, Colin Firth e Gemma Arterton. In seguito compare nei film con Marilyn Manson, Evan Rachel Wood e il premio Oscar Tilda Swinton, pellicola che per\u00f2 non \u00e8 stata distribuita. Ricopre poi il ruolo di Valentina in \"Parnassus - L'uomo che voleva ingannare il diavolo\" al fianco di Heath Ledger, il quale non termina le riprese, Johnny Depp, Colin Farrell, Tom Waits, Christopher Plummer e Jude Law, con il quale si rincontrer\u00e0 sul set di \"Rage\" nel cui cast sono presenti il premio Oscar Judi Dench e l'attore Steve Buscemi. Nel 2010 partecipa al Calendario Pirelli, fotografata da Terry Richardson. Nell'ottobre 2017 \u00e8 stata membro della giuria del \"BFI London Film Festival\", nella sezione ufficiale, presieduta dalla regista Andrea Arnold.\nVita privata.\nNel 2006 viene accettata alla Cambridge University: inizialmente sceglie l'indirizzo Scienze politiche e sociali ma dopo aver rinviato per due volte l'inizio del corso, decide di cambiare e sceglie Storia dell'Arte. Lily \u00e8 una delle migliori studentesse del suo corso. Nel 2007 compare nella classifica delle giovani persone pi\u00f9 ricche in Inghilterra, stilata dalla rivista \"The Sunday Times\". Nel 2008 ha avuto una relazione con l'attore britannico Jude Law; dall'estate dello stesso anno \u00e8 stata sentimentalmente legata all'attore americano Enrique Murciano fino al febbraio del 2011. Nel marzo 2015 annuncia di essere in attesa del suo primo figlio, dal fidanzato Kwame Ferreira. Nel mese di settembre diventa madre di una bambina, Wylde Cole Ferreira."}
{"id": "2064013", "revid": "92723", "url": "https://it.wikipedia.org/wiki?curid=2064013", "title": "Editoria a Genova", "text": "La citt\u00e0 di Genova \u00e8 un importante polo dell'editoria italiana. Vi hanno sede diverse case editrici e testate giornalistiche.\nTestate giornalistiche.\nIl quotidiano che vi viene pubblicato, in sinergia con \"La Stampa\" di Torino, \u00e8 \"Il Secolo XIX\", che detiene il primato di tiratura regionale, presenta diverse edizioni locali ed ha rilevanza nazionale. L'altro quotidiano genovese, \"Il Corriere Mercantile\" (con il settimo numero, \"La Gazzetta del Luned\u00ec\") ha cessato le pubblicazioni nel luglio 2015. Ci sono anche le pagine locali de \"Il Giornale\" e de \"La Repubblica\", queste ultime provenienti dall'assorbimento da parte della testata romana dello storico quotidiano di origini socialiste \"Il Lavoro\". Sono presenti anche numerosi fogli minori locali e riviste culturali a distribuzione gratuita come \"Era Superba\" e \"Il Gazzettino Sampierdarenese\", oltre ai fogli quotidiani \"Metro\" e \"City\".\nNel capoluogo ligure hanno o hanno avuto sede diverse case editrici, come la De Ferrari Editore, la Fratelli Frilli Editori, Habanero Edizioni, la S.E.S., Il canneto editore e Il Melangolo, operante soprattutto in campo filosofico. In campo esoterico, si ricordano l'Amenothes, Il Basilisco, la casa editrice alchemica Phoenix, la casa editrice I Dioscuri e Alkaest. Nel libro illustrato e per ragazzi la Edicolors. Tra le case editrici che pubblicano soprattutto di argomento locale vi sono inoltre Mondani, Valenti, Franco Pirella, SAGEP, E.R.G.A., Compagnia dei Librai dell'editore Barboni, Sabatelli. Negli anni '60 era famosa anche la casa editrice Stringa, che ha pubblicato molti libri illustrati su Genova e in particolare sulle delegazioni come la Valpolcevera e la Valbisagno.\nUn ruolo importante hanno ricoperto anche le edizioni di Renzo Tolozzi, di una grande famiglia di bancarellai originari di Pontremoli Tolozzi che pubblic\u00f2 per primo il \"Dizionario delle strade di Genova\" in 3 volumi e poi in 5 volumi (ristampato e ampliato quindi dalla ECIG).\nDe Ferrari, in particolare, svolge un ruolo importante per la citt\u00e0 grazie anche alla sua fondazione e all'arricchimento anche di vari filoni letterari locali come quello del romanzo giallo, con i noti giallisti Nadia Giorgio, Roberto Caputo e Isabella Pileri Pavesio, filone che trova illustri esempi genovesi di fama nazionale in Bruno Morchio e Annamaria Fassio.\nLa Fondazione De Ferrari \u00e8 un soggetto no profit nato nel 2001 per iniziativa dell\u2019editore Gianfranco De Ferrari e della moglie Maria Grazia. Essa si preoccupa di raccogliere e custodire fondi culturali e di metterli a disposizione degli studiosi e di tutti gli interessati, organizzando nel contempo una coerente attivit\u00e0 pubblica. Conta, fra l\u2019altro, su un ampio locale adibito a postazione di lettura, a sala di conferenze e a contenitore di mostre ma si adopera altres\u00ec nell\u2019organizzazione di eventi in sedi diverse dalla propria.\nDalla sistemazione dei fondi acquisiti nascono gli \"Archivi del '900\" i quali constano di diverse sezioni:\nIl \"Fondo Edward Neill\", cronologicamente il primo acquisito, \u00e8 costituito dal vasto archivio del grande critico ed etnomusicologo anglo-genovese, nonch\u00e9 biografo ed esperto paganiniano. Consta di una biblioteca specializzata in musica, una ricchissima discoteca (circa 8.000 titoli dai 78 giri ai Cd), e una preziosa nastroteca inedita di registrazioni originali attualmente in corso di digitalizzazione, dalla quala sono scaturiti brani inediti di De Andr\u00e9 e Tenco. L\u2019attivit\u00e0 musicale \u00e8 curata da Fabrizio De Ferrari con la collaborazione del maestro Jos\u00e8 Scanu.\nGli Archivi del '900 conservano anche fondi minori ma non meno interessanti:\nIl \"Fondo Cineclub Lumi\u00e8re\" (circa 3000 rare riviste internazionali di cinema degli anni Cinquanta-Ottanta, raccolta cartacea dello storico cineclub genovese che ha cessato recentemente l\u2019attivit\u00e0).\nIl \"Fondo Mortara\" (400 titoli dedicati a Garibaldi).\nIl \"fondo del Museo Ligure dello Sport\" (libri, cimeli, documenti raccolti da Riccardo Grozio) gi\u00e0 nello stadio Luigi Ferraris.\nIl \"Fondo Dondero\" che raccoglie una collezione di editoria popolare orientata su storia e romanzo storico.\nIl \"Fondo Gjisalberti\", vasta collezione di 78 giri la cui digitalizzazione \u00e8 coordinata dallo stesso Franco Ghisalberti, musicofilo e storico della riproduzione sonora.\nIn campo artistico, con le sue collane specializzate, si era distinta negli anni novanta anche la Costa &amp; Nolan mentre in campo universitario, ma con specializzazione storico-esoterica, \u00e8 da segnalare la ECIG e la Tilgher. In campo politico, famosa era l'Italia-URSS, che distribuiva testi di pura ortodossia comunista. Nota \u00e8 stata anche la casa editrice Marietti, nata nel 1820 e diretta a lungo da don Antonio Balletto. In campo poetico (e non solo) sono da ricordare le edizioni All'insegna della Tarasca, fondate nel 1927 e operative fino al 1933, con un totale di 14 titoli, e le Edizioni San Marco dei Giustiniani. Nel particolare, quest'ultime sono presenti a Genova dal 1976, quando cominciarono la propria attivit\u00e0 editoriale con \"Lapide 1975 ed altre cose\" di Alfonso Gatto. Le pubblicazioni continuarono poi con titoli di autori sia italiani, tra i quali Camillo Sbarbaro, Giorgio Caproni e Sandro Penna, che stranieri, come Adonis, Mahamud Darwish e Yves Bonnefoy. La pubblicazione di accurate traduzioni di autori stranieri ha valso inoltre alla casa editrice, nel 2001, il Premio Nazionale per la Traduzione, conferito dal Ministero per i Beni e le Attivit\u00e0 Culturali. Nel 2002 nasce la \"Fondazione Giorgio e Lilli Devoto\", con l'obiettivo di preservare e valorizzare il patrimonio archivistico e librario accumulato dalle Edizioni in oltre quarant'anni di attivit\u00e0, arricchito via via da successive donazioni. La Fondazione prosegue e amplia le iniziative culturali gi\u00e0 iniziate dalle Edizioni, promuovendo incontri dedicati ad una sempre pi\u00f9 ampia diffusione del patrimonio poetico italiano e straniero, contemporaneo e non.\nLibrerie.\nIl panorama librario di Genova \u00e8 oggi dominato da poche librerie di catena che si contraddistinguono per le grandi dimensioni: Arnoldo Mondadori Editore e Fnac, allineate sulla strategica via XX Settembre, e La Feltrinelli Libri &amp; Musica in Via Ceccardi (che nel Settembre 2009 ha riunito in un nuovo punto vendita di 1700\u00a0m\u00b2, ricavato dalla ristrutturazione di un preesistente cinema multisala, la precedente libreria di Via XX Settembre e il Ricordi Mediastore di Via Fieschi). Altre due catene sono invece presenti in citt\u00e0 con negozi di dimensioni medio-piccole: Librerie Coop (2 punti vendita) e Giunti al Punto (3 punti vendita)\nQuasi tutte le piccole librerie sono scomparse. Resistono alcune pi\u00f9 grandi come l\"'Assolibro\" (nata in origine da un consorzio di bancarellai), la \"Libreria Buenos Ayres\" (di un'antica famiglia di bancarellai, i Rimondi, gruppo Assolibro,), la \"Fiera del libro\" (di un'antica famiglia di bancarellai pontremolesi, i Bertone), la Libreria religiosa \"S. Paolo\" (prima c'era anche la \"Libreria Arcivescovile\" in via Tomaso Reggio) e, in campo universitario, Bozzi (antichissima libreria genovese nata nel 1810 da monsieur Boeuf, esule della rivoluzione francese), la \"Libreria degli Studi\", la \"Cooperativa Libraria Universitaria\".\nUn tempo per\u00f2 la libreria \"Di Stefano\" di via Roccatagliata Ceccardi era la libreria pi\u00f9 importante di Genova (aveva anche un'altra sede in Piazza delle Fontane Marose e una in Piccapietra). Seguivano \"Giberti\", la \"Libreria XX Settembre\" del veterano dei librai Achille Notamo, \"Liguria Libri e Dischi\" di Biglino (un primo piano per dischi e cd e un ampio seminterrato per i libri), la Libreria Pacetti in corso Gastaldi (specializzata in testi universitari) e in via Cesarea e, dulcis in fundo \"Il Sileno\", gestito dai fratelli Romano, una delle pi\u00f9 belle librerie sulla grafica e sul libro illustrato. Poi, la \"Libreria Vallardi\" di Merletto Silvana e Camillo Cresta in via XXV Aprile, specializzata in libri geografici e di montagna. Infine la \"Libreria Esoterica\" di Paola Carassiti, in vico alla Chiesa delle Vigne.\nResistono anche tante piccole librerie indipendenti nei vari quartieri della citt\u00e0 dove librai appassionati e competenti svolgono tra mille difficolt\u00e0 un importante lavoro di presidio culturale sul territorio (Mastrolibraio, Il libraio, Libreria di Palmaro, Libro Pi\u00f9, Eusi, Finisterre, Book in the Casba, Libreria Porto Antico, L'albero delle lettere, ecc).\nTra le librerie Remainder's spiccavano la \"Libreria Cornini\" in salita del Fondaco, \u00abdietro l'orribile vespasiano\u00bb (poi in vico Indoratori) e la \"Libreria del Centro Storico \" di via San Pietro alla Porta tuttora attiva, la \"Libreria Cattivelli\" in via Santi Giacomo e Filippo e la \"Libreria Maloni\" in via Colombo. Inoltre, la \"Mondini e Siccardi\" ora di Bruno Bontempi e il \"Librosconto\" in Salita Santa Caterina. Tra queste si pu\u00f2 collocare anche \"Il Libraccio\", che oltre agli usati scolastici, ha un ampio settore di libri generici. Le uniche librerie esoteriche erano quelle gi\u00e0 citate tra gli editori.\nIn campo antiquario, Genova non \u00e8 mai stata ricca di librerie e anche oggi se ne trovano poche: per le stampe la \"Libreria antiquaria\" delle sorelle Dallai in piazza De Marini e, per i libri giuridici, \"Ardy\" di piazza Sauli, per l'antiquariato \"Ceotto\" in corso Torino e la libreria \"Borgolungo\" di Zali in via Garibaldi.\nNegli ultimi anni hanno chiuso la \"Libreria di Piazza delle Erbe\" di Giovanni Napolano, la \"Libreria Bardini\" dell'ultimo dei grandi bancarellai pontremolesi, \"Antichi libri\" di Achille Notamo in vico del Fieno, la \"Mnemosine\" di Roberto Zampriolo, uno dei librai pi\u00f9 preparati in campo antiquario, insieme a Gianni Rossi dello studio bibliografico \"La Carta Bianca\", ora trasferitosi a Venezia.\nUn tempo c'erano anche il \"Pozzo del Bibliofilo\" di Pederzoli in San Lorenzo, la \"Libreria antica\" di Micheloni in vico Falamonica, \"Il Salotto del Bibliofilo\" di Berlingieri in via Luccoli e il gi\u00e0 citato \"Il Basilisco\", che oltre a stampare e divulgare libri esoterici, vendeva anche cartoline antiche e curiosit\u00e0 cartacee, come tessere politiche, manifesti e documenti antichi.\nInoltre, la \"Libreria Lunigiana\" gi\u00e0 in vico delle Fiascaie poi in salita del Fondaco e la \"Libreria La Lanterna\" di Carla del Ponte in salita Pietraminuta.\nAnche \"Il Sileno\" aveva un piccolo settore antiquario e cos\u00ec tuttora la libreria \"Bozzi\" in via Cairoli.\nLibrerie e librai anteguerra.\nIn Galleria Mazzini, sede della Fiera del Libro (nacque nel 1926), esisteva da tempo una celebre libreria, la \"Libreria Editrice Moderna\", gestita dal libraio-editore Giovanni Ricci. La Libreria, nata sul finire dell'Ottocento era frequentata non solo da studenti ma anche da letterati che avevano formato una specie di salotto letterario in cui si presentavano anche libri e riviste. La libreria, in cinquant'anni di vita, ebbe pochi cambiamenti). Il ragionier Giovanni Ricci), con il suo accento della Riviera di Ponente, sempre vestito di nero, cravatta nera, \u00abbarba nera\u00bb e ispida, occhiali cerchiati di acciaio che continuamente ripuliva, era famoso per vendere a credito a giovani e a poeti squattrinati. Inoltre non si curava n\u00e9 dei \u00abcleptomani\u00bb n\u00e9 dei semplici ladri; era sua cura cercare di recuperare la refurtiva senza grande scandalo. \u00abNon nuotava nell'oro\u00bb e quindi talvolta si faceva prendere dell'ira ma subito dopo lo prendeva la \u00abcompassione\u00bb e dimenticava. \u00abFu anche editore\u00bb. Si ricordano i libri di filosofia del professor Asturaro, il celebre libro di Enrico Ferri sui \"Delinquenti nell'arte\" e alcuni opuscoli sociologici curati da Giovanni Lerda).\nNei primi del Novecento pubblic\u00f2 anche un volume di commedie di Adelchi e Pierangelo Baratono, \"Ceppo antico\", \"Gran fiamme\", \"Maggio selvatico\". La Libreria era il ritrovo di tutti i letterati che transitavano in citt\u00e0. Ricorda Alessandro Varaldo: \u00abEra per noi una provvidenza quella libreria...\u00bb. Nel suo sgabuzzino, tra i \u00abfondi di magazzino\u00bb trov\u00f2, \u00abper pochi centesimi\u00bb, un Balzac. Anche Anton Giulio Barrili, Sem Benelli, Edmondo De Amicis, Guido Gozzano, Ceccardo Roccatagliata Ceccardi, Federico Donaver, Paolo Bourget, frequentavano la celebre libreria.\nDopo Ricci, negli anni \u201850, la libreria fu gestita dai fratelli Berretta e poi dal libraio di Pontremoli, Mario Orlandini. Diverr\u00e0 poi uno dei tanti bar della Galleria.\nOltre alla Libreria Moderna), c'era, in un portone di piazza Cinque Lampadi, una rivendita di libri usati. Anche verso la Porta Vecchia, in una traversa di via Garibaldi, esisteva una piccola libreria dell'usato. Infine, in una traversa di via Luccoli, c'era \u00abuna vecchia libreria molto cadente\u00bb.\nBancarelle.\nI due centri pi\u00f9 importanti e stabili sono le bancarelle di Piazza Banchi, di via San Luca, di via Banchi (appoggiate alla Loggia della Mercanzia, e quelle di Piazza Colombo e via S. Vincenzo (verso Brignole). Nella zona di Banchi si trovano ora solo 6 bancarelle, con pochi libri e tanti DVD, CD e videocassette. Il tempo per\u00f2 sembra cambiare a favore del libro e nuovamente (e finalmente) si affacciano tra i DVD libri e riviste. Un tempo erano 9 (una era un'edicola) e vendevano solo esclusivamente libri, riviste e fumetti. In Piazza Colombo, resistono maggiormente i venditori di libri e riviste (c'\u00e8 solo un banco di CD). In Portoria c'\u00e8 la storica \"Bancarella di Silvano Bardini\" (purtroppo chiusa la libreria, in salita del Fondaco, gi\u00e0 gestita dalla moglie Edda e dalle figlie). A Sampierdarena, in fondo a via Cantore, \u00e8 aperta la bancarella di Gaetano Invelenato, uno tra i pi\u00f9 vecchi librai della Fiera del Libro.\nIl primo sabato e la prima domenica del mese (esclusi agosto e Settembre) viene allestita una \"Fiera dell'Antiquariato\" a Palazzo Ducale e in piazza Matteotti, nella quale si trovano anche bancarelle di libri. Il sabato solo dentro Palazzo Ducale, la domenica anche in piazza Matteotti. Un tempo questa fiera, che arrivava fino a Caricamento, passando per piazza Campetto, via Orefici, piazza Banchi e oltre riempiva tutta san Lorenzo; era tutto un brulicare di bancarelle di libri. Poi, un lento declino, soprattutto per la poca vendibilit\u00e0 dei libri.\nAnche piazza delle Erbe ha avuto alla fine degli anni '80, prima del trionfo della \"movida\", una breve stagione di cultura libraria.\nIntorno alla \"Libreria antiquaria\" di Napolano, allora tra le macerie, 8 bancarellai portarono avanti per pochi anni un mercatino di libri e cartoline. Come il solito, dopo un periodo di grande affluenza di pubblico, il mercatino fu sopraffatto e sostituito da quello pi\u00f9 grande di Palazzo Ducale. Tra i promotori c'erano Napolano, Diego Meldi, Bardini, Orietta Tassotti.\nAnche in via Cesarea, il 3\u00ba sabato di ogni mese, e nei giardini della stazione Brignole, il 2\u00ba mercoled\u00ec di ogni mese, hanno avuto alterne fortune le bancarelle di libri insieme al piccolo antiquariato.\nPossiamo ricordare anche il mercatino di via Cantore a Sampierdarena il 1\u00ba gioved\u00ec di ogni mese.\nDue volte l'anno (Pasqua e Natale) \u00e8 attiva per una ventina di giorni la Fiera del Libro (20 bancarelle), manifestazione storica dal 1926.\nUn mercoled\u00ec e un gioved\u00ec di ogni mese \u00e8 attiva anche una \"Fiera dell'Antiquariato\" in Galleria Mazzini, nella quale trovano posto, tra mobili e soprammobili, alcune bancarelle di libri.\nDue o tre volte l'anno sono attive una Fiera del Fumetto e una Fiera del Disco con vari spostamenti tra la Fiera del Mare e la Fiumara. Inoltre, dallo scorso anno, \u00e8 attiva nei padiglioni della Fiera del Mare la mostra di libri Libridine, tre giorni (30 ottobre - 1\u00ba novembre) in concomitanza di Tuttoantico.\nLa Fiera del Libro.\nLa data precisa di nascita della manifestazione \u00e8 incerta: sembra trattarsi del 1926, stando a notizie tramandate oralmente da vecchi partecipanti, ma solo a partire dall'anno successivo, il 1927, si hanno documenti cartacei e testimonianze giornalistiche.\nDa allora le cosiddette \u00abFeste del Libro\u00bb furono organizzate, ogni anno, dall'\u00abAlleanza Nazionale del Libro\u00bb e dal \u00abSindacato Autori e Scrittori\u00bb.\nPrima dell'ultima guerra le \u00abFeste del Libro\u00bb si svolgevano solitamente nel mese di maggio e coinvolgevano, per diversi giorni, alcune tra le pi\u00f9 note case editrici nazionali, quasi tutti gli editori genovesi e alcuni librai e bancarellai.\nSalvator Gotta, Sem Benelli, Guido Milanesi, Ettore Cozzani, Luigi Grazini, Nino Salvaneschi, Gian D\u00e0uli sono stati tra i principali autori presenti in \u00abFiera\u00bb.\nDomenica 12 maggio 1935, in occasione della IX edizione, Luigi Pirandello, insieme a Massimo Bontempelli, firmava i suoi libri presso il banco dell'editore \"Lattes\".\nLa guerra interruppe la manifestazione e fu ripresa lentamente.\nNegli anni Cinquanta si ricorda una manifestazione nel ridotto del \"Carlo Felice\".\nDagli anni Sessanta, la manifestazione divenne regolare, svolgendosi in due edizioni, una primaverile ed una natalizia, salvo la breve parentesi in piazza della Vittoria (1964).\nDal 1965 in poi, l'infaticabile opera dell'editore Renzo Tolozzi e del bancarellaio Mario Zolezi inaugur\u00f2 uno dei periodi pi\u00f9 prolifici.\nErano gli anni in cui fu istituito il premio \u00abCaffaro\u00bb (1967), la cui prima edizione fu vinta da Mario Lab\u00f2, con il volume \"I palazzi di Genova di P.P. Rubens\".\nTra i frequentatori della Fiera c'erano scrittori famosi, giornalisti, attori: Indro Montanelli, Giulio Bedeschi, Alberto Bevilacqua, Renato Rascel, Terzoli e Vaime e l'allora Presidente della Camera Sandro Pertini.\nNegli anni Settanta, sono celebri i \u00ablenzuoli\u00bb a strisce dell'artista francese Daniel Buren, sotto la gestione del libraio Piero Gelatti.\nSuccessivamente la gestione pass\u00f2 al \u00abCentro di Diffusione del Libro\u00bb dell'ex bancarellaio Luciano Rimondi e Stefano Mantelli.\nNel 1990 la Fiera del Libro fu gestita dall'associazione \"Assolibro\".\nDal 1\u00ba al 31 dicembre 1990 la \"Fiera\" organizz\u00f2 in piazza Piccapietra la \"1\u00aa Mostra Mercato della Piccola Editoria\".\nTra i pi\u00f9 vecchi partecipanti (oltre i 20-30 anni) possiamo ricordare Gaetano Invelenato, Marco Rimondi, Vincenzo D'Amore, Bruno Bontempi, Severino Valdenassi, Diego Meldi, Piero Gelatti.\nEssi continuano la tradizione del libro itinerante, che in Liguria ha avuto come centro fondamentale la cittadina di Pontremoli, dove ancora oggi si vota per il Premio Bancarella."}
{"id": "2064014", "revid": "9", "url": "https://it.wikipedia.org/wiki?curid=2064014", "title": "Emule", "text": ""}
{"id": "2064018", "revid": "599013", "url": "https://it.wikipedia.org/wiki?curid=2064018", "title": "Johnny Green (cestista)", "text": ""}
{"id": "2064022", "revid": "599013", "url": "https://it.wikipedia.org/wiki?curid=2064022", "title": "Carl\u00f2s Bianchi", "text": ""}
{"id": "2064024", "revid": "228587", "url": "https://it.wikipedia.org/wiki?curid=2064024", "title": "Aleksandra Pavlovna Romanova", "text": "Famiglia d'origine.\nAleksandra Pavlovna era la terza figlia dello zar Paolo I (1754\u20131801) e della zarina \"Marija F\u00ebdorovna\" nata Sofia Dorotea di W\u00fcrttemberg (1759\u20131828), era la sorella dei futuri zar Alessandro I e Nicola I di Russia.\nEssa ricevette, durante la sua infanzia, l'educazione riservata a tutte le principesse russe, apprendendo il francese, l'inglese, il disegno e la musica.\nEbbe una stretta relazione con la sorella Elena e furono, in pi\u00f9 occasioni, ritratte insieme.\nBiografia.\nNell'anno 1796 l'imperatrice Caterina II di Russia, sua nonna, decise organizzare un matrimonio tra Aleksandra e il diciottenne Gustavo IV Adolfo re di Svezia, nel tentativo di appianare i numerosi problemi politici che dividevano le due Nazioni. All'imperatrice Caterina piaceva molto il giovane Re, e diceva di averne visto un ritratto dove egli appariva con un \"viso gradevole, molto affascinante e pieno di spirito\". Aleksandra del resto veniva descritta dai contemporanei come \"la pi\u00f9 bella, la pi\u00f9 dolce e la pi\u00f9 innocente principessa da marito d'Europa\".\nLe negoziazioni per il matrimonio iniziarono velocemente. Quando il Re di Svezia si rec\u00f2 in Russia, nell'agosto del 1796, rimase meravigliato dall'avvenenza della Granduchessa e si innamor\u00f2 di lei a prima vista. Dichiar\u00f2 il suo amore per Aleksandra all'Imperatrice e ne chiese la mano. Caterina ne fu felicissima ma, nel suo entusiasmo, sembr\u00f2 dimenticare che come regina di Svezia la nipote avrebbe dovuto abbandonare la sua fede ortodossa e diventare luterana, credendo nel fatto che Gustavo avesse accettato implicitamente la fede ortodossa di Aleksandra nel momento in cui aveva dichiarato il suo amore per lei. Nelle due settimane successive le parti non raggiunsero un accordo sulla questione religiosa e re Gustavo fece ritorno in Svezia senza fidanzarsi. Aleksandra rimase alquanto delusa.\nQuesto affronto ebbe delle conseguenze sulla salute dell'imperatrice Caterina che, due mesi dopo, mor\u00ec di colpo apoplettico.\nGustavo IV Adolfo si spos\u00f2, l'anno seguente, con Federica di Baden, sorella della cognata di Aleksandra, Luisa Maria.\nMatrimonio.\nTre anni dopo, nel 1799 lo zar Paolo I decise di allearsi con l'Austria e con la Prussia, in una coalizione per ostacolare il crescente potere della Repubblica francese.\nPer cementare la sua alleanza negozi\u00f2 un matrimonio tra la figlia Aleksandra e l'arciduca Giuseppe d'Asburgo-Lorena (1776-1847), figlio dell'imperatore Leopoldo II d'Asburgo-Lorena e dell'imperatrice Maria Ludovica (1745-1792), nata infanta di Spagna. Nel 1795, alla morte del fratello Alessandro Leopoldo, Giuseppe era subentrato come reggente d'Ungheria e l'anno seguente era diventato Conte Palatino. Era inoltre feldmaresciallo dell'esercito austro-ungarico.\nIl matrimonio ebbe luogo il 30 ottobre del 1799 a San Pietroburgo.\nLa giovane coppia si stabil\u00ec nel castello di Alscuth in Ungheria. La vita di Aleksandra presso la corte austriaca pare che non fosse molto felice, a causa della gelosia che le dimostr\u00f2 l'imperatrice Maria Teresa, seconda moglie dell'imperatore Francesco II, gelosia probabilmente causata dal fatto che Aleksandra assomigliava molto alla prima moglie dell'Imperatore, Elisabetta Guglielmina di W\u00fcrttemberg, sua zia materna. Inoltre la sua fede ortodossa le provoc\u00f2 l'ostilit\u00e0 del corte austriaca, di fede cattolico-romana.\nUn anno e mezzo dopo il matrimonio Aleksandra mor\u00ec di febbre puerperale dopo avere dato alla luce una figlia, Alessandrina, morta anch'essa lo stesso giorno della nascita ( 8 marzo 1801). Aveva solo diciassette anni. La corte rifiut\u00f2 il permesso di seppellirla in un cimitero cattolico e venne inumata in Ungheria. Il marito le costru\u00ec un mausoleo.\nAleksandra mor\u00ec qualche giorno prima dell'assassinio di suo padre Paolo I.\nL'arciduca Giuseppe si rispos\u00f2 altre due volte ed ebbe una numerosa discendenza.\nUna delle isole dell'arcipelago artico Terra di Francesco Giuseppe porta il suo nome: \"Terra di Aleksandra\"."}
{"id": "2064027", "revid": "729019", "url": "https://it.wikipedia.org/wiki?curid=2064027", "title": "Mohammad Najibullah", "text": "Biografia.\nPrimi anni.\nNato in una trib\u00f9 Ahmadzai appartenente all'etnia Pashtun, nel 1965 entr\u00f2 nel Partito Democratico Popolare dell'Afghanistan (PDPA, comunista) e ader\u00ec alla corrente Parcham, favorevole a un avvicinamento graduale dell'Afghanistan al marxismo. Nel 1975 si laure\u00f2 in medicina, ma non esercit\u00f2 mai la professione medica, preferendo la carriera politica.\nNel 1977 entr\u00f2 nel comitato centrale del PDPA e l'anno seguente, quando il partito prese il potere a seguito della rivoluzione di Saur, divent\u00f2 membro del Consiglio Rivoluzionario. Tuttavia la vittoria della corrente Khalq, meno incline a realizzare il socialismo tramite tappe intermedie, lo costrinse ad abbandonare il Paese: dapprima nominato ambasciatore in Iran, fu poi costretto all'esilio che trascorse tra Francia e URSS.\nTornato a Kabul poco prima dell'invasione sovietica, si schier\u00f2 con l'Armata Rossa e nel dicembre 1980 divenne capo del KHAD, la polizia segreta afghana. Nel 1981 divenne membro del Politburo del PDPA. Il 4 maggio 1986, avendo perso la fiducia dei sovietici, Babrak Karmal si dimise da segretario nazionale del PDPA e fu sostituito da Najibullah (che lasci\u00f2 il suo ruolo di capo del KHAD e che venne affidato a Ghulam Faruq Yakubi): Karmal rimase Presidente della Repubblica, ma ormai era Najibullah ad esercitare il vero potere.\nPresidente della Repubblica.\nIl 30 settembre 1987 Najibullah fu eletto Presidente della Repubblica: eman\u00f2 una nuova Costituzione che prevedeva il multipartitismo, la libert\u00e0 d'espressione e un sistema giudiziario indipendente. Tuttavia il PDPA, che dal 1988 cambi\u00f2 nome in Hizb-i Watan, rimase il dominatore dello scenario economico-sociale afghano.\nDue mesi prima dell'elezione, il 20 luglio 1987, fu reso pubblico in via ufficiale l'inizio delle operazioni di ritiro delle truppe sovietiche dal Paese: tuttavia, il suo regime sopravvisse per qualche tempo all'evento, grazie anche a una campagna militare da lui personalmente guidata che in settembre port\u00f2 all'arresto di circa 40.000 ribelli.\nCol passare dei mesi, le forze a lui ostili, dei Mujaheddin, fondamentalisti islamici, si fecero sempre pi\u00f9 aggressive: essi riuscirono a conquistare zone intorno a Herat e Kandahar. Najibullah fece delle mosse per cercare di venire a patti con i ribelli: promosse una nuova costituzione nel novembre del 1987, offr\u00ec seggi e ministri ai partiti d'opposizione e cambi\u00f2 il nome dello Stato, che divenne semplicemente Repubblica dell'Afghanistan.\nTuttavia, i Mujaheddin non scesero a compromessi e a nulla valse la nomina dell'apartitico Mir Hussein Sharq come Primo Ministro: la lotta continu\u00f2 e Najibullah espresse le sue preoccupazioni riguardo alla guerra civile proprio all'Assemblea generale delle Nazioni Unite il 7 giugno 1988.\nUltimi anni.\nLe truppe sovietiche lasciarono completamente l'Afghanistan nel 1989, ma una vittoria militare ottenuta a Jalalabad permise a Najibullah di rimanere in sella, con ritrovato slancio e vigore. In realt\u00e0 il Presidente afghano controllava solo Kabul e poco altro. Nel marzo 1990 fu sventato un tentativo di colpo di Stato orchestrato dal Ministro della Difesa Shahnawaz Tanai e propugnato dal mujaheddin Gulbuddin Hekmatyar.\nNel 1991, sotto l'egida dell'ONU, si accord\u00f2 con A\u1e25mad Sh\u0101h Mas\u02bf\u016bd: quest'ultimo imponeva il disarmo alle sue truppe, in cambio Najibullah prometteva di dimettersi entro la fine del 1992 per dar vita a un Governo di transizione che portasse il Paese a libere elezioni. I mujahedin tuttavia non accettarono questo piano e proseguirono gli scontri militari.\nQuesto port\u00f2 Najibullah a prendere in considerazione l'idea di dimettersi e, tra il 16 e il 17 aprile 1992, fu infine costretto ad abbandonare il potere, in seguito, soprattutto, alla decisione della Russia di El'cin di tagliare i fondi al Governo di Kabul, che si trov\u00f2 quindi in estrema difficolt\u00e0 sul piano militare. In seguito a Najibullah fu consentito di rifugiarsi presso gli uffici dell'ONU: da qui mand\u00f2 un grido d'aiuto ai governi di tutto il mondo, che per\u00f2 non venne accolto.\nAlla guida del Paese sal\u00ec Burhanuddin Rabbani, ma non si arriv\u00f2 a una pacificazione a causa delle molte lotte interne innescatesi fra le varie fazioni dei mujaheddin.\nL'uccisione.\nNel settembre 1996 i Talebani presero Kabul. Il presidente Rabbani, con altre cariche politiche e militari, riusc\u00ec a fuggire nelle province settentrionali, mentre Najibullah non fece in tempo, sicuro tuttavia che i talebani non avrebbero osato entrare nel palazzo dell'ONU per prelevarlo e lo avrebbero lasciato l\u00ec in pace, mentre invece, come auspicato dal mull\u0101 Mohammed Omar (leader dei Talebani), venne subito condannato a morte.\nL'esecuzione di Najibullah fu il primo atto simbolico dei talebani a Kabul. Fu un omicidio premeditato: i talebani arrivarono all'alloggio di Najibullah intorno all'una di notte, tramortirono lui e il fratello, li caricarono su una camionetta portandoli nel palazzo presidenziale oscurato. Qui evirarono Najibullah e gli misero i genitali in bocca, lo legarono dietro una jeep trascinandolo per varie volte intorno al palazzo, poi lo finirono con una pallottola. Suo fratello venne torturato allo stesso modo e poi strangolato. I due cadaveri vennero appesi a una garitta di cemento davanti al palazzo a pochi isolati dal complesso dell'ONU.\nIl mullah Omar, nuovo capo della shura di Kabul, dichiar\u00f2 che Najibullah era un comunista e un assassino e che era stato condannato a morte dai talebani. Il suo corpo venne trasportato nelle province di Gardez e Paktia per poi essere seppellito accanto agli altri membri della sua trib\u00f9."}
{"id": "2064029", "revid": "767487", "url": "https://it.wikipedia.org/wiki?curid=2064029", "title": "Raffaele Poerio", "text": " Fu capo della carboneria di Catanzaro e sostenne i moti del 1820-1821.\nBiografia.\nNato in una famiglia aristocratica di patrioti, impregnata di idee liberali e dedita all'unit\u00e0 d'Italia, Raffaele Poerio ebbe per fratello Giuseppe Poerio. Fu avviato giovanissimo alla carriera delle armi. Prest\u00f2 servizio in Spagna alle dipendenze del re Giuseppe Bonaparte e ritorn\u00f2 a Napoli con Gioacchino Murat. Nel 1820 prese parte ai falliti moti insurrezionali di Napoli contro i Borbone, ma con l'occupazione austriaca del Regno, fugg\u00ec in Calabria tentando la sollevazione di Catanzaro. \nGran Maestro della Carboneria, il Poerio fu costretto pi\u00f9 volte all'esilio a Malta tra il 1822 e il 1831 e in Inghilterra. Nel gennaio 1832 emigr\u00f2 con altri patrioti italiani in Francia e si arruol\u00f2 nella neonata Legione straniera nella quale fu ben presto nominato ufficiale e intraprese una brillante carriera. \nAd Auxerre prese il comando del V battaglione della Legione, composto interamente da fuoriusciti italiani, che fu trasferito poco dopo in Algeria per intraprendere la campagna di conquista contro gli insorti delle trib\u00f9 arabe capeggiate dal leggendario Abdel-Kader. \nNella campagna militare, Raffaele Poerio si distinse in sanguinosi combattimenti contro le forze arabe. Pass\u00f2 dal servizio della Francia a quello del governo spagnolo nel luglio del 1835, con la cosiddetta seconda Legione, per sostenere sul trono Isabella II contro le pretese dello zio Carlo Maria Isidoro di Borbone-Spagna. \nRitornato in Algeria rientr\u00f2 nei ranghi della vecchia Legione, e nei combattimenti del 1842 per la repressione della resistenza anticoloniale algerina perdette il figlio Annibale Mariano, che nel 1840, non ancora ventenne, si era pure arruolato nella Legione. Promosso al grado di colonnello, assunse il comando della piazzaforte di Blida.\nDopo diciassette anni di servizio coloniale, nel 1848, con lo scoppio della prima guerra di indipendenza, Poerio rientr\u00f2 in Italia. Ottenne dal governo provvisorio della Lombardia il comando, con il grado di generale, di una brigata della divisione di Ettore Perrone di San Martino prima di transitare nell'esercito regolare sardo, nel quale prest\u00f2 servizio fino al novembre 1851, anno in cui fu posto in congedo. \nMor\u00ec a Torino nel 1853."}
{"id": "2064033", "revid": "1745361", "url": "https://it.wikipedia.org/wiki?curid=2064033", "title": "Coventina", "text": "Coventina \u00e8 una divinit\u00e0 celtica guaritrice, personificante la sacra fonte di Brocolitia (moderna Carrawburgh), localizzato lungo il Vallo di Adriano, in Britannia.\nDescrizione.\nIl sito, comprendente anche un pozzo ed un muro, divenne un luogo di culto, frequentato da fedeli praticanti riti propiziatori, specialmente invocanti la fertilit\u00e0 ed un parto sicuro. In quanto guaritrice, le sue acque erano considerate miracolose e quindi in grado di indurre la guarigione dei malati.\nIl sito \u00e8 stato scavato nel 1876 dagli archeologi britannici; la datazione del muro \u00e8 incerta per\u00f2 le ipotesi pi\u00f9 probanti formulate dagli esperti lo farebbero risalire ad un'epoca appena seguente la costruzione del Vallo di Adriano (oltre il 128). Gli scavi hanno rilevato una buona quantit\u00e0 di monete, anelli, monili e molti oggetti di uso quotidiano.\nTalvolta veniva raffigurata come una ninfa seminuda e sdraiata in mezzo all'acqua."}
{"id": "2064035", "revid": "63727", "url": "https://it.wikipedia.org/wiki?curid=2064035", "title": "Daimler-Benz M07", "text": ""}
{"id": "2064038", "revid": "63727", "url": "https://it.wikipedia.org/wiki?curid=2064038", "title": "Daimler-Benz M08", "text": ""}
{"id": "2064047", "revid": "167080", "url": "https://it.wikipedia.org/wiki?curid=2064047", "title": "Quaestor", "text": ""}
{"id": "2064048", "revid": "287204", "url": "https://it.wikipedia.org/wiki?curid=2064048", "title": "E.o. plauen", "text": "Biografia.\nQuando Erich Ohser aveva quattro anni, la sua famiglia si trasfer\u00ec a Plauen.\nL\u00ec concluse con successo un tirocinio come fabbro; quindi studi\u00f2, contro il volere dei genitori, dal 1921 al 1926 a Lipsia all'accademia statale di arte grafica ed editoria. A tempo perso lavor\u00f2 al giornale \"Neue Leipziger Zeitung\", dove conobbe il redattore Erich Knauf e di Erich K\u00e4stner. Cominci\u00f2 cos\u00ec l'amicizia \"der drei Erichs\" (\"dei tre Erich\").\nDopo gli studi Ohser divenne rapidamente noto come illustratore di libri (tra gli altri illustr\u00f2 il volume di poesie di K\u00e4stner) e come caricaturista (ad esempio sul \"Vorw\u00e4rts\", giornale del partito SPD)\nIn particolare le sue caricature di Hitler e Goebbels gli attirarono l'odio dei nazionalsocialisti.\nCon K\u00e4stner and\u00f2 in viaggio a Parigi, Mosca e Leningrado (dove matur\u00f2 il suo rifiuto nei confronti del comunismo). Nel 1930 si spos\u00f2 con la sua compagna di studi Marigard Bantzer, e da l\u00ec a poco nacque il figlio Christian.\nLa presa del potere da parte dei nazisti signific\u00f2 la fine dell'attivit\u00e0 di disegnatore politico di Ohser. La sua richiesta di iscrizione nella \"Reichspressekammer\" (Camera della stampa del Reich), l'organo cui obbligatoriamente ora dovevano essere affiliati coloro che lavoravano nell'editoria, venne rifiutata, il che equivaleva a un divieto ad esercitare la professione. Da l\u00ec in poi dovette cos\u00ec provvedere alla famiglia sua moglie.\nAlla fine del 1934 venne assunto dal \"Berliner Illustrirten Zeitung\", che cercava un'idea per un fumetto simile al Topolino di Walt Disney, e si present\u00f2 con un abbozzo di \"Vater und Sohn\". A Ohser fu proibito di pubblicare con il suo vero nome, cos\u00ec si firm\u00f2 con lo pseudonimo di \"e. o. plauen\", cio\u00e8 le sue iniziali e il nome della citt\u00e0 natale; inoltre, dovette accettare la condizione di non trattare argomenti politici.\nNel dicembre usc\u00ec il primo libro di storie di \"Vater und Sohn\", che da allora apparvero per i successivi tre anni settimanalmente.\nLa casa editrice pubblic\u00f2 anche tre libri di opere, che riscossero tutte grande successo.\nA seguito di ci\u00f2, Erich Ohser ebbe di nuovo il permesso di lavorare e divenne quindi nel 1940 collaboratore del periodico mensile \"Das Reich\", il quale, a differenza del resto della stampa nazista, si dava un tono liberale e comprendeva fra le sue firme anche voci critiche e non iscritti al NSDAP.\nQui divenne famoso come caricaturista e particolarmente riuscita fu ritenuta la sua caricatura di Stalin.\nNella casa cinematografica \"Deutschen Zeichentrickfilm GmbH\", fondata da Goebbels nel 1942, e.o. plauen lavor\u00f2 assieme a Manfred Schmidt, inventore del personaggio di \"Nick Knatterton\", al cortometraggio d'animazione \"Armer Hansi\", uscito nel 1944 al cinema. \u00c8 la storia del canarino Hansi che vola via dalla sua gabbia in cerca di fortuna. Ma qui, di fronte ai pericoli del mondo esterno, torna pentito alla sua vita da prigioniero, ma felice.\nL'avversione di Ohser contro il regime non pot\u00e9 infine essere ancora nascosta. Il 28 marzo 1944 venne arrestato insieme al suo amico Erich Knauf, dopo che un coinquilino di Ohser li trad\u00ec.\nIl processo davanti al Tribunale del Popolo (\"Volksgerichtshof\") sarebbe dovuto iniziare il 6 aprile, presieduto da Roland Freisler. Ohser prefer\u00ec il suicidio tramite impiccagione, mentre Knauf venne giustiziato a maggio.\nLe strisce di \"Vater und Sohn\" sono oggi le pi\u00f9 conosciute produzioni di Ohser e trattano di un padre (\"Vater\") e del suo piccolo e vivace figlio (\"Sohn\"), i quali affrontano i problemi del quotidiano e a volte vivono anche grandi avventure. I fumetti divennero presto popolari e noti anche al di fuori della Germania."}
{"id": "2064051", "revid": "827882", "url": "https://it.wikipedia.org/wiki?curid=2064051", "title": "Australian Tour EP", "text": "Australian Tour EP \u00e8 un EP degli Snuff pubblicato nel 1999.\nCollegamenti esterni.\nScheda del disco su Allmusic.com"}
{"id": "2064062", "revid": "63727", "url": "https://it.wikipedia.org/wiki?curid=2064062", "title": "Daimler-Benz M21", "text": ""}
{"id": "2064068", "revid": "43530", "url": "https://it.wikipedia.org/wiki?curid=2064068", "title": "Mythos, il gioco di ruolo Epico", "text": ""}
{"id": "2064070", "revid": "767487", "url": "https://it.wikipedia.org/wiki?curid=2064070", "title": "Don Buse", "text": ""}
{"id": "2064075", "revid": "599013", "url": "https://it.wikipedia.org/wiki?curid=2064075", "title": "Sam Hoskin", "text": "Carriera.\nCon il ha disputato i Campionati asiatici del 2011."}
{"id": "2064077", "revid": "27723", "url": "https://it.wikipedia.org/wiki?curid=2064077", "title": "Cuirongfeng", "text": ""}
{"id": "2064080", "revid": "767487", "url": "https://it.wikipedia.org/wiki?curid=2064080", "title": "Down By Yurr", "text": "Down By Yurr \u00e8 un EP degli Snuff pubblicato il 2 gennaio 2000."}
{"id": "2064087", "revid": "1632387", "url": "https://it.wikipedia.org/wiki?curid=2064087", "title": "Palace Springs", "text": "Palace Springs \u00e8 il quarto album live della space rock band Hawkwind, registrato nel 1989 e pubblicato nel 1991."}
{"id": "2064090", "revid": "767487", "url": "https://it.wikipedia.org/wiki?curid=2064090", "title": "What's in the Pasties", "text": "What's In The Pasties \u00e8 un EP degli Snuff pubblicato nel 2000."}
{"id": "2064091", "revid": "599013", "url": "https://it.wikipedia.org/wiki?curid=2064091", "title": "Kris Lang", "text": "Dal 2002 al 2011, nei vari campionati disputati, ha giocato 323 partite segnando 3.896 punti per una media di 12,06 punti/partita.\nCarriera.\nDopo il periodo trascorso nella NCAA (dal 1998 al 2002) con la maglia della N. Carolina Tar Heels, inizia la sua carriera da cestista professionista nel 2002 in Polonia con l'Anwil W\u0142oc\u0142awek. Nel 2003 ritorna negli USA per giocare con gli Asheville Altitude. La stagione 2004-2005 la trascorre in Corea del Sud con il Seul SK Knights. Nel 2005 passa al Malaga dove resta per la prima parte della stagione, poi si trasferisce in Italia alla Virtus Pallacanestro Bologna dove resta sino all'estate del 2007. Quindi riprende a peregrinare ripartendo dall'Ucraina con Azovmash Mariupol', poi ritorna negli USA passando agli Austin Toros ed infine \u00e8 la volta della Turchia dove va a giocare con il T\u00fcrk Telekom Ankara sino all'estate del 2010. Dal settembre del 2010 ha giocato l'intera stagione nella Serie A italiana con Brindisi.\nA met\u00e0 novembre 2011 ritorna alla Virtus Bologna.\nNel 2013 ha giocato come centro nella squadra vincitrice del campionato venezuelano, i Cocodrilos de Caracas."}
{"id": "2064092", "revid": "1305772", "url": "https://it.wikipedia.org/wiki?curid=2064092", "title": "Jump", "text": ""}
{"id": "2064100", "revid": "167080", "url": "https://it.wikipedia.org/wiki?curid=2064100", "title": "Via Domitia", "text": ""}
{"id": "2064103", "revid": "404449", "url": "https://it.wikipedia.org/wiki?curid=2064103", "title": "Chiatina", "text": "Chiatina (o Villa Chiatina, anticamente \"Clatina\") \u00e8 una localit\u00e0 nel comune italiano di Buonconvento, nella provincia di Siena, in Toscana.\nStoria.\nLa piccola chiesetta di villa Chiatina rimanda all'antica chiesa di San Pietro in Clatina. Nell'anno 867 essa fu donata insieme all corte dal conte Winigi di Siena alla badia camaldolese della Berardenga.\nI conti della Scialenga, eredi del Winigi, ripresero la localit\u00e0 che fu rivendicata a lungo dai monaci Camaldolensi.\nChiatina pass\u00f2 poi ai Piccolomini come testimoniava papa Pio II, mentre descriveva nei commentarii l'abbazia di Monte Oliveto Maggiore.\nIn questa localit\u00e0 nacque nell'anno 1135 il beato Alberto da Chiatina che fu pievano di Pava presso San Giovanni d'Asso, poi della Pieve a Elsa a Colle di Val d'Elsa, dove mor\u00ec in odor di santit\u00e0 il 17 agosto 1202."}
{"id": "2064105", "revid": "19995217", "url": "https://it.wikipedia.org/wiki?curid=2064105", "title": "Villa Chiatina", "text": ""}
{"id": "2064108", "revid": "1632387", "url": "https://it.wikipedia.org/wiki?curid=2064108", "title": "Electric Tepee", "text": "Electric Tepee \u00e8 il diciassettesimo album in studio della space rock band Hawkwind, pubblicato nel 1992."}
{"id": "2064112", "revid": "599013", "url": "https://it.wikipedia.org/wiki?curid=2064112", "title": "Vladimir Petrovi\u0107 (cestista)", "text": "Carriera.\nPetrovi\u0107-Stergiou ha iniziato la sua carriera con il Partizan Belgrado, militando fino 1997.\nNel 1997, si trasferisce a Borac Cacak. L'anno successivo viene ingaggiato nel Zorka \u0160abac. Successivamente si trasferisce in Grecia, nell'Aris Salonicco, nel 1999, e nel 2001 va nel Dramas KAO.\nNel 2002 milita nel C\u00e1ceres, squadra spagnola e nel 2003 si trasferisce in Germania nell'Alba Berlino. Ha poi giocato per il Breog\u00e1n, nel 2004. Nella stagione 2005, va al Montepaschi Siena. Viene nuovamente ingaggiato nell'Aris e poi va al Paris Basket.\nRientra in Italia con la Virtus Bologna, e ritorna nel paese natale, tra le file del Mega Belgrado. Dopo di che, si traaferisce in Polonia, nel Anwil Wloclawek. Nel 2008 rientra per la 3 volta in Grecia, questa volta nel Panellinios, e nel 2009 poi si trasferisce a Iraklis. Successivamente \u00e8 entrato Apollon Patras."}
{"id": "2064113", "revid": "339392", "url": "https://it.wikipedia.org/wiki?curid=2064113", "title": "Spedizioni celtiche in Italia", "text": ""}
{"id": "2064120", "revid": "599013", "url": "https://it.wikipedia.org/wiki?curid=2064120", "title": "James Donaldson", "text": ""}
{"id": "2064126", "revid": "1305772", "url": "https://it.wikipedia.org/wiki?curid=2064126", "title": "Monte Oliveto Maggiore", "text": ""}
{"id": "2064133", "revid": "767487", "url": "https://it.wikipedia.org/wiki?curid=2064133", "title": "Sweet Days", "text": "Sweet Days \u00e8 un EP degli Snuff pubblicato nel 2000."}
{"id": "2064137", "revid": "1543377", "url": "https://it.wikipedia.org/wiki?curid=2064137", "title": "Giuseppe Sorge", "text": "Fu direttore generale della pubblica sicurezza del Regno d'Italia.\nPrecedentemente al R. D. del 27 aprile 1916, il cognome era Sorce.\nBiografia.\nProveniva da un'agiata e colta famiglia borghese di Mussomeli. Figlio di Carmelo Sorce (1820-1896), amministratore dei beni dei principi Lanza di Trabia e di Maria Crocifissa Nola, fratello - fra gli altri - di Michele (prefetto di Fiume) e di Francesco (deputato del Regno d'Italia). Nel 1884 si spos\u00f2 con Maria Carolina Crima (1862-1917), nipote di Paolo Paternostro, deceduta durante la prima guerra mondiale per \"fatale contagio\" contratto nell'ospedale di Brescia dove si prodigava come crocerossina.\nGiuseppe, dopo gli studi compiuti presso il collegio San Rocco di Palermo, si laure\u00f2 in giurisprudenza presso l'Universit\u00e0 della stessa citt\u00e0. \nEntrato in servizio nell'amministrazione dell'Interno il 12 maggio 1880, venne nominato Regio delegato straordinario di Bronte (CT) nel 1887, durante l'epidemia di colera. Nel 1892 il Sorge venne nominato regio delegato ad Acireale e poco dopo Sottoprefetto di Termini Imerese (1893-94); in tale veste, fu coinvolto nella sanguinosa repressione dei \"Fasci Siciliani\".\nFu in seguito nominato prefetto di Girgenti (1\u00ba ottobre 1904 - 15 aprile 1907) e successivamente di Lecce (5 aprile 1907 - 1\u00ba ottobre 1909) ove costitu\u00ec un consorzio per il servizio di vigilanza igienica nella provincia di Terra d'Otranto. \nNel 1909 venne nominato prefetto di Brescia (1\u00ba ottobre 1909 - 1\u00ba gennaio 1912) e nel 1912 di Napoli (1\u00ba gennaio 1912 - 16 maggio 1914) ove viene nominato Prefetto di prima classe (22 maggio 1913). Riassegnato a Brescia (1\u00ba ottobre 1915 - 1\u00ba settembre 1917). In seguito assegnato a Venezia (1\u00ba settembre 1917 - 1\u00ba novembre 1917) ove fu collocato a disposizione del Ministero dell'Interno che lo nomin\u00f2 Direttore generale della Pubblica sicurezza (29 settembre 1917 - 10 marzo 1919) sotto il Ministero Orlando. \nCess\u00f2 dall'incarico il 25 febbraio 1919.\nMor\u00ec a Palermo il 13 febbraio 1937. Venne sepolto al Cimitero di Sant'Orsola, accanto alla moglie Maria Carolina Crima."}
{"id": "2064143", "revid": "1875018", "url": "https://it.wikipedia.org/wiki?curid=2064143", "title": "Oppidum di Entremont", "text": "Entremont () \u00e8 un sito archeologico corrispondente all'antico \"oppidum\" della trib\u00f9 celto-ligure dei Salluvi, situato nei pressi dell'attuale Aix-en-Provence, circa 3 chilometri pi\u00f9 a nord del centro cittadino, in Provenza.\nStoria.\nIl sito venne occupato verso il IV secolo a.C. dalla popolazione celto-ligure dei Salii o Salluvii, che ne fecero del sito la loro capitale.\nL'oppidum di Entremont, durante il II secolo a.C., fu con tutta probabilit\u00e0 la capitale del popolo ligure dei Salluvii.\nSui Salluvii grava una tradizione che lo vorrebbe un popolo crudele e bellicoso; in realt\u00e0, essi sono stati probabilmente responsabili di una fusione dei popoli dell'area dei fiumi Rodano e Var, sotto l'influenza greca della vicina polis massaliota.\nLa citt\u00e0 fu oggetto di assedio e di conquista da parte dei Romani nel 123 a.C..\nArcheologia del sito ed esposizione museale.\nGli scavi condotti sul sito dopo il 1946 hanno messo in luce le vestigia di un abitato protetto (data la presenza di un baluardo a nord del pianoro), e i segni di un'avanzata civilt\u00e0 celto-ligure, botteghe, magazzini e laboratori, oltre a un grosso edificio, una sorta di santuario.\nL'esistenza dell'abitato rimonta a circa il III secolo a.C., mentre il definitivo abbandono coincide con la sua distruzione, avvenuta nel 123 a.C., ad opera di Gaio Sestio Calvino. Alla distruzione \u00e8 sopravvissuta una porzione del muro sul lato nord, con le torri rettangolari.\nI resti venuti alla luce rivelano una pianificazione edilizia a scacchiera, ancora ben visibile, con costruzioni eseguite in muratura.\nLa visita del sito archeologico pu\u00f2 essere completata con quella al Museo Granet, nel centro di Aix-en-Provence, in \"Place Saint-Jean de Malte\". Nelle sale dedicate all'archeologia sono esposte le collezioni provenienti dal sito, statuaria celtica e bassorilievi, tra cui le impressionanti sculture di teste mozzate. Queste ultime sembrano collegate al rito gallico della \"caccia alle teste\" del nemico, testimoniato anche negli \"oppida\" di Manching e a Roquepertuse, un costume su cui peraltro la critica \u00e8 divisa, anche se su di esso esiste l'autorevole testimonianza di Posidonio, geografo ed etnografo che visit\u00f2 la Gallia ripresa e tramandataci da Diodoro Siculo, Strabone e Cesare.\nNumerosi ritrovamenti archeologici testimoniano come i Salluvii non conoscessero la scrittura ma erano tecnologicamente all'avanguardia nell'epoca: ne sono prova, ad esempio, l'alta qualit\u00e0 delle lavorazioni in vetro e degli oggetti metallici prodotti."}
{"id": "2064144", "revid": "767487", "url": "https://it.wikipedia.org/wiki?curid=2064144", "title": "Mike D'Antonio", "text": "Biografia.\nIl suo stile \u00e8 influenzato dalle band In Flames e Dark Tranquility, e cita Cliff Burton e Harley Flanagan come sue massime influenze artistiche.\nD'Antonio form\u00f2 la band Killswitch Engage in seguito allo scioglimento della sua ex band \"Overcast\" nel 1998. Egli fa anche da artista grafico e possiede pure una sua ditta.\nMike \u00e8 vegetariano, e inoltre ha sostenuto a lungo una campagna contro il razzismo."}
{"id": "2064149", "revid": "167080", "url": "https://it.wikipedia.org/wiki?curid=2064149", "title": "Salluvii", "text": ""}
{"id": "2064155", "revid": "167080", "url": "https://it.wikipedia.org/wiki?curid=2064155", "title": "Impero Celtico", "text": ""}
{"id": "2064160", "revid": "962319", "url": "https://it.wikipedia.org/wiki?curid=2064160", "title": "Mark Occhilupo", "text": "Dopo aver debuttato nel campionato del mondo a 18 anni nel 1984, si ritira nel 1988 a causa di una profonda depressione che lo porter\u00e0 ad ingrassare eccessivamente. Dopo un periodo di pausa nel quale decide di rimettersi in forma, rientra nella massima competizione mondiale di surf nel 1995, per poi vincere il titolo nel 1999 all'et\u00e0 di 33 anni, divenendo il pi\u00f9 vecchio surfista a vincere il campionato, record che \u00e8 superato da Kelly Slater nel 2006."}
{"id": "2064162", "revid": "1632387", "url": "https://it.wikipedia.org/wiki?curid=2064162", "title": "It Is the Business of the Future to Be Dangerous", "text": "It Is the Business of the Future to Be Dangerous \u00e8 il diciottesimo album in studio della space rock band Hawkwind, pubblicato nel 1992. Il titolo fa riferimento ad una citazione di Alfred North Whitehead."}
{"id": "2064163", "revid": "290023", "url": "https://it.wikipedia.org/wiki?curid=2064163", "title": "Antioco Casula", "text": "Biografia.\nFiglio di un piccolo commerciante, studi\u00f2 sino ai 16 anni a Cagliari ed al collegio di Lanusei, poi lasci\u00f2 la scuola e, dopo una breve esperienza nella Guerra di Abissinia, si arruol\u00f2 come sottufficiale nei carabinieri due anni dopo, curiosamente lo stesso anno in cui Peppino Mereu, altro poeta della Barbagia con il quale in seguito avrebbe dato vita ad un dualismo creativo, si congedava dalla stessa Arma. Anche Casula fu destinato in Sardegna e ne gir\u00f2 diversi paesi, a partire da Tula.\nScoperto da Ranieri Ugo, e da questi incoraggiato, cominci\u00f2 intanto a scrivere per la \"Piccola Rivista\", un periodico letterario di Cagliari fondato e diretto dall'Ugo stesso, e nel 1904 pubblic\u00f2 la sua prima raccolta: \"Boghes de Barbagia\" (Voci di Barbagia), che usc\u00ec con illustrazioni di Andrea Valli. La prefazione la scrisse Ugo stesso, e vi raccont\u00f2 l'arrivo dei primi versi: \u00abE cos\u00ec, da Tula, un tale che si firmava \"un carabiniere\" mensilmente donava alla Piccola Rivista certe tenui poesie dialettali che mentre avean tutta la bellezza agreste ed affascinante della natura paesana, davano pure luccichii di sensi e passioni vibranti di modernit\u00e0 [...] era proprio un \"carabiniere\" che tra un rapporto di contravvenzione, un fortunato arresto od una ronda nojosa e sterile, trovava il tempo di leggere, studiare e discutere di teorie e postulati moderni, di arte e letteratura\u00bb. La pubblicazione della raccolta e i pur sporadici contatti con gli altri collaboratori della rivista, gli fecero conoscere altri artisti dell'epoca, anche di altre discipline, ed a Nuoro conobbe Sebastiano Satta, Giuseppe Dess\u00ec e Francesco Ciusa Romagna.\nNel 1905 si conged\u00f2 perch\u00e9, narr\u00f2 egli stesso, \u00abMi mancava il tempo di leggere e solo la mente era vigile durante le notti insonni trascorse assai spesso al lume delle stelle o sotto la bufera\u00bb; torn\u00f2 a Desulo, dove aveva ottenuto un impiego presso l'ufficio postale. Riprese privatamente gli studi, e qualche tempo dopo ottenne da privatista la licenza magistrale. Ebbe un incarico di insegnamento a Desulo, dove per\u00f2 continuava anche il servizio presso l'ufficio postale. Sposatosi nel 1909, ebbe cinque figli. Il maggiore, Antonangelo, mor\u00ec a 5 anni nel 1914, l'anno dopo mor\u00ec anche la madre, che si spense per un tumore. Casula si rispos\u00f2 nel 1916 ed ebbe altri due figli. Per uno di questi, Antonello, compose \"Ninna nanna de Anton'Istene\", una delle sue poesie pi\u00f9 note.\nConobbe epistolarmente Grazia Deledda, nel 1920, che non aveva mai incrociato nemmeno quando entrambi scrivevano nello stesso periodo su \"La Piccola Rivista\". Le invi\u00f2 in dono un componimento in cui le dedicava una riscrittura della metafora del fabbro artefice delle scintille che, dal settecentesco Cantoni Buttu in avanti, era un tema assai ricorrente e dunque una \"prova di abilit\u00e0\" nella poesia delle Barbagie a ridosso del Gennargentu; le invi\u00f2 inoltre un quadro che ritraeva la processione dell'Assunta sul Monte Ortobene e che la scrittrice nuorese appese nello studio della sua casa romana, invitando Casula a passare ad ammirarlo di persona. La lettera di ringraziamento della Deledda, conservata nell'epistolario dell'odierna casa-museo di Casula a Desulo, gli regal\u00f2 in cambio intime riflessioni sul di lei scrivere che sono restate di una certa importanza nell'analisi deleddiana.\nNel 1922 diede alle stampe \"Cantigos d'Ennargentu\" (Cantici di Gennargentu), che fu illustrato con opere appositamente realizzate da Filippo Figari. La raccolta ebbe un inatteso successo e richiam\u00f2 interesse anche dal Continente; fu tradotta in inglese, francese, tedesco e italiano. Nell'isola fu la definitiva affermazione, \u00abCon voci fraterne, quasi umili, con la lingua delle donne e dei padri antichi, il poeta parla al cuore e all'intelletto di tutti i Sardi\u00bb ne disse il Falchi\nNel 1925 Casula fu scelto per rappresentare la Sardegna al Congresso nazionale dei dialetti d'Italia di Milano. Ma nel 1928, appena lanciata la campagna fascista di repressione dell'uso di lingue non italiane, condotta in Sardegna con un certo rigore, Casula fu arrestato con l'accusa di favoreggiamento di alcuni latitanti. Fu riconosciuto in seguito innocente, scarcerato, ma tenuto sotto osservazione e minacciato di confino. Poco tempo dopo sub\u00ec la morte di altri due figli, entrambi intorno ai 20 anni di et\u00e0.\nNel 1933 pubblic\u00f2 \"Sos cantos de sa solitudine\" (I canti della solitudine), che riscosse un certo successo. Nacque ben presto una pesante polemica con Gino Anchisi, giornalista di credo fascista il quale, dopo aver sostenuto che Casula, bravo com'era, dovesse scrivere in italiano anzich\u00e9 in sardo, richiese il rispetto della legge nazionale che imponeva l'uso esclusivo della lingua italiana; l'Anchisi, chiosando con \u00abMorta o moribonda la regione, morto o moribondo il dialetto [\"sic\"]\u00bb, ottenne la censura dai giornali isolani tanto del sardo quanto di Casula, lasciando peraltro apparire che il poeta non avesse risposto. Casula aveva invece risposto, sostenendo che il risveglio culturale della Sardegna sarebbe potuto solo dal recupero della madrelingua; nei Sardi, osserv\u00f2 Casula, la \"lingua dei padri\" dopo tante traversie sarebbe un giorno assurta a lingua nazionale, giacch\u00e9 non si sarebbe mai spento nella loro coscienza \u00abil convincimento che ci vuole appartenere a una etnia auctotona\u00bb. La replica del poeta non trov\u00f2 mai pubblicazione nell'Unione Sarda, la cui redazione infatti la sottopose a censura seguendo le direttive del regime. Il giornale provvedette poi a giustificarsi nel seguente modo, in una lettera personale indirizzata a Casula il 12 settembre:\nQuesto ed altri fatti non impedirono per\u00f2 che il poeta divenisse in seguito Podest\u00e0 di Desulo.\nDopo la guerra ader\u00ec al partito Sardo d'Azione, trovandosi pi\u00f9 incline verso le posizioni dell'ala indipendentista del partito. Conobbe Ada Negri e Giuseppe Ungaretti, con il quale leg\u00f2 per avere anch'egli perso un figlio giovanissimo; con Ungaretti presidente, Casula fu nel 1948 nella giuria di un premio letterario che si concluse con la vittoria della sua poesia \"S'Olia\". Conobbe anche il giovane Pier Paolo Pasolini, che studiava in quel periodo la poesia nelle lingue romanze. Conobbe Max Leopold Wagner, il quale si interessava del gi\u00e0 importante poeta, ma per ci\u00f2 che lo studioso desiderava conoscere della poetica sarda, lo indirizz\u00f2 al poeta nuorese Franceschino Satta, conosciuto quando questi era stato maestro a Desulo.\nNel 1950 pubblic\u00f2 la raccolta \"Sa Lanti\", che per\u00f2 non ebbe successo. Nel 1953 fu colpito da una paralisi e per un po' continu\u00f2 a comunicare in versi con altri poeti, per i quali era, quasi gergalmente, \" s'abile \", che in sardo vuol anche dire \"l'aquila\"; ma nel 1955 ebbe un aggravamento e lo si dovette riportare a Desulo, dove avrebbe passato il resto dei suoi giorni su una poltrona. Solo e di comprensibile umore, disse di s\u00e9: \u00abOra posso dire che vivo di memorie, di ricordi di amici morti o lontani, in gran solitudine. Triste sono ma orgoglioso della mia vita percorsa fra dure difficolt\u00e0\u00bb. Mor\u00ec due anni dopo, all'alba.\nDopo la morte, il genero Giovannino Porcu fece pubblicare le ultime due raccolte, \"Sas ultimas canzones\" e \"Cantigos de amargura\".\nMontanaru.\nLa poesia di Montanaru, al di l\u00e0 della rinomanza acquisita oltremare, fu largamente popolare nell'isola. Insieme con quella di Peppino Mereu, quasi coetaneo ma morto assai pi\u00f9 giovane, si affacciarono entrambe a immediata notoriet\u00e0 al principio del Novecento, il secolo che portava nell'isola le innovazioni e che faceva conoscere fuori dall'isola la nuova leva artistica sarda. \nLa polemica con l'Anchisi nel periodo fascista port\u00f2 il poeta a esplicitare le sue convinzioni circa la preferibilit\u00e0 dell'uso de \"sa limba\" in luogo dell'italiano, come elemento strutturalmente essenziale del salvataggio della cultura sarda. Fra le annotazioni lasciate a margine della raccolta postuma \"Sas ultimas canzones\", scrisse che la lingua sarda \u00abha la forza, la duttilit\u00e0 e la lucentezza del metallo e perci\u00e0 balza viva come fresca polla dal cuore del popolo a cantare i dolori e le gioie, la forza e la speranza\u00bb.\nMolte delle tematiche espresse da Montanaru furono in tempi successivi riprese da Michelangelo Pira, il quale, a proposito di coloro che criticavano una certa \"impurit\u00e0\" del sardo usato dal poeta, a lor dire eccessivamente infiltrato da acquisti dell'italiano, scrisse: \u00abEssi non sapevano o non sanno quello che Montanaru aveva capito d'istinto: che nel nostro secolo il sardo, venuto a contatto con la lingua italiana, \u00e8 venuto modificandosi nelle sue strutture lessicali, sintattiche, morfologiche, fonetiche e semantiche\u00bb. Ed inoltre disse: \u00abEgli tent\u00f2 in definitiva l'integrazione possibile con la lingua italiana all'interno della lingua sarda, facendo brillare in ogni vocabolo di questa quel che \"nell'esausta lingua italiana aveva perduto ogni sapore\". [...] Con Montanaru il sardo fu ancora una volta lingua, mentre gi\u00e0 nelle poesie nuoresi del Satta aveva un sapore dialettale\u00bb.\nA fronte della corposissima biblioteca personale oggi aperta al pubblico nelle sale del Museo Montanaru di Desulo, il grado di istruzione del poeta fu oggetto di interpretazioni divergenti: se per Raffa Garzia, che ne parl\u00f2 agli esordi, doveva aver \u00abletto molto, moltissimo, [e] sentito il bello di ci\u00f2 che ha letto\u00bb, Pasolini ne presunse invece una \u00abincultura almeno iniziale\u00bb."}
{"id": "2064164", "revid": "287204", "url": "https://it.wikipedia.org/wiki?curid=2064164", "title": "Montanaru", "text": ""}
{"id": "2064165", "revid": "767487", "url": "https://it.wikipedia.org/wiki?curid=2064165", "title": "Justin Foley", "text": "Egli \u00e8 inoltre un membro attivo della band Blood Has Been Shed, assieme al cantante Howard Jones, ex voce dei Killswitch Engage. Foley ha dichiarato che i suoi spunti derivano da John Bonham, Neil Peart, Buddy Rich, Sean Reinert, e Charlie Benante.\nBiografia.\nPrima di suonare nei \"Blood Has Been Shed\" e \"Killswitch Engage\", partecip\u00f2 al \"Connecticut thrash/jazz metal\" con una band chiamata \"Red Tide\". Questa \u00e8 una band thrash metal che inizi\u00f2 nel 1993 passando negli anni successivi al jazz metal. Con i Red Tide Foley pubblic\u00f2 cinque demo e due CD. Nel 2002 la band si sciolse.\nFoley studi\u00f2 nella \"Simsbury High School\" nel Simsbury nel 1994. Impar\u00f2 a suonare la batteria all'universit\u00e0 del Connecticut, e ottenne un diploma sulla batteria da parte della \"Hartt School of Music\".\nFoley entr\u00f2 a far parte della band Killswitch Engage dopo l'addio alla band dell'ex batterista, Tom Gones, nell'ottobre 2003."}
{"id": "2064172", "revid": "1494169", "url": "https://it.wikipedia.org/wiki?curid=2064172", "title": "De Mauro", "text": ""}
{"id": "2064179", "revid": "767487", "url": "https://it.wikipedia.org/wiki?curid=2064179", "title": "Adam Dutkiewicz", "text": "Biografia.\nDutkiewicz ha studiato produzione, ingegneria, basso e chitarra al Berklee College of Music di Boston. In questo periodo suonava nella band Aftershock con l'amico Joel Stroetzel con cui tempo dopo, insieme a Mike D'Antonio e Jesse Leach form\u00f2 i Killswitch Engage. Dutkiewicz era originariamente batterista sino al secondo album della band, \"Alive or Just Breathing\", muovendosi poi alla chitarra facendosi sostituire da Tom Gones.\nDal 2007 ha dato vita al duo Times of Grace assieme a Jesse Leach (all'epoca ex membro dei Killswitch Engage.\nHa prodotto tutti gli album dei Killswitch Engage ed inoltre collaborato tra gli altri con As I Lay Dying, Underoath, The Acacia Strain, Unearth, All That Remains, From Autumn to Ashes, Johnny Truant, Parkway Drive, The Agony Scene e Every Time I Die.\n\u00c8 assistente tecnico alla Zing Studios, dove ha lavorato da produttore per molti artisti."}
{"id": "2064185", "revid": "1543377", "url": "https://it.wikipedia.org/wiki?curid=2064185", "title": "Sunny Garcia", "text": "\u00c8 stato campione del mondo di surf nel 2000. \nNel 2006 \u00e8 stato condannato al carcere negli Stati Uniti per aver evaso le tasse sui guadagni derivanti dai premi messi in palio nei vari contest tra il 1996 e il 2001, per un totale di 417.000 dollari."}
{"id": "2064191", "revid": "117796975", "url": "https://it.wikipedia.org/wiki?curid=2064191", "title": "Tourn\u00e9e (Paolo Conte)", "text": "Tourn\u00e9e \u00e8 un album che contiene le registrazioni dal vivo di alcune parti dei concerti di Paolo Conte tenuti in varie parti del mondo negli anni 1991, 1992 e 1993."}
{"id": "2064200", "revid": "57342", "url": "https://it.wikipedia.org/wiki?curid=2064200", "title": "Quelli di Grock", "text": "Quelli di Grock \u00e8 una compagnia teatrale e scuola di teatro nata nel 1974 a Milano.\nI primi anni.\nFu fondata da tre ex allievi della scuola del Piccolo Teatro di Milano; Maurizio Nichetti, Gero Caldarelli e Osvaldo Salvi.\nIl nome si rif\u00e0 al celebre clown svizzero Grock.\nTra i primi membri, oltre ai fondatori, vi fu Angela Finocchiaro. Nichetti, per molti anni, prima di dedicarsi all'attivit\u00e0 cinematografica, partecip\u00f2 a numerosi spettacoli della compagnia; il legame tra Nichetti e Quelli di Grock \u00e8 evidente nel suo primo film da regista, \"Ratataplan\", del 1979, dove il gruppo allestisce uno sgangherato spettacolo in una cascina del milanese. \nSe nei primi anni la compagnia si era indirizzata verso spettacoli per bambini, in cui molto contavano le capacit\u00e0 mimiche e ludiche degli attori, complementari se non alternative al testo scritto, in seguito \u00e8 stata sviluppata una produzione adatta anche ad un pubblico adulto. Tratti caratteristici della Compagnia sono da sempre la spiccata fisicit\u00e0 e l'attenzione ai linguaggi propri della pantomima e del teatro-danza, prestati negli ultimi anni alle riletture di alcuni dei pi\u00f9 grandi classici della letteratura teatrale.\nParallelamente all'attivit\u00e0 di produzione teatrale grande importanza \u00e8 sempre stata attribuita all'attivit\u00e0 formativa, con una nota Scuola di Teatro.\nDirezione artistica e compagnia.\nAd , la direzione artistica della compagnia \u00e8 affidata a Valeria Cavalli, Claudio Intropido e Susanna Baccari, i cui spettacoli vengono proposti al Teatro Leonardodi Milano e in alcune tourn\u00e9e.\nAltri soci sono Francesco D'Agostino, Walter Intropido. Fino alla primavera del 2011 ne facevano parte anche gli attori Andrea Ruberti e Alessandro Larocca. Un regista e formatore storicamente legato alla Compagnia \u00e8 Claudio Orlandini, direttore artistico dell'Associazione Culturale Comteatro, con sede a Corsico (Mi).\nAttori che sono o sono stati legati alla Compagnia, pur non essendone soci, sono Giulia Bacchetta, Maurizio Salvalalio, Fernanda Calati, Pietro De Pascalis, Debora Virello, Max Zatta, Alessandro Sampaoli, Brunella Andreoli, Manola Vignato, Antonio Brugnano, Gaddo Bagnoli, Bruna Serina de Almeida, Marco Oliva, Cristina Liparoto, Francesca Dipilato, Jacopo Fracasso, Elisa Rossetti, Maria Cristina Stucchi, Sabrina Marforio, Isabella Perego, Simone Severgnini, Clara Terranova, Andrea Lietti, Andrea Robbiano, Francesco Alberici.\nUn collaboratore storico \u00e8 il musicista polistrumentista Gipo Gurrado, del quale sono stati editi anche alcuni album contenenti le colonne sonore degli spettacoli targati Quelli di Grock, tra i quali il primo disco, intitolato \"Localit\u00e0 Palco\".\nTra gli artisti affermatisi a livello professionistico, si annoverano Giorgio Faletti, Lella Costa, Fabrizio Fontana e il Mago Forrest.\nGli spazi e le attivit\u00e0.\nLa possibilit\u00e0 di gestire in autonomia uno spazio stabile ha dato un forte impulso alla compagnia: dal 1990 al 1997 al Teatro Greco di Milano e dal 1999 al 2009 presso il Teatro Leonardo da Vinci di Milano, in cooperazione con Teatridithalia (Elfo PortaRomana Associati). Successivamente, con la confluenza della Compagnia dell'Elfo presso il nuovo teatro multisala ElfoPuccini di corso Buenos Aires, Quelli di Grock mantengono in autonomia la gestione del Teatro Leonardo, del quale curano la direzione artistica e organizzativa a partire dalla stagione 2009/10.\nSin dagli inizi, la Compagnia ha avuto anche intenti pedagogici, che negli ultimi anni hanno trovato sbocco nella realizzazione di spettacoli a tema sociale per i pi\u00f9 piccoli, che hanno portato sui palcoscenici italiani e all'estero storie di anoressia, bullismo, violenza e dipendenze. Agli spettacoli vanno inoltre a sommarsi altri progetti speciali e la realizzazione di attivit\u00e0 laboratoriali di vario genere presso le scuole.\nLa Scuola di Teatro.\nLa Scuola di Teatro Quelli di Grock, nata in contemporanea con la compagnia teatrale, vede ogni anno il passaggio di circa 600 alunni frequentanti i vari corsi dedicati ad appassionati di tutte le et\u00e0. Fiore all'occhiello della struttura \u00e8 il Quadriennio Professionalizzante, un corso riservato a maggiorenni che desiderano fare della recitazione il proprio mestiere. Dopo un primo anno ad accesso libero, il meccanismo dei provini, presieduti dagli insegnanti e dalla Direzione Artistica della Compagnia, regolamenta l'accesso agli anni successivi.\nIl Quarto Anno di questo percorso viene offerto dalla Scuola sotto forma di borsa di studio ai 6 attori dimostratisi pi\u00f9 meritevoli, che entrano poi spesso a far parte della Compagnia stessa o di altre compagnie teatrali professionistiche.\nDa Caos a Caos (remix).\nLa Compagnia Quelli di Grock \u00e8 particolarmente nota per lo spettacolo manifesto della sua poetica teatrale, intitolato \"Caos\". Nato nel 1987 con il titolo \"Istruzioni per l'uso\", \u00e8 successivamente diventato noto al grande pubblico appunto come \"Caos\", fino a quando, durante la Stagione Teatrale 2011/12 \u00e8 stato riproposto sul palcoscenico del Teatro Leonardo da Vinci di Milano con il titolo \"Caos (remix)\". Il nuovo allestimento consta di 10 attori diplomati presso la Scuola di Teatro di Quelli di Grock (Francesco Alberici, Andrea Battistella, Ludovico D'Agostino, Jacopo Fracasso, Andrea Lietti, Isabella Perego, Maria Cristina Stucchi, Clara Terranova, Melissa Valtulini, Simone Severgnini) e rappresenta un vero e proprio passaggio di testimone generazionale. Nuove scene sono state studiate appositamente per la versione \"remix\", ma l'anima dello spettacolo \u00e8 rimasta intatta, inclusa la scena finale che da sempre entusiasma il pubblico di tutte le et\u00e0.\nLo spettacolo \"Caos\", nella sua versione originale, \u00e8 stato oggetto di una lunga tourn\u00e9e per il mondo, ed \u00e8 stato tradotto per l'occasione in numerose lingue (tra le quali inglese, spagnolo e portoghese).\nProprio l'intervallo compreso tra questi due diversi allestimenti \u00e8 raccontato in un libro fotografico dal titolo \"QUELLI DI GROCK story\", pubblicato nel giugno 2013, che raccoglie le foto di scena scattate da Roberto Rognoni, fotografo ufficiale della Compagnia.\nQuarant'anni di attivit\u00e0.\nEssendo stata fondata nel 1974, la Compagnia festeggia quarant'anni di attivit\u00e0 teatrale nel 2014. Per questo motivo, tutta la Stagione 2013/14 del Teatro Leonardo \u00e8 stata dedicata all'avvenimento. Il 13 aprile 2014 presso il Teatro si \u00e8 svolta anche una serata-evento, ideata e condotta da Maurizio Nichetti, durante la quale il fondatore ha ripercorso i primi cinque anni della Compagnia, dalla cantina in zona corso Lodi nella quale si faceva lezione di mimo sino al successo mondiale del film Ratataplan. La serata \u00e8 stata intitolata \"Non sempre si nasce sotto un cavolo\" e, oltre allo stesso Nichetti, prevedeva un accompagnamento musicale dal vivo di Gaetano Liguori.\nCollegamenti esterni.\n sito ufficiale"}
{"id": "2064213", "revid": "6923", "url": "https://it.wikipedia.org/wiki?curid=2064213", "title": "Masseria Miniero", "text": "La Masseria Miniero \u00e8 una struttura di interesse monumentale che sorge sulla collina del Vomero a Napoli; di essa oggi rimangono solo alcuni resti.\nNel 1801 entr\u00f2 a far parte dell\"'Hortus Camaldolensis\", l'enorme propriet\u00e0 terriera facente parte del complesso di Villa Ricciardi; oggi \u00e8 perci\u00f2 nota con questo stesso nome.\nLa struttura ha subito vari rimaneggiamenti nel corso del tempo: nel cortile esterno \u00e8 sopravvissuta solo una vecchia edicola sacra (originariamente affiancata da una cappella, gi\u00e0 indicata nella pianta del duca di Noja del 1775, ma distrutta durante l'ultima speculazione edilizia), mentre il cortile interno ha conservato in maniera integra i suoi elementi rustici.\nSi trova in via Tilgher, alle spalle dello Stadio Arturo Collana."}
{"id": "2064215", "revid": "55935", "url": "https://it.wikipedia.org/wiki?curid=2064215", "title": "Ruggero Settimo di Fitalia", "text": ""}
{"id": "2064219", "revid": "34392", "url": "https://it.wikipedia.org/wiki?curid=2064219", "title": "Vitale Bramanti", "text": ""}
{"id": "2064223", "revid": "307923", "url": "https://it.wikipedia.org/wiki?curid=2064223", "title": "Alberto del Belgio", "text": ""}
{"id": "2064224", "revid": "290948", "url": "https://it.wikipedia.org/wiki?curid=2064224", "title": "Misuratore", "text": ""}
{"id": "2064227", "revid": "19996963", "url": "https://it.wikipedia.org/wiki?curid=2064227", "title": "Nuova Venezia", "text": ""}
{"id": "2064229", "revid": "19997097", "url": "https://it.wikipedia.org/wiki?curid=2064229", "title": "Fisica quantica", "text": ""}
{"id": "2064231", "revid": "93556", "url": "https://it.wikipedia.org/wiki?curid=2064231", "title": "Napoleon Sarony", "text": "Biografia.\nPochi anni dopo la nascita si trasfer\u00ec a New York. Nell'arco della sua carriera ha fotografato molti artisti importanti, fra cui Sarah Bernhardt e Oscar Wilde. Proprio per una delle foto scattate allo scrittore sorsero problemi legati al copyright: Sarony fece causa alla Burrow-Giles per uso non autorizzato di \"Oscar Wilde n.18\" per una pubblicit\u00e0; si espresse la corte suprema per il caso \"Burrow-Giles Lithographic Co. v. Sarony 111 U.S. 53(1884)\" e alla fine del processo, dopo aver vinto, Sarony fece una foto alla stessa corte suprema.\nSi spos\u00f2 due volte dopo la morte della prima moglie, avvenuta nel 1858. Aveva un fratello, Oliver Fran\u00e7ois Xavier Sarony, che aveva le sue stesse inclinazioni artistiche.\nAlla sua morte fu seppellito nel Cimitero di Green-Wood di Brooklyn."}
{"id": "2064232", "revid": "204012", "url": "https://it.wikipedia.org/wiki?curid=2064232", "title": "Poemi (Oscar Wilde)", "text": ""}
{"id": "2064233", "revid": "143542", "url": "https://it.wikipedia.org/wiki?curid=2064233", "title": "Edward Carson", "text": "Biografia.\nTitolare di molti incarichi all'interno del partito irlandese e nel corso della sua vita titolare di molte onorificenze, in seguito alla sua morte fu uno dei pochissimi personaggi che non fosse un Re a ricevere i funerali di stato del Regno Unito.\nNato a Harcourt Street, Dublino, quarto figlio di una numerosa famiglia, suo padre era architetto, si diceva che fosse di origine italiana (in tal caso il suo cognome derivava da \"Carsoni\". Sua madre era Isabella Lambert, egli da giovane faceva spesso visita al castello di Ellen. Entr\u00f2 in politica il 20 giugno 1892."}
{"id": "2064235", "revid": "216538", "url": "https://it.wikipedia.org/wiki?curid=2064235", "title": "Bond Girls", "text": ""}
{"id": "2064243", "revid": "188116", "url": "https://it.wikipedia.org/wiki?curid=2064243", "title": "Comitato tecnico contro la pirateria digitale e multimediale", "text": "Il Comitato tecnico contro la pirateria digitale e multimediale (detto Comitato antipirateria) \u00e8 un organo collegiale che opera nell'ambito della Presidenza del Consiglio dei ministri italiana.\n\u00c8 stato istituito tramite DPCM il 15 settembre 2008 dal Presidente del Consiglio Silvio Berlusconi, durante il Governo Berlusconi IV, \"per l'individuazione di proposte e il coordinamento delle azioni per il contrasto del fenomeno della pirateria digitale e multimediale\".\nGli obiettivi.\nSi fonda su quattro obiettivi:\nI membri.\nIl Comitato \u00e8 composto da 15 membri:\nIl 1\u00b0 comitato, in vigore dal dicembre 2008, \u00e8 cos\u00ec composto: Mauro Masi, Salvatore Nastasi, Giuseppe Procaccini, Alain Giorgio Maria Economides, Alfonso Maria Rossi Brigante, Settembrino Nebbioso, Francesco Tufarelli, Luigi Bobbio, Giorgio Assumma, 2 rappresentanti della Presidenza del Consiglio, 2 rappresentanti del Ministero dei Beni Culturali, 2 esperti.\nLe critiche.\nIl comitato \u00e8 stato oggetto di critiche da parte di associazioni di imprese e consumatori (Altroconsumo, Assoprovider, Adiconsum, Centro NEXA) e di noti giornalisti (Luca Spinelli, Federico Cella), in particolare perch\u00e9 - oltre a includere un lungo elenco di nomi di soggetti alcuni dei quali ben conosciuti ma assolutamente incompetenti in materia - non comprenderebbe al suo interno alcun rappresentante degli utenti, dell'impresa, della cultura.\nConclusioni del Comitato.\nPur essendo di fatto inattivo (non appaiono essere state pi\u00f9 svolte ulteriori audizioni o iniziative) non risultano ad oggi essere stati pubblicati n\u00e9 annunciati resoconti, studi o conclusioni sull'attivit\u00e0 del Comitato."}
{"id": "2064247", "revid": "1543377", "url": "https://it.wikipedia.org/wiki?curid=2064247", "title": "Associazione per i diritti degli utenti e consumatori", "text": "L'Associazione per i diritti degli utenti e consumatori (ADUC) \u00e8 un'associazione senza scopo di lucro nata nel 1990 come centro di iniziativa, di aggregazione e di produzione nell'ambito della difesa e per l'affermazione dei diritti dei cittadini in quanto utenti e consumatori.\nL'Associazione non aderisce al Consiglio nazionale dei consumatori e degli utenti (CNCU) che fa capo al Ministero dello Sviluppo Economico in quanto spesso in contrasto con le sue direttive.\nADUC svolge un servizio di informazione, consulenza e assistenza per utenti e consumatori.\nADUC, per scelta, non percepisce nessun finanziamento pubblico. \u00c8 finanziata solo dalla sua attivit\u00e0 e dai contributi volontari di chi la ritiene utile.\nQuesta attivit\u00e0 di ADUC \u00e8 organizzata in 7 canali tematici e alcuni sottocanali e rubriche:\n- SosOnline. Schede pratiche, leggi, lettere e consigli.\n- Avvertenze. Sottocanali: Censura, Immobili, Lazio, Puglia, Rimborso Windows, Toscana, Veneto.\nRubriche: La Pulce nell'Orecchio, Osservatorio Legale, Il Condominio, Tributi, Vita da Cani, Stati Uniti d'Europa, L'Irriverente.\n- Investire Informati. Informazione e consulenza sugli investimenti finanziari.\n- Salute. Sottocanali: Coronavirus, Eutanasia, Cellule staminali, Rsa.\n- Droghe illegali e legali\n- Immigrazione. Diritti e doveri dei migranti.\n- Telecomunicazioni. Sottocanale: Rai\nAl 10 Maggio 2021 l'Associazione conta 15 sedi in altrettante citt\u00e0 e 129.348 associati."}
{"id": "2064248", "revid": "56620", "url": "https://it.wikipedia.org/wiki?curid=2064248", "title": "Jacques-Nicolas-Augustin Thierry", "text": ""}
{"id": "2064251", "revid": "76437", "url": "https://it.wikipedia.org/wiki?curid=2064251", "title": "Allemande", "text": ""}
{"id": "2064255", "revid": "287204", "url": "https://it.wikipedia.org/wiki?curid=2064255", "title": "Prealpi del Devoluy", "text": "Le Prealpi del Devoluy sono una sottosezione (in accordo con le definizioni della SOIUSA) delle prealpi del Delfinato. La montagna pi\u00f9 alta \u00e8 la Grande T\u00eate de l'Obiou che raggiunge i 2.790 .\nSi trovano a cavallo dei dipartimenti francesi delle Alte Alpi (in maggior parte), dell'Is\u00e8re e della Dr\u00f4me.\nDelimitazione.\nConfinano:\nSuddivisione.\nLe Prealpi del Devoluy si suddividono, secondo la SOIUSA, in due supergruppi, quattro gruppi e sei sottogruppi:\nMontagne principali.\nLe montagne principali sono:"}
{"id": "2064257", "revid": "24443", "url": "https://it.wikipedia.org/wiki?curid=2064257", "title": "Devoluy", "text": ""}
{"id": "2064258", "revid": "62221", "url": "https://it.wikipedia.org/wiki?curid=2064258", "title": "Cocciniglia mezzo grano di pepe", "text": ""}
{"id": "2064262", "revid": "1305772", "url": "https://it.wikipedia.org/wiki?curid=2064262", "title": "Ripper (videogioco)", "text": "Ripper \u00e8 un videogioco di avventura del 1996, sviluppato e pubblicato da Take-Two Interactive per MS-DOS e Microsoft Windows.\nTrama.\nAmbientato a New York nel 2040, interpretiamo un reporter investigativo di nome Jack Quinlan. Il nostro scopo \u00e8 indagare su misteriose e brutali uccisioni in serie che ricordano, per stile, quelle di Jack lo squartatore.\nModalit\u00e0 di gioco.\n\"Ripper\" \u00e8 una avventura grafica, che appartiene al sotto-genere dei film interattivi: sono infatti presenti circa tre ore di spezzoni video, realizzati con attori reali (tra i quali Christopher Walken, Scott Cohen, Tahnee Welch, Burgess Meredith, Karen Allen, John Rhys-Davies, e Paul Giamatti); nella colonna sonora \u00e8 inoltre presente la canzone \"(Don't Fear) The Reaper\" dei Blue \u00d6yster Cult. Appaiono molti enigmi in stile puzzle, sequenze arcade e quattro diversi finali."}
{"id": "2064264", "revid": "339392", "url": "https://it.wikipedia.org/wiki?curid=2064264", "title": "Gackt Camui", "text": ""}
{"id": "2064268", "revid": "1318658", "url": "https://it.wikipedia.org/wiki?curid=2064268", "title": "Cardiolipina", "text": "La cardiolipina (difosfatidil-glicerolo) \u00e8 un lipide che rappresenta il 20% circa delle molecole della membrana interna mitocondriale. La cardiolipina \u00e8 un fosfolipide che si pu\u00f2 trovare anche nella membrana plasmatica degli organismi procarioti, quindi la presenza di questa molecola nella membrana interna del mitocondrio rappresenta una prova a favore della teoria endosimbiontica. \nLa cardiolipina \u00e8 responsabile della forte impermeabilit\u00e0 della membrana interna ai protoni.\nIl suo nome \u00e8 dovuto al fatto che fu scoperta per la prima volta nelle cellule cardiache.\nIn malattie in cui si ha un forte rimaneggiamento cellulare, come la sifilide, questa pu\u00f2 essere liberata dalle cellule e stimola la formazione di anticorpi diretti contro di essa, che prendono il nome di reagine, la cui presenza \u00e8 accertata con la reazione di Wassermann. Questa reazione tuttavia risulta positiva anche per diverse altre condizioni quali Lupus eritematoso sistemico, malaria, e tubercolosi; non si tratta perci\u00f2 di un test dall'elevata specificit\u00e0 sebbene sia molto sensibile per la sifilide.\nA livello biochimico le cardiolipine rientrano nella famiglia dei glicerofosfolipidi e per questo presentano un carattere anfipatico ed anfolitico. Sono formate da due glicerofosfolipidi che si legano tramite un legame estereo ad un glicerolo centrale."}
{"id": "2064270", "revid": "767487", "url": "https://it.wikipedia.org/wiki?curid=2064270", "title": "Shooting Dogs", "text": "Shooting Dogs \u00e8 un film del 2005 diretto da Michael Caton-Jones.\nI protagonisti della pellicola sono Hugh Dancy e John Hurt.\nIl film si basa sull'esperienza del produttore della BBC David Belton, che ha lavorato in Ruanda durante il genocidio del Ruanda."}
{"id": "2064276", "revid": "697352", "url": "https://it.wikipedia.org/wiki?curid=2064276", "title": "Prealpi del Diois", "text": "Le Prealpi del Diois (in francese \"Massif du Diois\") sono un gruppo montuoso francese delle Prealpi del Delfinato.\nLe Prealpi del Diois interessano il dipartimento della Dr\u00f4me. Prendono il nome dall'antica provincia del Delfinato chiamata Diois.\nClassificazione.\nLa SOIUSA vede le Prealpi del Diois come una sottosezione alpina e vi attribuisce la seguente classificazione:\nDelimitazioni.\nConfinano:\nRuotando in senso orario i limiti geografici sono: Colle di Grimone, fiume Bu\u00ebch, torrente Blaisance, Colle della Flachi\u00e8re, fiume Eygues, piana del Rodano, fiume Dr\u00f4me, torrente Bez, Colle di Grimone.\nSuddivisione.\nLe Prealpi del Diois si suddividono in due supergruppi, sette gruppi ed otto sottogruppi:\nVette.\nLe montagne principali sono:"}
{"id": "2064277", "revid": "547034", "url": "https://it.wikipedia.org/wiki?curid=2064277", "title": "ZAZ Tavria", "text": "La Tavria, conosciuta anche come Dana (ZAZ-1105 a 5 porte) e Slavuta (ZAZ-1103 berlina a 3 volumi) nelle versioni successive, \u00e8 l'ultima autovettura nata in casa ZAZ e nel 2008 \u00e8 l'unico modello in produzione con marchio proprio, affiancato nelle catene di montaggio dai modelli Chevrolet destinati al mercato ex-sovietico e da modelli di altri marchi sempre nell'orbita General Motors.\nIl contesto.\nDalla linea somigliante alla Lada-Vaz Samara, alla I\u017ehAvto 2126 e alla \u0160koda Favorit, la ZAZ 1102, nome originario dell'auto, \u00e8 nata nel 1987 ed \u00e8 stata anche esportata in Cile e Colombia. \nLe caratteristiche tecniche erano:\nNegli anni tale vettura ha sub\u00ecto leggeri restyling.\nLa produzione della Tavria \u00e8 terminata nel 2007 mentre quella della Slavuta \u00e8 terminata nel 2011. Il nome \"Tavria\" deriva da quello dell'omonimo fiume ucraino.\nLa 1105 station wagon \u00e8 nata nel 1992 ed \u00e8 stata prodotta anche in versione Van il cui nome \u00e8 \"\u041f\u0438\u043a\u0430\u043f\" (Pikup).\nLa 1103 a tre volumi, \"Slavuta\", unico modello in produzione fino al 2011, \u00e8 nata nel 1995 ed \u00e8 affiancata alla versione Pickup.\nNate con un motore a carburatore i modelli prodotti negli ultimi anni montano il motore ad iniezione."}
{"id": "2064279", "revid": "767487", "url": "https://it.wikipedia.org/wiki?curid=2064279", "title": "Johnny Lee Middleton", "text": "\u00c8 celebre per le sue collaborazioni con band come Savatage e Trans-Siberian Orchestra.\nBiografia.\nDa sempre residente in St. Petersburg (Florida), Johnny esord\u00ec suonando la tromba per l'orchestra scolastica. Affascinato dalla musica country e in seguito da artisti come Kiss, Lynyrd Skynyrd e Black Sabbath, si avvicin\u00f2 sempre pi\u00f9 a tale genere musicale e in breve tempo inizi\u00f2 a prendere lezioni di basso.\nFondata con gli amici una band glam rock, dal nome \"Mariah\", Johnny divenne poi componente dei \"Lefty\" prima di attirare l'attenzione degli emergenti Savatage, che lo ingaggiarono 1985. Con questa band pubblic\u00f2 un totale di 12 dischi, rimanendo in formazione fino allo scioglimento del 2001. Middleton divenne anche dal 1995 componente della Trans-Siberian Orchestra."}
{"id": "2064304", "revid": "76963", "url": "https://it.wikipedia.org/wiki?curid=2064304", "title": "Peter Cellier", "text": "Proviene da una famiglia di attori, infatti anche il padre Frank e la sorella Antoinette sono attori.\n\u00c8 principalmente noto per le serie televisive \"Yes Minister\" e \"Yes, Prime Minister\", mentre il ruolo cinematografico pi\u00f9 importante lo ebbe in \"Barry Lyndon\"."}
{"id": "2064306", "revid": "1924342", "url": "https://it.wikipedia.org/wiki?curid=2064306", "title": "Let's Stay Together", "text": "Let's Stay Together \u00e8 una canzone di Al Green, estratta come singolo dall\"'omonimo\" album del 1972.\nIl singolo raggiunse la prima posizione della Billboard Hot 100, e rimase in classifica per 16 settimane e la settima nel Regno Unito. \nIl singolo raggiunse anche la vetta della classifica di Billboard \"Billboard Black Singles\", dove rimase per nove settimane.\nLa canzone in seguito apparve nella colonna sonora del film \"Pulp Fiction\". \u00c8 stata classificata dalla rivista \"Rolling Stone\" come la sessantesima migliore canzone di tutti i tempi, nella speciale classifica delle 500 pi\u00f9 grandi canzoni di tutti i tempi. \nNel gennaio del 2012, durante una convention elettorale all'Apollo Theater di Harlem, fu canticchiata dal presidente degli Stati Uniti d'America Barack Obama, che mand\u00f2 in visibilio il pubblico presente, l'artista era presente in platea, nei giorni seguenti fu tale l'eco mediatica che risult\u00f2 tra i brani pi\u00f9 scaricati.\nCover di Tina Turner.\n\"Let's Stay Together\" fu in seguito registrata da Tina Turner, come seconda collaborazione con il team di produzione inglese Heaven 17/B.E.F. dopo \"Ball of Confusion\" nel 1982, e serv\u00ec come ritorno sulle scene della cantante statunitense.\nIl singolo riusc\u00ec ad arrivare alla sesta posizione della classifica dei singoli inglese (una posizione pi\u00f9 in alto della versione di Al Green), diventando il terzo singolo nella top ten britannica per la Turner. Il singolo ottenne anche una ventiseiesima posizione nella classifica statunitense Billboard Hot 100, e la vetta della U.S. Dance Chart.\nLa canzone divenne un punto di svolta per la carriera da solista di Tina Turner, e fu in seguito inseria nell'album multi Platino \"Private Dancer\" pubblicato nel 1984.\nAltre versioni.\n\"Let's Stay Together\" \u00e8 stata registrata anche da Margie Joseph, Michael Bolton (nell'album ), Jimmy Smith, Michelle Williams, Boyz II Men, Brian Kennedy, Issac Hayes, Seal, oltre che da At Last nella prima stagione di \"America's Got Talent\", che la interpretatorono a cappella. \u00c8 stata anche interpretata dal cantante soul Lemar. Esiste una versione anche del gruppo Pasadenas.\nUna reinterpretazione del brano \u00e8 evidente nella canzone \"Earthquake\", presente sull'album \"Tha Carter\" del rapper Lil Wayne. Una versione strumentale, molto simile all'originale di Al Green \u00e8 stata registrata dai The Memphis Horns."}
{"id": "2064307", "revid": "118042819", "url": "https://it.wikipedia.org/wiki?curid=2064307", "title": "Waitangi (Isole Chatham)", "text": "Waitangi \u00e8 la citt\u00e0 principale delle Isole Chatham, a est della Nuova Zelanda. Ha una popolazione di circa 300 persone, ossia il 40% della popolazione totale delle isole. \nA Waitangi \u00e8 presente l'unico avamposto di polizia dell'isola, l'unica banca, l'unica scuola, nonch\u00e9 l\u2019unico piccolo aeroporto dell\u2019arcipelago. \nIn compenso vi \u00e8 una forte presenza di attrattive sportive, come campi da golf e da rugby; sprazzi di mondanit\u00e0 si manifestano con le feste organizzate dal comitato locale."}
{"id": "2064310", "revid": "1305772", "url": "https://it.wikipedia.org/wiki?curid=2064310", "title": "Chandyga", "text": ""}
{"id": "2064312", "revid": "188323", "url": "https://it.wikipedia.org/wiki?curid=2064312", "title": "Team Proton", "text": ""}
{"id": "2064315", "revid": "188323", "url": "https://it.wikipedia.org/wiki?curid=2064315", "title": "Team Modenas - Proton", "text": ""}
{"id": "2064316", "revid": "188323", "url": "https://it.wikipedia.org/wiki?curid=2064316", "title": "Team Modenas", "text": ""}
{"id": "2064317", "revid": "188323", "url": "https://it.wikipedia.org/wiki?curid=2064317", "title": "Team Modenas-Proton", "text": ""}
{"id": "2064319", "revid": "106456", "url": "https://it.wikipedia.org/wiki?curid=2064319", "title": "Jean-Germain Drouais", "text": "Biografia.\nJean-Germain nacque in una famiglia di pittori (suo nonno era stato il ritrattista Hubert Drouais) e ricevette dal padre, Fran\u00e7ois-Hubert Drouais, i primi rudimenti dell'arte. Pass\u00f2 poi a studiare con Nicholas-Guy Brenet, eccellente didatta, anche se pittore di scarso successo.\nMa quando, nel 1780, Jacques-Louis David appena rientrato a Parigi da Roma, apr\u00ec un atelier, Drouais fu uno dei suoi primi allievi, e assimil\u00f2 la maniera del Maestro con uno studio assiduo e costante. Divenne cos\u00ec l'allievo favorito di David e il suo assistente.\nNel 1783 fu ammesso a competere per il Prix de Rome di pittura, e present\u00f2 il quadro \"La vedova di Nain\". Ma dopo aver visto le opere concorrenti, rinunci\u00f2 al concorso, giungendo a distruggere la sua tela. Si riscatt\u00f2 tuttavia l'anno seguente con \"Cristo e la Cananea\", con cui ottenne il primo premio, e fu lodato per la sua vicinanza all'insegnamento di Poussin. Si dice che sia stato portato in trionfo dai suoi colleghi e la sua tela fu esposta al Louvre.\nSi rec\u00f2 cos\u00ec a Roma, all'Acad\u00e9mie de France - che allora aveva sede in Palazzo Mancini al Corso - accompagnato da David, e vi rimase oltre il periodo di tempo riservato ai vincitori del premio. Nella Citt\u00e0 Eterna fu impressionato dall'arte italiana, da Raffaello in particolare, e dai monumenti dell'antichit\u00e0. Realizz\u00f2 in quel periodo il \"Mario a Minturno\", quadro di grande forza compositiva e cromatica che si rivel\u00f2 per molti aspetti superiore anche alle stesse opere di David, suo maestro.\nQuest'opera impression\u00f2 grandemente Goethe, allora presente a Roma, ispir\u00f2 l'omonima tragedia di Antoine-Vincent Arnault e conferm\u00f2 il suo eccezionale talento. Si applic\u00f2 allora ad altri lavori, ma poco tempo dopo mor\u00ec per aver contratto una forma assai virulenta di vaiolo, all'et\u00e0 di 25 anni, quando aveva appena terminato il \"Filottete a Lemno\".\nJean-Germain Drouais venne sepolto nella basilica di Santa Maria in Via Lata, dove i suoi colleghi fecero erigere un monumento alla sua memoria."}
{"id": "2064322", "revid": "729019", "url": "https://it.wikipedia.org/wiki?curid=2064322", "title": "Torneo di pallacanestro maschile NCAA Division I 1973", "text": "Il Torneo di pallacanestro maschile NCAA Division I 1973 si disput\u00f2 dal 10 al 26 marzo 1973. Si tratt\u00f2 della 35\u00aa edizione del torneo.\nGli UCLA Bruins, allenati da John Wooden, vinsero il loro settimo titolo consecutivo e nono della propria storia. Bill Walton venne confermato Most Outstanding Player."}
{"id": "2064323", "revid": "1305772", "url": "https://it.wikipedia.org/wiki?curid=2064323", "title": "Le Mans 24 Hours", "text": "Le Mans 24 Hours (intitolato Test Drive Le Mans negli Stati Uniti) \u00e8 un simulatore di guida basato sulla celebre gara automobilistica 24 Ore di Le Mans. Il gioco \u00e8 stato acquistato da Infogrames che lo ha reso parte della serie \"Test Drive\"."}
{"id": "2064324", "revid": "17204", "url": "https://it.wikipedia.org/wiki?curid=2064324", "title": "Test Drive Le Mans", "text": ""}
{"id": "2064333", "revid": "599013", "url": "https://it.wikipedia.org/wiki?curid=2064333", "title": "Cristiano Masper", "text": ""}
{"id": "2064341", "revid": "62221", "url": "https://it.wikipedia.org/wiki?curid=2064341", "title": "Lecaniidae", "text": ""}
{"id": "2064343", "revid": "767487", "url": "https://it.wikipedia.org/wiki?curid=2064343", "title": "Giovanni Domenico D'Auria", "text": "Proprio al suo maestro fu commissionato intorno al 1550 la realizzazione del sepolcro del vicer\u00e9 Pedro \u00c1lvarez de Toledo y Zu\u00f1iga e della viceregina Maria Ossorio Pimentel, situato nella chiesa di San Giacomo degli Spagnoli, ed a cui D'Auria contribu\u00ec insieme ad Annibale Caccavello.\nD'Auria realizz\u00f2 in carriera diversi monumenti sepolcrali per noti personaggi napoletani. Uno di questi \u00e8 il sepolcro di Porzia Capece, nella chiesa di San Domenico Maggiore scolpito con Caccavello nel 1559, nello stesso edificio \u00e8 conservato il suo sepolcro di Berardino Rota (1569-71), decorato con figure di Tevere ed Arno e simboli italiani e latini che lo stesso Rota adottava nelle sue poesie.\nInoltre nella chiesa dei SS. Severino e Sossio, nella cappella Sanseverino, collabora ai sepolcri dei tre fratelli Sanseverino, sempre sotto la guida di Giovanni da Nola (1539-45), con Caccavello e Antonio Tenerello. Nella cappella Gesualdo invece \u00e8 posta una sua ancona marmorea con tema Piet\u00e0 e i Santi Biagio e Antonio da Padova, a sinistra del presbiterio.\nDal \"Diario\" di Caccavello apprendiamo che lui e il D'Auria, che erano i due discepoli pi\u00f9 noti del Nolano, crearono un sodalizio artistico che caratterizz\u00f2 tutta la loro carriera e che si tramand\u00f2 anche alle loro famiglie ed eredi.\nNella Chiesa di San Giovanni a Carbonara, e pi\u00f9 in particolare nella cappella \"Caracciolo di Vico\", D'Auria realizza sepolcri per Nicola Antonio e Galeazzo Caracciolo, ancora con Caccavello. Sempre in questa chiesa su loro disegno \u00e8 edificata la Cappella Di Somma, di cui D'Auria realizza l'altare destro con parte inferiore del rilievo dell'Assunta.\nUn suo rilievo che ha come la \"Madonna delle Grazie\", scolpito con Caccavello, \u00e8 conservato nella chiesa di San Pietro ad Aram.\nSempre in collaborazione col Caccavello, lavor\u00f2 alla Fontana dei Quattro del Molo terminando le statue gigantesche iniziate dal loro maestro, che rappresentavano i quattro fiumi principali del mondo allora conosciuto (Tigri, Eufrate, Gange e Nilo), che circa un secolo dopo vennero asportate e spedite in Spagna dal vicer\u00e9 Pietro Antonio d'Aragona.\nUn'altra opera del D'Auria \u00e8 la scultura di San Rocco custodita nell'omonima chiesa di Catanzaro."}
{"id": "2064345", "revid": "59645", "url": "https://it.wikipedia.org/wiki?curid=2064345", "title": "Benningsen", "text": ""}
{"id": "2064350", "revid": "767487", "url": "https://it.wikipedia.org/wiki?curid=2064350", "title": "Our Bright Future", "text": "Our Bright Future \u00e8 un album da Tracy Chapman, cantautrice statunitense, pubblicato nel 2008."}
{"id": "2064353", "revid": "1632387", "url": "https://it.wikipedia.org/wiki?curid=2064353", "title": "Slagsm\u00e5lsklubben", "text": "Gli Slagsm\u00e5lsklubben (spesso abbreviato in SMK) sono un gruppo musicale elettropop svedese originario di Norrk\u00f6ping, formatosi nel 2000. Il gruppo, il cui nome prende altro non \u00e8 che la traduzione in svedese del titolo del romanzo (e film) \"Fight Club\" di Chuck Palahniuk e significa appunto \"gruppo di combattimento\", ha all'attivo quattro album ma il numero cresce se si considerano i numerosi altri progetti dei singoli membri della band.\nBiografia.\nIl gruppo nasce il 2 novembre del 2000 a Norrk\u00f6ping, una piccola citt\u00e0 della Svezia, per mano di Joakim \"Beebop\" Nybom, Bj\u00f6rn Nilsson and Joni M\u00e4lkki, ex-membri del gruppo progressive rock The Solbrillers. L'idea di formare una band che suonasse musica elettronica e synthpop fu adottata per convenienza: infatti poich\u00e9 nel loro vecchio gruppo non vi era l'ombra di un cantante, un giorno i membri degli SMK decisero di collegare il vecchio synth di M\u00e4lkki all'amplificatore della sua chitarra elettrica e i tre registrarono alcune canzoni, che li portarono a formare gli Slagsm\u00e5lsklubben.\nHannes Stenstr\u00f6m si unisce alla band nel 2001 in quanto era in possesso di sintetizzatori di qualit\u00e0 migliore di quelli gi\u00e0 utilizzati dagli SMK. Nel 2003 si aggiunge anche Frej Larsson per una collaborazione alla canzone \"Hyreshusklossar\" (in vinile 45 giri) e nel 2004, con l'arrivo di Kim Nilsson, la band raggiunge quella che \u00e8 la formazione attuale.\nNel 2005 l'intero gruppo si trasferisce a Berlino, Germania. Dal luglio del 2008 Kim Nilsson vive nella capitale tedesca, Hannes Stenstr\u00f6m e Frej Larsson a Stoccolma e Joni M\u00e4lkki, Bj\u00f6rn Nilsson e Joakim \"Beebop\" Nybom nella citt\u00e0 natale del gruppo, Norrk\u00f6ping.\nMembri attuali.\nAltri progetti dei componenti del gruppo.\nI membri del gruppo hanno molti \"side project\", come per esempio il progetto 50 Hertz, a cui partecipano parecchi dei componenti degli SMK, o Din Stalker, il progetto solista di Hannes Stenstr\u00f6m, oppure Offerpr\u00e4sters orkester, uno dei progetti solisti di Frej Larsson."}
{"id": "2064354", "revid": "125090624", "url": "https://it.wikipedia.org/wiki?curid=2064354", "title": "1 Pegasi", "text": "1 Pegasi \u00e8 una stella situata a 154 anni luce dal sistema solare in direzione della costellazione di Pegaso.\nLa stella \u00e8 una gigante arancione di classe spettrale K1 III di magnitudine apparente 4,08 e magnitudine assoluta 0,71. Il suo raggio \u00e8 12 volte quello solare, la temperatura superficiale di circa 4\u00a0600 K e la massa 1,6 volte quella del Sole..\n1 Pegasi forma un sistema binario con una stella di magnitudine 8,4 separata da 36 secondi d'arco.\nLa secondaria \u00e8 pure una gigante arancione, ma pi\u00f9 debole, di nona grandezza, ed \u00e8 a sua volta una binaria spettroscopica con un periodo orbitale di 3 anni."}
{"id": "2064355", "revid": "228587", "url": "https://it.wikipedia.org/wiki?curid=2064355", "title": "President's Daily Brief", "text": "Il President's Daily Brief (in italiano: \"Rapporto quotidiano del Presidente\") (PDB), a volte impropriamente indicato come President's Daily Briefing o President's Daily Bulletin, \u00e8 un documento top secret prodotto ogni giorno per il presidente degli Stati Uniti.\nIl PDB \u00e8 finalizzato a fornire al Presidente informazioni di \"intelligence\" su tutte le situazioni di politica estera che richiedono una sensibile attenzione e un'accurata analisi.\nStoria.\nIl prototipo del PDB era chiamato \"President's Intelligence Check List\"; il primo fu prodotto da Richard Lehman sotto la direzione di Huntington D. Sheldon il 17 giugno 1961.\nLa CIA produsse il primo PDB per Lyndon B. Johnson il 1\u00ba dicembre 1964.\nL'ex direttore CIA George Tenet considerava il PDB cos\u00ec \"sensibile\" per la tutela del segreto di stato che nel luglio 2000, in sede di \"National Archives and Records Administration\", prese la posizione di vietarne la pubblicazione \"senza riguardo a quanto possa essere risalente ad epoca remota o pregnante di rilievo storico.\"\nDurante un incontro tenutosi il 21 maggio 2002, l'ex \"White House Press Secretary\" (addetto stampa della Casa Bianca) ha descritto il PDB come \"il documento classificato pi\u00f9 sensibile nell'ambito di quelli trattati dal governo.\"\nIl PDB divenne oggetto di accresciuta attenzione del grande pubblico durante le testimonianze rese avanti la Commissione d'indagine sugli attentati dell'11 settembre 2001, che fu convocata nel 2004 per analizzare i tragici fatti dell'11 settembre 2001. L'8 aprile 2004, dopo la testimonianza dell'allora Consigliere per la Sicurezza Nazionale Condoleezza Rice, la Commissione rinnov\u00f2 le richieste di declassificazione del PDB datato 6 agosto 2001, intitolato \"Bin Ladin Determined To Strike in US.\" Due giorni dopo, la Casa Bianca acconsent\u00ec e diffuse il documento con minime modifiche.\nCaratteristiche.\nIl PDB \u00e8 geneticamente legato in modo stretto ad un'altra pubblicazione, storicamente denominata \"National Intelligence Daily,\" che contiene in buona misura lo stesso materiale, ma ha una diffusione molto pi\u00f9 ampia del PDB. Gli ex presidenti, se lo desiderano, hanno facolt\u00e0 di ricevere il PDB, ma soltanto dopo che sia stato messo a disposizione del Presidente in carica.\nSebbene produzione e coordinamento del PDB fossero demandate alla responsabilit\u00e0 della CIA, altri membri della \"United States Intelligence Community\" revisionavano gli articoli (il processo di \"coordinazione\") ed erano liberi di scrivere articoli da proporre per l'inserimento nel PDB.\nAnche se la denominazione stessa PDB implica ovviamente l'esclusivit\u00e0, storicamente \u00e8 stato condiviso con altre massime cariche dell'amministrazione. La \"lista di distribuzione\" ha subito nel tempo varie modifiche, ma ha pressoch\u00e9 sempre compreso: il Segretario di Stato degli Stati Uniti, il Segretario della Difesa degli Stati Uniti, il Consigliere per la sicurezza nazionale. In qualche raro caso, vi sono state edizioni speciali del PDB effettivamente \"for the President's eyes only,\" la cui eventuale ulteriore diffusione \u00e8 stata rimessa alla discrezione del Presidente medesimo.\nRedattori.\nIl redattore responsabile era tradizionalmente il direttore della CIA, ma dal 21 aprile 2005 \u2014 epoca in cui era in carica John Negroponte \u2014 la mansione \u00e8 passata al \"Director of National Intelligence\". Alla data attuale, l'ufficio \u00e8 ricoperto da Dan Coats, succeduto a James Clapper il 16 marzo 2017."}
{"id": "2064356", "revid": "729019", "url": "https://it.wikipedia.org/wiki?curid=2064356", "title": "Torneo di pallacanestro maschile NCAA Division I 1974", "text": "Il Torneo di pallacanestro maschile NCAA Division I 1974 si disput\u00f2 dal 9 al 25 marzo 1974. Si tratt\u00f2 della 36\u00aa edizione del torneo.\nI Wolfpack di North Carolina State University, allenati da Norm Sloan, vinsero il primo titolo della loro storia. David Thompson venne confermato Most Outstanding Player."}
{"id": "2064359", "revid": "287204", "url": "https://it.wikipedia.org/wiki?curid=2064359", "title": "La sfida della fede", "text": "La sfida della fede \u00e8 un saggio dello scrittore e giornalista italiano Vittorio Messori.\nContenuto.\nIn questo libro l'autore continua la raccolta di articoli (sono 216) apparsi sul quotidiano Avvenire a partire dal maggio 1987 in una rubrica intitolata \"Vivaio\". Una prima raccolta era gi\u00e0 confluita in un primo volume dal titolo Pensare la storia. Come si legge nel sottotitolo: \"Fuori e dentro la Chiesa: la cronaca in una prospettiva cristiana\"."}
{"id": "2064362", "revid": "124968698", "url": "https://it.wikipedia.org/wiki?curid=2064362", "title": "Gran Premio di Monaco 1974", "text": "Il Gran Premio di Monaco 1974 \u00e8 stata la sesta prova della stagione 1974 del Campionato mondiale di Formula 1. Si \u00e8 corsa domenica 26 maggio 1974 sul Circuito di Montecarlo. La gara \u00e8 stata vinta dallo svedese Ronnie Peterson su Lotus-Ford Cosworth; per il vincitore si tratt\u00f2 del quinto successo nel mondiale. Ha preceduto sul traguardo il sudafricano Jody Scheckter su Tyrrell-Ford Cosworth e il francese Jean-Pierre Jarier su Shadow-Ford Cosworth. Per quest'ultimo si tratt\u00f2 de primo podio in una gara valida per il mondiale di Formula 1.\nVigilia.\nAspetti tecnici.\nA seguito dei deludenti risultati del modello 76 la Lotus decise di riproporre il vecchio modello 72E.\nAspetti sportivi.\nSolo a gennaio venne confermata la tenuta del gran premio, per il 26 maggio, dopo che, per la crisi petrolifera, era stato invece cancellato il Rally di Montecarlo.\nDopo le 34 vetture iscritte al precedente Gran Premio del Belgio, l\"Automobile Club de Monaco (ACM)\" decise di limitare a sole 28 vetture quelle ammesse alle qualifiche. Non si presentarono cos\u00ec la Lyncar, la Token, nonch\u00e9 la scuderie private \"Finotto\" e \"AAW\"; la Williams iscrisse una sola vettura, per Arturo Merzario, mentre la Brabham limit\u00f2 la sua presenza a sole due vetture. Dichiar\u00f2 forfait anche la scuderia nipponica Maki, che avrebbe dovuto esordire nel mondiale. Si rivide, invece, la Amon, che aveva saltato la gara di Nivelles. Tim Schenken torn\u00f2 a utilizzare il numero 23, in luogo del 41, impiegato in Belgio.\nQualifiche.\nResoconto.\nNiki Lauda fu il pi\u00f9 rapido, nella prima giornata di prove del gioved\u00ec. L'austriaco della Scuderia Ferrari chiuse con 1'28\"4, e precedette Mike Hailwood su McLaren di due decimi e il francese Jean-Pierre Beltoise, su BRM di 5. Pi\u00f9 staccato risult\u00f2 l'altro ferrarista Clay Regazzoni, che fu nono, con 1'30\"7.\nLauda fu anche protagonista di un incidente alle \"Piscine\". La vettura colp\u00ec le barriere, e risult\u00f2 danneggiata, tanto che per le prove successive la scuderia italiana decise di impiegare la vettura di riserva.\nAl venerd\u00ec l'austriaco miglior\u00f2 ancora, abbassando il tempo a 1'26\"3, nuovo record del tracciato monegasco. L'anno precedente Jackie Stewart aveva ottenuto la \"pole position\" con 1'27\"5. Lauda attribu\u00ec l'abbassamento del tempo alle modifiche che erano stato suggerite dopo le prove del giorno precedente. Al secondo posto si piazz\u00f2 Ronnie Peterson, staccato di 5 decimi dal tempo di Lauda. Si conferm\u00f2 terzo Beltoise, il cui tempo per\u00f2, 1'27\"1, venne fatto anche dalle due Tyrrell di Patrick Depailler e Jody Scheckter. Regazzoni chiuse quinto, senza aver avuto a disposizione le nuove gomme portate dalla Goodyear.\nNelle prove conclusive del sabato Niki Lauda non miglior\u00f2 i suoi tempi, ma conquist\u00f2 comunque la \"pole position\". Fu la quarta partenza al palo per la Scuderia Ferrari, la prima sul circuito monegasco dal 1956. L'ottima prestazione delle vetture di Maranello fu completata dal secondo posto di Clay Regazzoni, che spinse Peterson in seconda fila, a fianco di Depailler.\nRisultati.\nI risultati delle qualifiche furono i seguenti:\nGara.\nResoconto.\nJochen Mass e Chris Amon non poterono prendere il via alla gara, per dei problemi tecnici alle loro monoposto. Anche Patrick Depailler scont\u00f2 dei problemi sulla sua Tyrrell 007, che non pot\u00e9 essere riparata per il gran premio: il francese dovette ripiegare su una 006, e fu costretto a partire ultimo in griglia.\nAlla partenza Clay Regazzoni bruci\u00f2 Niki Lauda ponendosi in testa alla prima curva; subito dietro si posizion\u00f2 al terzo posto Jean-Pierre Jarier. Sulla salita del \"Beau Rivage\" Jean-Pierre Beltoise tent\u00f2 il sorpasso su Denny Hulme, ma le due vetture andarono in collisione. Il neozelandese fin\u00ec conto le barriere, mentre molte vetture, alle sue spalle, per evitare la sua vettura, si tamponarono. Merzario, Pace, Redman, Brambilla, Schuppan e Schenken finirono nel caos, e solo Hulme e Merzario poterono proseguire con le vetture ancora funzionanti, mentre Schuppan pot\u00e9 proseguire solo dopo aver cambiato uno pneumatico.\nIn testa, alle spalle del duo della Ferrari e di Jarier, si trovavano Ronnie Peterson, Carlos Reutemann, Jody Scheckter e James Hunt. Al terzo giro Peterson prese la terza posizione a Jarier, mentre Mike Hailwood pass\u00f2 Hunt. Al quarto giro Hunt venne attaccato anche da Hans-Joachim Stuck: anche in questo caso ci fu un contatto tra le monoposto, al \"Mirabeau\", con Stuck che fin\u00ec contro le barriere e fu costretto al ritiro.\nAl quinto giro Fran\u00e7ois Migault termin\u00f2 contro le barriere alla \"chicane\" fuori dal Tunnel: il pilota risult\u00f2 illeso. Un giro dopo Peterson termin\u00f2 in testacoda alla \"Rascasse\": la sua Lotus venne tamponata dal sopraggiungente Reutemann. Lo svedese pot\u00e9 continuare, scalando al sesto posto, a differenza dell'argentino che ruppe una sospensione.\nAl dodicesimo giro termin\u00f2 la gara anche per Hailwood. Il pilota della McLaren perse il controllo della vettura su una macchia d'olio nella salit\u00e0 verso il \"Casino\" e fin\u00ec contro le barriere. Ronnie Peterson recuper\u00f2 la quarta piazza al giro 19, quando sorpass\u00f2 Scheckter. Due giri dopo Regazzoni comp\u00ec lo stesso errore di Peterson, alla \"Rascasse\". L'elvetico venne passato da Lauda, Jarier, Peterson e Scheckter.\nJarier cedette la sua posizione a Peterson, al giro 25. Il francese commise un errore di guida al \"Loews\", consentendo allo svedese di innalzarsi al secondo posto. Jarier cedette ancora una posizione, due giri dopo, a favore di Scheckter. Al giro 28 termin\u00f2 il gran premio anche per Hunt, che era sesto, per un guasto alla trasmissione della sua Hesketh.\nAl trentatreesimo giro cambi\u00f2 il leader della gara. Lauda rallent\u00f2 nella discesa verso il \"Mirabeau\", dando via libera a Peterson. Poco dopo l'austriaco fu costretto all'abbandono, per un problema all'accensione. Peterson port\u00f2 il suo vantaggio su Scheckter a una quindicina di secondi. Il sudafricano, a sua volta, precedeva di dieci secondi Jarier. Al giro 54 Patrick Depailler, che stava recuperando, fu costretto a fermarsi ai box per far fissare meglio una gomma. Ripart\u00ec ultimo, staccato di 3 giri dal primo.\nLa classifica non mut\u00f2 pi\u00f9 e Peterson conquist\u00f2 la sua quinta vittoria nel mondiale. Jody Scheckter chiuse al secondo posto, e Jean-Pierre Jarier ottenne il primo podio nel mondiale. Emerson Fittipaldi, quinto, si conferm\u00f2 in testa alla classifica mondiale, con 2 punti di vantaggio su Clay Regazzoni.\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
{"id": "2064364", "revid": "547034", "url": "https://it.wikipedia.org/wiki?curid=2064364", "title": "Scienza post-normale", "text": "Il concetto di scienza post-normale \u00e8 stato introdotto nel dibattito epistemologico da Silvio Funtowicz e Jerry Ravetz, i quali l'hanno utilizzato per designare un nuovo modello di scienza da affiancare alla scienza normale e da impiegare quando \u00abi fatti sono incerti, i valori in discussione, gli interessi elevati e le decisioni urgenti\u00bb. \nDefinizione e impianto epistemico.\nPer Funtowicz e Ravetz la scienza normale, che essi definiscono alla luce delle teorie di Thomas Kuhn, potrebbe operare con buoni risultati finch\u00e9 i livelli di incertezza sono limitati e gli interessi coinvolti sono bassi. Solo in questo campo, infatti, avrebbe senso una scienza che si basi sulla semplificazione di fenomeni complessi, sulla loro osservazione in laboratorio, su ripetibilit\u00e0 e falsificabilit\u00e0 e orientata alla ricerca della verit\u00e0, peraltro provvisoria.\nInvece, nei contesti in cui i livelli di incertezza sono alti e alti gli interessi in gioco, il riduzionismo implicito nel paradigma scientifico normale (tale da escludere per principio le conoscenze dei \"non esperti\" o quelle acquisite al di fuori del metodo scientifico classico) produrrebbe delle semplificazioni del discorso, anche mediante assunzioni culturali implicite spesso condizionate da interessi, tali da rendere inaffidabili i risultati \"scientifici\" e negativi, quando non disastrosi, i loro effetti.\nFuntowicz e Ravetz formulano, infatti, una proposta epistemologica (appunto definita \"Post-Normal Science\", ossia \"scienza post-normale\") destinata a operare in questi particolari contesti, specie dove l'elevata incertezza dei dati si accompagni a effetti altamente indeterminati e/o potenzialmente irreversibili. La proposta consiste in un allargamento dei soggetti autorizzati a partecipare alla raccolta di informazioni rilevanti e alla revisione dei documenti e delle teorie scientifiche (\"peer review\"). Tali soggetti, infatti, non dovrebbero essere solo gli esperti appartenenti alla comunit\u00e0 scientifica riconosciuti in una data materia, ma anche gli scienziati portatori di prospettive minoritarie, gli esperti di altri settori rilevanti, i cittadini interessati (questi ultimi, ad esempio, potrebbero apportare conoscenze tradizionali non riconosciute dalla scienza normale o opzioni sociopolitiche), nonch\u00e9 tutti i titolari di interessi in gioco. \nScopo della scienza post-normale non sarebbe, quindi, l'accertamento di una \"verit\u00e0\" per sua natura incerta, ma la raccolta di maggiori informazioni possibili per assumere decisioni sagge che tengano conto di tutte le prospettive legittime, producano consenso e si ispirino al principio di precauzione.\nNell'economia.\nSecondo Funtowicz e Ravetz il primo esempio di scienza post-normale sarebbe l'economia ecologica, la quale si proporrebbe di integrare il principio della sostenibilit\u00e0 ambientale all'interno degli obiettivi dell'economia tradizionale. Essa, infatti, imporrebbe di superare il punto di vista liberale tradizionale, esemplificato dalla teoria della \"mano invisibile\" elaborata da Adam Smith, per adottare un approccio complesso che prenda atto dell'esigenza di regole funzionali al raggiungimento degli obiettivi ecologico-economici (come la correzione dei prezzi per internalizzare le esternalit\u00e0 negative) e di scelte valoriali. In tale contesto, le scelte da adottare sono compresenti con informazioni incomplete, interessi alti e una pluralit\u00e0 di punti di vista legittimi.\nPNS ed emergenza COVID-19.\nNel marzo 2020, nel pieno della crisi, un gruppo di studiosi che si riconosce nei principi della PNS pubblica sul blog dello :STEPS Centre (for Social, Technological and Environmental Pathways to Sustainability) dell\u2019Universit\u00e0 del Sussex un pezzo , in cui affronta l\u2019emergenza COVID-19 come un classico esempio di contesto di scienza post-normale. \u201cQuesta pandemia - vi si legge \u2013 offre un\u2019opportunit\u00e0 per ridiscutere il modo in cui produciamo conoscenza a supporto delle decisioni pubbliche nelle situazioni di crisi\u201d"}
{"id": "2064366", "revid": "486946", "url": "https://it.wikipedia.org/wiki?curid=2064366", "title": "Desiderio sessuale ipoattivo", "text": ""}
{"id": "2064368", "revid": "124359742", "url": "https://it.wikipedia.org/wiki?curid=2064368", "title": "Dante Parini", "text": "Biografia.\nParini studi\u00f2 all'Accademia di Brera sotto la guida di maestri quali Enrico Butti.\nFu scultore prevalentemente di monumenti ai soldati caduti delle guerre mondiali e monumenti sepolcrali , seguendo l'esempio del suo maestro Butti con grande abilit\u00e0 tecnica e con stile personale.\n\u00c8 sua la fontana-monumento eseguita nel 1924 nella Piazza Gran Paradiso a Milano in memoria dei caduti di Niguarda. Sono suoi, fra gli altri, i monumenti ai caduti di Tarquinia, opera animata da profondo sentimento e da sofferta umanit\u00e0, e il monumento ai soldati caduti in guerra di Induno Olona.\nAlcune sue opere sono nel Cimitero Monumentale di Milano, nel Santuario di San Felice (Parabiago), e nel cimitero di Sarzana. Ha realizzato all'interno della chiesa di Santa Maria Annunciata all'Ospedale Maggiore presso la Ca' Granda a Milano un bassorilievo in marmo con soggetto \u201cLe guarigioni di Cristo\u201d. Diverse delle sue opere sono conservate presso l'Ospedale di Niguarda, conosciuto come \"la citt\u00e0 dell'arte\". Nel 1882 Dante Parini prese parte al secondo concorso per l'esecuzione della sculture del basamento del Vittoriano \"Altare della Patria\" a Roma, ma il suo progetto non fu scelto.\nDante Parini si dedic\u00f2 anche alla pittura. Durante la sua lunga vita partecip\u00f2 a diverse esposizioni internazionali.\nNel 1924 ebbe il Diploma di Socio Onorario dell'Accademia di Brera.\nFu primo sindaco di Brusimpiano, dopo la fine della seconda guerra mondiale.\nStile.\nCome scrive Carlo Ernesto Accetti nella biografia a lui dedicata nel 1942, \"le sue sculture funerarie esprimono pacata sofferenza e sereno mistero nella loro dignit\u00e0 statica, classica, mentre nei temi eroici suggeriti dalla guerra nei Monumenti ai Caduti lo scultore sprigiona i suoi valori di potenza e di forza\", [...] \"lo stile levigato ma vigoroso dello scultore Parini, la spiritualit\u00e0 incantata e intima delle sue figure muliebri\"."}
{"id": "2064372", "revid": "729019", "url": "https://it.wikipedia.org/wiki?curid=2064372", "title": "Torneo di pallacanestro maschile NCAA Division I 1975", "text": "Il Torneo di pallacanestro maschile NCAA Division I 1975 si disput\u00f2 dal 15 al 31 marzo 1975. Si tratt\u00f2 della 37\u00aa edizione del torneo.\nGli UCLA Bruins, allenati da John Wooden, vinsero il decimo titolo della propria storia. Richard Washington venne eletto Most Outstanding Player.\nSquadre.\nPer la prima volta nella storia della manifestazione, le squadre ammesse furono 32 e suddivise in 4 Region: West (8), Midwest (8), Mideast (8) e East (8)."}
{"id": "2064374", "revid": "767487", "url": "https://it.wikipedia.org/wiki?curid=2064374", "title": "Luca Gamba", "text": "Carriera.\nAllenatore.\nNel 2011-2012 ha iniziato la sua carriera da allenatore, come assistente nell'Under-19 della Scuola Basket Treviglio. La stessa societ\u00e0 gli ha affidato la gestione della prima squadra, partecipante alla Serie D, all'inizio della stagione seguente."}
{"id": "2064378", "revid": "767487", "url": "https://it.wikipedia.org/wiki?curid=2064378", "title": "The Romance of Tarzan", "text": "The Romance of Tarzan \u00e8 un film muto del 1918 diretto da Wilfred Lucas.\nIl soggetto \u00e8 liberamente ispirato al personaggio del famoso romanzo d'avventura \"Tarzan delle Scimmie\" di Edgar Rice Burroughs del 1912. Distribuito dalla First National Pictures, il film \u00e8 andato perso.\nTrama.\nLa pellicola illustrava le varie avventure di Tarzan, dalla sua scoperta avvenuta da parte del Professor Porter all'innamoramento con Jane, dalla lotta dell'uomo-scimmia con il cugino Clayton per il titolo nobiliare e l'eredit\u00e0 all'avventura finale di Tarzan in Cina per liberare Jane.\nProduzione.\nSotto la supervisione di Isadore Bernstein, il film fu prodotto da William Parsons per la National Film Corporation of America. Le riprese furono effettuate nell'aprile e nel giugno 1918.\nDistribuzione.\nDistribuito dalla First National Exhibitors' Circuit, il film usc\u00ec nelle sale cinematografiche USA il 13 ottobre 1918. "}
{"id": "2064384", "revid": "2219966", "url": "https://it.wikipedia.org/wiki?curid=2064384", "title": "Castro (Puglia)", "text": "Castro (\"Casciu\" in dialetto salentino) \u00e8 un comune italiano di abitanti della provincia di Lecce in Puglia.\nSituato lungo la costa orientale della penisola salentina, il comune \u00e8 formato dall'abitato principale di origine medievale, posto su un promontorio a 98 m s.l.m. (\"Casciu de susu\"), e dalla parte bassa di Castro Marina (\"Casciu de sutta\"), sorta intorno al porto. Centro peschereccio e balneare, vanta origini antiche quale erede della romana \"Castrum Minervae\". Fu una delle prime citt\u00e0 del Salento ad essere elevata al rango di contea; fu anche sede vescovile fino al 1818.\nGeografia fisica.\nTerritorio.\nIl territorio comunale si estende per 4,44\u00a0km\u00b2 ed \u00e8 il terzultimo comune per superficie dell'intera regione. \u00c8 caratterizzato da modesti rilievi digradanti repentinamente verso il mare e raggiunge il punto pi\u00f9 elevato con il \"Monte Mattia\", 123 metri s.l.m. La morfologia del territorio \u00e8 ondulata con pochi spazi in pianura, soprattutto nella parte nord occidentale del feudo. Dall'ottobre 2006 parte del suo territorio rientra nel Parco Costa Otranto - Santa Maria di Leuca e Bosco di Tricase istituito dalla regione Puglia.\nConfina a nord con il comune di Santa Cesarea Terme, a nord-ovest con il comune di Ortelle, a sud con il comune di Diso (dal quale fu distaccato nel 1975), a est si affaccia sul mare.\nMare.\nAi fini meteorologici (Meteomar) e delle Informazioni Nautiche degli Avvisi ai Naviganti, il limite marittimo tra Adriatico Meridionale e Ionio Settentrionale \u00e8 dato dal 40\u00ba parallelo nord: sulla costa italiana corrisponde a \"Punta Mucurune\" proprio nei pressi di Castro: 40\u00b000\u203200\u2033N 18\u00b025\u203248\u2033E / 40, 18.43. Per altri invece il limite convenzionale si sposta pi\u00f9 a sud a \"Punta M\u00e8liso\" a Santa Maria di Leuca. In realt\u00e0 per molti geografi la punta spartiacque vera tra Adriatico e Ionio sarebbe Punta Palascia a sud di Otranto.Prendendo in considerazione la prima convenzione, Castro si affaccerebbe su entrambi i mari.\nClima.\nDal punto di vista meteorologico Castro rientra nel territorio del basso Salento che presenta un clima prettamente mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +9\u00a0\u00b0C, mentre quella del mese pi\u00f9 caldo, agosto, si aggira sui +25,1\u00a0\u00b0C. Le precipitazioni medie annue, che si aggirano intorno ai 676\u00a0mm, presentano un minimo in primavera-estate ed un picco in autunno-inverno.Facendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle serre salentine che creano un sistema a scudo. Al contrario le correnti autunnali e invernali da Sud-Est, favoriscono in parte l'incremento delle precipitazioni, in questo periodo, rispetto al resto della penisola.\nOrigini del nome.\nIl toponimo deriva dal latino \"Castrum\" (fortezza) e l'insediamento prese il nome di \"Castrum Minervae\" per la presenza di un tempio consacrato a Minerva. La voce latina fin dal secolo III risulta - come antico latinismo - anche in lingua greca, cio\u00e8 \u039a\u03ac\u03c3\u03c4\u03c1\u03bf\u03bd (\"K\u00e0stron\").\nStoria.\nGi\u00e0 nella preistoria le grotte costiere, in particolare la Romanelli e la Zinzulusa, hanno conosciuto la presenza umana. La nascita di un primo centro urbano avvenne al tempo delle migrazioni liburno-illiriche e pelasgiche (XVII-XVI secolo a.C.) quando dal vicino Epiro mossero verso occidente popolazioni provenienti dalla penisola balcanica. Fu abitato dai Messapi (col nome di \"\u039b\u0399\u039a\" ? sulla Mappa di Soleto) e dai Greci. Nel 123 a.C. divenne colonia romana con il nome di \"Castrum Minervae\" (cos\u00ec come lo si ritrova nella \"tavola peutingeriana\").\nIn seguito alla divisione dell'impero romano, Castro divenne un possedimento di Bisanzio e sub\u00ec frequenti attacchi ad opera degli Alani e degli Ostrogoti nel 378, dei Vandali nel 456, dei Goti nel 543, dei Longobardi e degli Ungari. Nel 682 fu una delle prime citt\u00e0 del Salento ad essere eletta a sede vescovile da papa Leone II. Con la conquista normanna e la successiva dominazione sveva, divenne un fiorente centro commerciale e sicuro caposaldo militare. Venne conquistata dagli Arabi per undici anni che la considerarono centro importantissimo e nelle loro carte la indicarono come \"Al Qatara\" (il Castello).Dal 1046 al 1068 Castro fu contesa tra Normanni e Bizantini. Nel 1103 fu elevata a Contea con la\nfamiglia degli Altavilla. Nel 1270, la Contea di Castro, pass\u00f2 sotto il principato di Taranto. Nel corso dei secoli si succedettero i Biellotto, i De Franco, i De Bugiaco, gli Orsini del Balzo e i della Posta. Nel 1534 Carlo V concesse la Contea alla famiglia Gattinara. In questo secolo la citt\u00e0 dovette subire devastanti incursioni ad opera dei pirati saraceni. Le pi\u00f9 terribili, nel 1537 e nel 1573, la prostrarono definitivamente: conti e vescovi l'abbandonarono per sedi pi\u00f9 comode e sicure; la popolazione superstite si trasfer\u00ec nei casali dell'entroterra e l'antica Castrum Minervae rimase desolata. In seguito pass\u00f2 ai Ruiz de Castro, ai Lopez di Zunica e, dal 1777, alla famiglia Rossi che govern\u00f2 sino all'eversione della feudalit\u00e0 nel 1806.L'abolizione della feudalit\u00e0 determin\u00f2 il definitivo declino di Castro e la soppressione della diocesi nel 1818 ne fu il colpo di grazia. Il piccolo centro venne cos\u00ec aggregato al comune di Diso costituendone una semplice frazione.\nLa rinascita della cittadina e lo sviluppo della stessa in un attivo centro di pescatori, artigiani ed operatori turistici a partire dalla seconda met\u00e0 del Novecento, determin\u00f2 la restituzione dell'autonomia comunale nel 1975.\nSimboli.\nDescrizione araldica dello stemma:\nMonumenti e luoghi d'interesse.\nArchitetture militari.\nCastello.\nL'impianto pi\u00f9 antico dell'attuale castello aragonese risale al XII-XIII secolo e fu costruito sui resti della rocca bizantina. La struttura castellare medievale, verosimilmente ad impianto quadrilatero, con torrioni quadrangolari su tre lati. in seguito all'attacco turco del 1480 fu aggiunto un torrione circolare scarpato di marca maianesco-martiniana. In seguito ad un ulteriore saccheggio di Castro, avvenuto nella prima met\u00e0 del Cinquecento la citt\u00e0 fu iquasi abbandonata e successivamente ripopolata. Nuovi e ripetuti danneggiamenti costrinsero successivamente il vicer\u00e9 spagnolo \"don Pedro de Toledo\" a potenziare ulteriormente la struttura. Si deve alla seconda met\u00e0 del Cinquecento l'aggiunta dello sperone bastionato, molto probabilmente ad opera dell'Ingegnere senese, Tiburzio Spannocchi. L'architetto-ingegnere senese Tiburzio Spannocchi adegu\u00f2, aggiornandolo l'assetto difensivo, proprio con la costruzione del bastione suddetto a protezione della \"Porta Terra\", detto \"Torre del Catalano\", e di una cinta fortificata ad impianto pseudo-esagonale allungato, inglobando gli antichi baluardi e torri di cortina medievali, posti lungo la cortina trecentesca.\nIl castello, a pianta rettangolare con quattro torri angolari di varia forma e dimensione, risulta composto da un ingresso protetto da un fossato e da ponte levatoio, ormai rimosso. Entrando si trova un cortile anticamente destinato al deposito di prodotti agricoli che venivano commercializzati, e un'ampia scala, ora scomparsa, con la quale si accedeva ai piani superiori. Nel cortile si affacciano inoltre le porte delle stanze del piano terra. La stanza di ponente si affaccia sul mare ed \u00e8 dotata di un accesso esterno che porta agli orti sottostanti.\nMura.\nLa cinta muraria che racchiude il centro storico di Castro si sviluppa per un perimetro complessivo di circa 700 metri ed \u00e8 rafforzata dal poderoso castello e da alcune torri. La manutenzione delle mura, fu assicurata dal feudatario sino al 1806, anno in cui fu abolita la feudalit\u00e0. Gran parte delle mura furono nel corso dei decenni utilizzate come fondamenta delle case perimetrali dell'antico abitato; restano comunque lunghi tratti di cortina e quattro tra torri e bastioni di varie dimensioni e forma.\nL'ingresso al borgo antico avveniva e avviene tuttora, attraverso l'unica entrata, la cosiddetta \"Porta Terra\", di cui \u00e8 rimasto soltanto il nome, non essendoci pi\u00f9 nessuna porta. Il nucleo antico di Castro costituisce l'unico esempio, nell'intera provincia, di cittadella fortificata situata su un'altura rocciosa prospiciente il mare.\nTorri Costiere\nEdificata nel XVI Secolo, ormai nello stato di rudere, Torre Diso \u00e8 la torre costiera di Castro Marina che comunicava a Sud con Torre Capo Lupo e a Nord con le fortificazioni di Castro.\nAree naturali.\nGrotte.\nSulla costa, si trova la grotta Zinzulusa, unico sito carsico italiano tra i dieci mondiali segnalati dal Karst Waters Institute (KWI) come meritevole di tutela. Esistono inoltre altre grotte, come la grotta Romanelli, la grotta Azzurra e la grotta Palombara.\nBosco dello Scarra.\nIl Bosco, pi\u00f9 recentemente denominato Parco delle Querce o \"dello Scarra\" \u00e8 ubicato a Ovest dell'abitato, in un'area cinta da muretti a secco. \u00c8 un bosco di lecci di notevole interesse, anche perch\u00e9 rara testimonianza dei lembi boschivi lungo la fascia costiera orientale del Salento.\n\u00c8 diviso in due parti: una pianeggiante a nord-est ed una rocciosa e scoscesa a sud-ovest, quest'ultima presenta un canale che costituiva il letto di un fiume. La parte pianeggiante \u00e8 caratterizzata dalla presenza di notevoli esemplari di leccio \"(Quercus ilex)\" con tronchi che superano il metro di diametro, quella scoscesa \u00e8 pi\u00f9 fitta e impenetrabile. Il sottobosco \u00e8 ricco di esemplari vegetali fra cui \u00e8 possibile trovare: l'alloro \"(Laurus nobilis)\", il nespolo selvatico \"(Mespilus germanica)\", il biancospino comune \"(Crataegus monogyna)\", il terebinto \"(Pistacia terebinthus)\" l'edera comune \"(Hedera helix)\", l'elleborine minore \"(Epipactis microphylla)\", un'orchidea molto rara, e la scrofularia nodosa \"(Scrophularia nodosa)\" molto diffusa nel Salento.\nIl bosco, inoltre, ospita un numero elevato di specie animali, fra le quali il pettirosso, la tortora, l'occhiotto, l'upupa, la civetta, il fringuello e l'usignolo.\nSociet\u00e0.\nEtnie e minoranze straniere.\nAl 31 dicembre 2020 a Castro risultano residenti 27 cittadini stranieri. Le nazionalit\u00e0 principali sono:\nLingue e dialetti.\nIl dialetto parlato a Castro \u00e8 il dialetto salentino nella sua variante meridionale. Il dialetto salentino, appartenente alla famiglia delle lingue romanze e classificato nel gruppo meridionale estremo, si presenta carico di influenze riconducibili alle dominazioni e ai popoli stabilitisi in questi territori nei secoli: messapi, greci, romani, bizantini, longobardi, normanni, albanesi, francesi, spagnoli.\nCultura.\nEventi.\nL'evento principale della cittadina di Castro \u00e8 la festa patronale in onore di Maria Santissima Annunziata, del 24-26 aprile: nella sera del 24 aprile si svolge una gara di fuochi pirotecnici a cui segue la \"sagra del pesce a sarsa\".\nAltro evento rilevante \u00e8 la rappresentazione storico medievale del Natale, che prende il nome di Natale in Contea, un presepe vivente ambientato nel Medioevo e realizzato nell'intero centro storico di Castro. Particolarit\u00e0 di questa rappresentazione sono i costumi, infatti, questi, sono stati realizzati da sarte del loco interamente a mano.\nDal 22 al 24 maggio 2015 si \u00e8 svolta la seconda tappa del campionato mondiale di Aquabike, l'unica in Italia.\nIl 12 e il 13 agosto si festeggia la Madonna del Rosario di Pompei tramite una processione in mare, seguita da uno spettacolo pirotecnico.\nEconomia.\nL'economia cittadina si basa soprattutto sul turismo balneare e sui settori ad esso legato. La pesca, in passato fondamentale per l'economia locale, oggi rappresenta solo una nicchia. Negli ultimi anni, il numero di alloggi e di strutture turistiche nel paese \u00e8 salito considerevolmente. Al contrario, i piccoli impresari sono sempre pi\u00f9 in difficolt\u00e0 a causa del costante aumento di grossi e medi centri commerciali locali e di paesi limitrofi.\nInfrastrutture e trasporti.\nStrade.\nI collegamenti stradali che interessano il comune sono:\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2064385", "revid": "114079957", "url": "https://it.wikipedia.org/wiki?curid=2064385", "title": "Norbert Riedel", "text": "Biografia.\nLaureatosi precocemente in ingegneria, nel 1935 inizi\u00f2 a lavorare nell'industria motociclistica, prima alla Ardie e poi alla Victoria.\nDurante il periodo bellico venne incaricato di sviluppare il sistema di avviamento dei motori destinati ad equipaggiare il celeberrimo Messerschmitt Me 262, primo aereo a getto della storia, costruito in serie. \nRiedel risolse brillantemente il problema realizzando il Riedel-Anlasser, un piccolo motore bicilindrico contrapposto a 2T, con avviamento a strappo, in grado di mettere in moto i turbogetti a compressione assiale \"Jumo 004\" prodotti dalla Junkers, parimenti agli \"RLM 109-003\" prodotti dalla BMW.\nNel secondo dopoguerra fond\u00f2 la Riedel Motoren AG, allo scopo di costruire la Imme R 100, una rivoluzionaria motoleggera di sua progettazione, particolarmente adatta al periodo per la grande semplicit\u00e0 ed economia costruttiva, ma dotata di soluzioni tecnologiche originali e molto avanzate, che venne presentata nel 1947.\nA causa di sopravvenuti problemi economici, nel 1950, la \"Riedel\" entr\u00f2 in amministrazione controllata ed egli fu esautorato e costretto ad abbandonare l'impresa che, comunque, dichiar\u00f2 fallimento nell'anno successivo.\nNel 1954 fece ritorno come progettista alla Victoria, dove realizz\u00f2 altre due motoleggere, \"Swing\" e \"Peggy\", di altissimo contenuto tecnologico, con motore, forcellone e trasmissione oscillanti. \nIl modello \"Swing\" \u00e8 addirittura dotato di cambio a comando elettromagnetico; una soluzione che verr\u00e0 ripresa, alla fine degli anni novanta, per il cambio dei motori di Formula 1 e, in seguito, adottata su molte autovetture del XXI secolo. \nDurante una vacanza in montagna, nel 1963, Riedel mor\u00ec travolto da una valanga sulle piste da sci."}
{"id": "2064387", "revid": "161374", "url": "https://it.wikipedia.org/wiki?curid=2064387", "title": "Campionato europeo di calcio Under-19 1948", "text": ""}
{"id": "2064388", "revid": "131358", "url": "https://it.wikipedia.org/wiki?curid=2064388", "title": "Campionato europeo di calcio Under-18", "text": ""}
{"id": "2064390", "revid": "161374", "url": "https://it.wikipedia.org/wiki?curid=2064390", "title": "Campionato europeo di calcio Under-19 1949", "text": ""}
{"id": "2064391", "revid": "161374", "url": "https://it.wikipedia.org/wiki?curid=2064391", "title": "Campionato europeo di calcio Under-19 1950", "text": ""}
{"id": "2064392", "revid": "161374", "url": "https://it.wikipedia.org/wiki?curid=2064392", "title": "Campionato europeo di calcio Under-19 1951", "text": ""}
{"id": "2064393", "revid": "124057959", "url": "https://it.wikipedia.org/wiki?curid=2064393", "title": "Michael Caton-Jones", "text": "Biografia.\nNato a Broxburn (nella contea di Lothian, in Scozia), Michael studia presso la St Marys Academy e al Wellington College, e frequenta poi la National Film and Television School di Beaconsfield. Dopo alcuni lavori televisivi debutta come regista cinematografico nel 1989 con il film \"Scandal - Il caso Profumo\", guadagnando una nomination al European Film Awards per il miglior film giovane. Negli anni successivi dirige i film \"Memphis Belle\", \"Rob Roy\" e \"The Jackal\", e dirige due volte Robert De Niro nei film \"Voglia di ricominciare\" e \"Colpevole d'omicidio\". Nel 2000 si sposa con Beverly Caton, aggiungendo il cognome della moglie al suo.\nNel 2005 dirige \"Shooting Dogs\", storia di un sacerdote e di un insegnante coinvolti nel genocidio del Ruanda; l'anno successivo dirige \"Basic Instinct 2\", seguito del fortunato film del 1992 \"Basic Instinct\", ma il film non riscontra lo stesso successo dell'originale, venendo cos\u00ec candidato a diversi Razzie Awards (vincendo quello come peggior film e venendo nominato a quello come peggior regista). Il regista ha ottenuto la regia della miniserie \"Mondo senza fine\" nel marzo del 2011. Nel 2017 dichiara che, venti anni prima, decise di tagliare i rapporti con Harvey Weinstein per i suoi comportamenti, che influenzavano troppo le sue scelte registiche nei casting femminili. Dichiara anche che era impossibile, nello show business, non essere a conoscenza della sua natura aggressiva e disturbante."}
{"id": "2064394", "revid": "1543377", "url": "https://it.wikipedia.org/wiki?curid=2064394", "title": "Ospedale Bellaria", "text": "L'ospedale Bellaria \"Carlo Alberto Pizzardi\" \u00e8 uno dei quattro ospedali pubblici appartenenti al servizio sanitario locale di Bologna. Assieme all'Ospedale Maggiore (con cui condivide la dedicazione a C. A. Pizzardi) compone la AUSL di Bologna (che ingloba anche i presidi della provincia, tranne la zona dell'imolese), mentre il policlinico Sant'Orsola-Malpighi (a carattere universitario) e l'istituto ortopedico Rizzoli (di ricerca medico-scientifica), sono s\u00ec ospedali pubblici del servizio sanitario, ma a gestione autonoma. Dal 2011 anche all'ospedale Bellaria \u00e8 stato riconosciuto il carattere di \"istituto di ricovero e cura a carattere scientifico\" (IRCCS).\nStoria.\nL'ospedale \u00e8 situato su una collina boscosa contigua alla via Emilia, al confine tra il comune di Bologna e quello di San Lazzaro di Savena, limitrofo al Parco regionale dei Gessi Bolognesi e Calanchi dell'Abbadessa. Il complesso fu costruito grazie a una serie di donazioni (a partire dal 1919), del marchese Carlo Alberto Pizzardi (come fece per un altro nosocomio di provincia, l'Ospedale consorziale di Bentivoglio).\nIl complesso fu fatto costruire, per ragioni sanitarie, lontano da Bologna. Il marchese pose come unica condizione che l'ospedale si dotasse di un certo numero di letti per curare i tubercolotici, e anche oggi si mantiene fede a questa tradizione (con 8 posti letto).\nLa prima pietra fu posta il 29 maggio del 1927, alla presenza di Vittorio Emanuele III. L'ospedale, il cui progetto iniziale fu ridimensionato, venne intitolato \"Istituto Carlo Alberto Pizzardi\" (oggi noto come \"Ospedale Bellaria\"). I lavori furono ultimati il 14 maggio del 1930.\nOrganizzazione.\nL'ospedale ha numerose unit\u00e0 operative mediche e chirurgiche. Non ha attivo un servizio di pronto soccorso vero e proprio ma aveva un ambulatorio ad accesso diretto per le urgenze pi\u00f9 lievi - con funzioni diagnostiche, di terapia, ricovero o smistamento in altre strutture - ora non pi\u00f9 attivo perch\u00e9 trasferito a San Lazzaro\nTra le specialit\u00e0 spicca la neurochirurgia, condotta ad un livello di altissima eccellenza con annessa la neuroradiologia dedicata alle neuroscienze, unica nel panorama bolognese. La struttura dell'ospedale \u00e8 caratteristica, con una pensilina centrale che, partendo dall'atrio principale, attraversa il comprensorio e dalla quale si dipartono lateralmente i quattro padiglioni principali A, B, C, D con l'aggiunta del blocco F (concepito inizialmente come area dedicata all'emergenza), che termina nella palazzina servizi (mensa aziendale e uffici). Altre palazzine sono dislocate al di fuori dalla struttura principale: il padiglione Tinozzi, la Casa dei risvegli \"Luca De Nigris\" e il padiglione G per le neuroscienze. Al di fuori del plesso principale \u00e8 presente il padiglione H, che fa riferimento alla radioterapia e alla senologia e una piattaforma d'atterraggio per l'elisoccorso.\nReparti e servizi.\nI principali reparti e servizi sono:\nPresso il padiglione Tinozzi \u00e8 stato istituito dal 2012 il Centro prelievi ad accesso diretto senza prenotazione CUP.\nCollegamenti.\nL'ospedale \u00e8 servito dalla linea urbana 36 e dalla linea azzurra 90 gestite da Tper. \u00c8 presente un parcheggio a pagamento"}
{"id": "2064395", "revid": "729019", "url": "https://it.wikipedia.org/wiki?curid=2064395", "title": "Torneo di pallacanestro maschile NCAA Division I 1995", "text": "Il Torneo di pallacanestro maschile NCAA Division I 1995 si concluse con la vittoria della UCLA contro Arkansas.\nEd O'Bannon della UCLA fu nominato Most Outstanding Player."}
{"id": "2064396", "revid": "287204", "url": "https://it.wikipedia.org/wiki?curid=2064396", "title": "Ilisso (fiume)", "text": "LIlisso (; ) \u00e8 un piccolo fiume dell'Attica che scorre lungo la pianura di Atene.\nDescrizione.\nEra formato da due rami: quello principale, che nasce sul versante settentrionale del monte Imetto, riceveva nei pressi del Liceo, ad est di Atene, le acque di quello secondario, l'Eridano (, \"Eridan\u00f3s\"), ora in secca, che sorgeva sulla parte occidentale dell'Imetto presso Syriani.\nIl fiume scorre poi attraverso la zona meridionale della citt\u00e0, verso la baia del Falero; spesso, per\u00f2, non raggiunge il mare per la scarsit\u00e0 di acqua e d'estate \u00e8 sempre in secca. I platani che sorgevano intorno al fiume e le rive ombrose di questo, descritti da Platone nel Fedro, sono stati sostituiti da nude rocce e radi cespugli. La sorgente di Syriani \u00e8 un luogo molto affascinante ed \u00e8 stato descritto da Ovidio:"}
{"id": "2064399", "revid": "767487", "url": "https://it.wikipedia.org/wiki?curid=2064399", "title": "Anjani", "text": "Anjani frequent\u00f2 il Berklee College of Music per un anno, quindi si trasfer\u00ec a New York per perseguire la sua carriera nel mondo della musica. Si esib\u00ec in vari jazz club prima di incontrare il produttore musicale John Lissauer, che l'assunse come corista per la celebre canzone di Leonard Cohen \"Hallelujah\", dall'album \"Various Positions\". Anjani segu\u00ec Cohen nel tour del 1985 come tastierista e corista, e da quel momento ha collaborato senza interruzioni con il cantautore, in album come \"I'm Your Man\", \"The Future\" e \"Dear Heather\".\nNel 2000 ha pubblicato il suo primo album da solista, \"Anjani\", seguito nel 2001 da \"The Sacred Names\". Il suo ultimo album, \"Blue Alert\" (2006), contiene canzoni con testi scritti da Cohen.\nDal 15 luglio 2014 \u00e8 disponibile il nuovo album \"I Came To Love\", ad oggi disponibile solo su piattaforma digitale."}
{"id": "2064400", "revid": "848247", "url": "https://it.wikipedia.org/wiki?curid=2064400", "title": "Viberti", "text": "Viberti Rimorchi \u00e8 stata un'azienda italiana specializzata nella costruzione di rimorchi e semirimorchi, oltre che nell'allestimento di mezzi di trasporto pubblico.\nStoria.\n\u00c8 stata fondata come Officine Viberti a Torino nel 1922 dal cavaliere del lavoro Candido Viberti e alla sua morte, avvenuta nel 1946, il figlio Angelo Elisio Viberti ne ha preso le redini fino al 1959, anno della sua morte; una delle sue pi\u00f9 grandi collaborazioni \u00e8 quella con la Fiat-Iveco, iniziata poco dopo la nascita e ancora attiva. La collaborazione riguardava in particolare l'allestimento di autobus (come l'Iveco 316 e Iveco Turbocity) e filobus (Fiat 2472 Viberti CGE). Nel campo del trasporto di merci l'azienda \u00e8 particolarmente nota per la costruzione dei veicoli trainati, sia rimorchi che semirimorchi.\nNegli anni cinquanta l'azienda entra anche nel mercato delle due ruote con il marchio Vi-Vi. L'azienda partecip\u00f2 anche ad un ammodernamento di alcune vetture tram per l'ATAC di Roma e di diverse vetture per l'ATM Torino (sia monocassa sia snodate). Nel 1961 in occasione dell'esposizione internazionale Italia '61, la Viberti costru\u00ec appositamente per l\"'Azienda Torinese Mobilit\u00e0\" 12 autobus a due piani (a 3 assi).\nNel 1996, dopo la gestione di un curatore fallimentare, l'azienda viene acquistata dalla famiglia Acerbi proprietaria del omonimo marchio Acerbi, con stabilimento a Castelnuovo Scrivia (AL), formando due stabilimenti produttivi per un totale di 350.000 m\u00b2 di cui almeno 100.000 coperti. Il pi\u00f9 grande dei due siti produttivi si trova a Nichelino (provincia di Torino ora chiuso e in disuso), il secondo invece \u00e8 a Castelnuovo Scrivia (in provincia di Alessandria).\nL'azienda riceve nel 1995 la certificazione qualitativa ISO 9001: si tratta della prima azienda del settore a ricevere tale certificazione.\nNel dicembre del 2010 il marchio Viberti viene acquisito dalla \"Compagnia Italiana Rimorchi\", proprietaria fra l'altro dei marchi \"Merker\" con sede a Tocco da Casauria e \"Officine Cardi\" con sede a Verona, creando in questo modo il pi\u00f9 grande polo italiano dei veicoli industriali rimorchiati.\nNel 2014 tutto il gruppo \u00e8 stato messo in liquidazione.\nIl marchio.\nInsieme a quelli Cardi e Merker, il marchio Viberti \u00e8 stato acquisito nel 2015 dal gruppo polacco Wielton e viene utilizzato da una nuova societ\u00e0, la Italiana Rimorchi."}
{"id": "2064401", "revid": "851901", "url": "https://it.wikipedia.org/wiki?curid=2064401", "title": "Gran Premio di Svezia 1974", "text": "Il Gran Premio di Svezia 1974 \u00e8 stata la settima prova della stagione 1974 del Campionato mondiale di Formula 1. Si \u00e8 corsa domenica 9 giugno 1974 sul Circuito di Anderstorp. La gara \u00e8 stata vinta dal sudafricano Jody Scheckter su Tyrrell-Ford Cosworth; per il vincitore si tratt\u00f2 del primo successo nel mondiale. Ha preceduto sul traguardo il francese Patrick Depailler, suo compagno di scuderia, e il britannico James Hunt su Hesketh-Ford Cosworth. Qella di Scheckter fu la prima vittoria di un pilota sudafricano nel Campionato mondiale di F1. Per Depailler si tratt\u00f2 del primo podio nel mondiale, cos\u00ec come per la Hesketh, quale costruttore.\nVigilia.\nAspetti tecnici.\nLa BRM affid\u00f2 anche a Henri Pescarolo il modello P201.\nAspetti sportivi.\nBrian Redman abbandon\u00f2 di nuovo la Formula 1: al suo posto, in Shadow, venne iscritto il pilota svedese esordiente Bertil Roos, proveniente dalla F2. La Iso-Marlboro port\u00f2 di nuovo una seconda vettura, affidata al danese Tom Bels\u00f8. Si rivide anche la \"AAW Racing\", che utilizzava una Surtees TS16 per Leo Kinnunen. Il finlandese utilizz\u00f2, in questa gara, il numero 23, in luogo del numero 44, impiegato nel Gran Premio del Belgio.\nLa BRM non ripar\u00f2 in tempo la vettura di Fran\u00e7ois Migault, che cos\u00ec non prese parte alla gara. Anche la partecipazione di Jean-Pierre Beltoise fu in dubbio, in quanto la polizia francese aveva ritirato la patente per eccesso di velocit\u00e0.\nL'infortunato Hans-Joachim Stuck non pot\u00e9 prendere parte all'evento, tanto da venir rimpiazzato, alla March, con un pilota locale, Reine Wisell. Wisell aveva corso in vari gran premi, tra il 1970 e il 1973, cogliendo anche un terzo posto, all'esordio, nel Gran Premio degli Stati Uniti d'America 1970, con la Lotus.\nNon si presentarono alla gara svedese la Maki, la Amon, la Trojan, la Token e la Lyncar. Anche la \"Scuderia Finotto\" non prese parte all'evento.\nQualifiche.\nResoconto.\nNiki Lauda fu il pi\u00f9 rapido della prima giornata di prove. Il pilota della Scuderia Ferrari chiuse in 1'26\"9, precedendo di mezzo secondo il pilota di casa Ronnie Peterson, e di sei decimi Jody Scheckter. L'altro pilota Ferrari, Clay Regazzoni, chiuse col dodicesimo tempo, in 1'30\"2. Il ticinese fu anche autore di un'uscita di pista, che danneggi\u00f2 il musetto e l'acceleratore. Dopo soli tre giri di prova Arturo Merzario, infortunato un dito durante una gara di Imola di pochi giorni prima, cedette il suo volante alla Iso-Rivolta a Richard Robarts, che aveva corso le prime tre gare della stagione con la Brabham.\nLe condizioni meteorologiche furono particolarmente difficili, con alternanza tra pioggia e sole, che rendevano difficili la messa a punto delle monoposto.\nIl sole delle prove del sabato permise un rimescolamento della classifica dei tempi. Verso il termine delle prove ufficiali Patrick Depailler su Tyrrell conquist\u00f2 la sua prima (e unica) \"pole position\" nel mondiale, con 1'24\"758. Il francese venne accompagnato in prima fila dal compagno di team Jody Scheckter, mentre la seconda fila fu monopolizzata dalle due Ferrari. La qualifica fu molto serrata, con otto piloti racchiusi in un secondo.\nQuella di Depailler fu la prima partenza al palo nel mondiale per un pilota francese, e fu anche l'unica occasione in cui due Tyrrell completarono la prima fila.\nRisultati.\nI risultati delle qualifiche furono i seguenti:\nGara.\nResoconto.\nLa vettura di Tom Bels\u00f8 non pot\u00e9 essere riparata, cos\u00ec la Williams decise di fargli utilizzare la monoposto di Richard Robarts, che cos\u00ec non prese parte alla gara. Venne ripescato il primo dei non qualificati, Leo Kinnunen. Gli organizzatori, per garantire il numero di 25 vetture in pista, fecero schierare sulla griglia anche l'altro non qualificato, Vern Schuppan, nel caso un altro dei piloti non fosse in grado di prendere parte alla gara. Ci\u00f2 non si verific\u00f2 ma, in assenza di comunicazioni, l'australiano rimase in griglia e prese parte al gran premio.\nPatrick Depailler part\u00ec peggio del suo compagno di scuderia Jody Scheckter, che si pose cos\u00ec al comando. Il pilota di casa Ronnie Peterson ebbe una bella partenza, in cui sfil\u00f2 le due Ferrari, e pass\u00f2 pure Depailler alla prima curva. Nei primi giri si ritirarono le due BRM, Bertil Roos, e anche Mike Hailwood. Il britannico, al quinto giro, si ferm\u00f2 a bordo pista per un problema al filtro della benzina, che tent\u00f2 anche di riparare da s\u00e9, ma senza successo.\nAl nono giro termin\u00f2 la gara per Peterson, per la rottura dell'albero della trasmissione. La gara era cos\u00ec comandata dal duo della Tyrrell, seguito dalle due Ferrari, poi Carlos Reutemann, James Hunt e Jean-Pierre Jarier.\nAl quindicesimo giro Jacky Ickx, penalizzato da un problema all'impianto elettrico, venne passato da Emerson Fittipaldi e Denny Hulme, scalando cos\u00ec in decima posizione. Due giri dopo Hunt prese la quinta piazza a Reutemann. Poco dopo Ickx si ferm\u00f2 ai box per la sostituzione della batteria e della scatola dei transistor: ripart\u00ec ultimo.\nClay Regazzoni fu costretto all'abbandono al giro 23, per la rottura del cambio. Al ventiseiesimo passaggio esplode l'estintore sulla vettura di Jarier, che fu in grado di proseguire una volta che si svuot\u00f2 l'estintore, dovendo per\u00f2 rallentare e cedere la posizione alla due McLaren e a Vittorio Brambilla. Al giro 29 una perdita d'olio costrinse anche Reutemann a guadagnare la via dei box. La gara vedeva ancora al comando Jody Scheckter, davanti a Patrick Depailler, Niki Lauda, James Hunt, Emerson Fittipaldi, Denny Hulme e Brambilla.\nLauda era limitato dal degrado degli pneumatici, che consent\u00ec a Hunt di avvicinarsi. Al giro 55 ci fu il ritiro di Jochen Mass, seguito, dopo un giro, da quello di Hulme, per la rottura di una sospensione. Quattro giri dopo, per lo stesso problema, termin\u00f2 la gara anche Reine Wisell, che era ottavo. Al sessantaseiesimo giro Hunt pass\u00f2 Lauda, per il terzo posto.\nLa gara dell'austriaco della Ferrari prosegu\u00ec per soli due giri, quando un guasto al cambio lo costrinse al ritiro. Negli ultimi giri Hunt si avvicin\u00f2 al duo di testa, che per\u00f2 non venne mai minacciato. Nell'ultimo giro ci fu l'ultimo colpo di scena, con Brambilla che, a causa della mancanza di benzina, fu costretto a fermarsi, perdendo la possibilit\u00e0 di giungere nella zona dei punti.\nJody Scheckter si aggiudic\u00f2 la sua prima vittoria nel mondiale, la prima di un pilota sudafricano. Patrick Depailler, secondo, colse il suo primo podio, mentre James Hunt, terzo, fece ottenere alla Hesketh il primo arrivo nei primi tre, da quando la scuderia costruiva il proprio telaio. Graham Hill giunse sesto, cogliendo l'ultimo punto in carriera.\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
{"id": "2064402", "revid": "6923", "url": "https://it.wikipedia.org/wiki?curid=2064402", "title": "Congresso nazionale per la difesa del popolo", "text": "Il Congresso Nazionale per la Difesa del Popolo o CNDP \u00e8 un gruppo ribelle al governo della Repubblica Democratica del Congo istituito da Laurent Nkunda nella regione del Kivu.\nStoria.\nIl CNDP \u00e8 dal 2008 impegnato in un conflitto in Kivu contro l'esercito della Repubblica Democratica del Congo.\nL'area sotto il controllo di Nkunda si trova a nord del lago Kivu nel Nord Kivu e nei territori di Masisi e Rutshuru. Esso \u00e8 in continua espansione causata dalla conquista di nuove citt\u00e0."}
{"id": "2064404", "revid": "216538", "url": "https://it.wikipedia.org/wiki?curid=2064404", "title": "Michael Gondry", "text": ""}
{"id": "2064405", "revid": "767487", "url": "https://it.wikipedia.org/wiki?curid=2064405", "title": "L'immensit\u00e0 (La ragazza del Paip's)", "text": "L'immensit\u00e0 (La ragazza del Paip's) \u00e8 un film del 1967 diretto da Oscar De Fina.\nTra le attrici di questo film vi \u00e8 Liliana Petralia, che in seguito diventer\u00e0 la moglie di Don Backy.\nTrama.\nMonica e Dario sono due ragazzi innamorati; lei \u00e8 una fan dei cantanti beat ed ama il ballo, mentre lui ama la musica classica ed \u00e8 di carattere timido.\nIl loro amore entra in crisi quando Monica, con alcuni suoi amici, compie un furto di chitarre in una fabbrica di strumenti musicali dove il guardiano \u00e8 il fratello di Dario, Amilcare.\nLe canzoni.\nOltre alle musiche originali, scritte dal maestro Gian Piero Reverberi, nel film si ascoltano le seguenti canzoni:\nNei titoli di coda iniziali inoltre \u00e8 presente una versione strumentale della canzone \"Ti ringrazio perch\u00e9\", portata al successo da Michele, e scritta da Reverberi insieme al fratello Gian Franco (con il testo di Sergio Bardotti).\nLa canzone \"Tu pi\u00f9 lui\" dei Sagittari \u00e8 eseguita nel film da un gruppo di musicisti classici travestiti da beat e denominati \"i Gallinacci\" (una citazione della nota gaffe di Mike Bongiorno che al Festival di Sanremo 1966 aveva annunciato gli Yardbirds con questa denominazione)"}
{"id": "2064411", "revid": "712828", "url": "https://it.wikipedia.org/wiki?curid=2064411", "title": "Diego Conte", "text": ""}
{"id": "2064412", "revid": "712828", "url": "https://it.wikipedia.org/wiki?curid=2064412", "title": "Salvatore Angelucci", "text": ""}
{"id": "2064413", "revid": "486946", "url": "https://it.wikipedia.org/wiki?curid=2064413", "title": "Cristiano Angelucci", "text": ""}
{"id": "2064414", "revid": "486946", "url": "https://it.wikipedia.org/wiki?curid=2064414", "title": "Giuseppe Lago", "text": ""}
{"id": "2064416", "revid": "486946", "url": "https://it.wikipedia.org/wiki?curid=2064416", "title": "Luca Dorigo", "text": ""}
{"id": "2064417", "revid": "121837", "url": "https://it.wikipedia.org/wiki?curid=2064417", "title": "Glicoli", "text": ""}
{"id": "2064418", "revid": "199745", "url": "https://it.wikipedia.org/wiki?curid=2064418", "title": "Ciclamino delle Alpi", "text": ""}
{"id": "2064420", "revid": "316609", "url": "https://it.wikipedia.org/wiki?curid=2064420", "title": "Autovetture", "text": ""}
{"id": "2064431", "revid": "1630518", "url": "https://it.wikipedia.org/wiki?curid=2064431", "title": "Compare Orso", "text": "Compare Orso (in originale \"Brer Bear\", in italiano anche conosciuto come Sor Orso) \u00e8 un personaggio fittizio dei Le Storie dello zio Remo (\"Uncle Remus\" nell'originale) adattati e pubblicati da Joel Chandler Harris.\nAnimazione Disney.\nCompare Orso \u00e8 uno dei cattivi delle sequenze animate del film Disney del 1946 \"I racconti dello zio Tom\"; il personaggio venne doppiato in originale da Nick Stewart. Compare Orso \u00e8 uno dei nemici di Fratel Coniglietto e spesso si allea con Compar Volpone per tendergli delle trappole e tentare di mangiarlo; purtroppo per lui \u00e8 stupido e violento quando \u00e8 provocato, e queste sue caratteristiche spesso permettono a Fratel Coniglietto di prendersi gioco di lui e scappare. A differenza delle prime illustrazioni del personaggio realizzate da Frederick S. Church, A. B. Frost, e E. W. Kemble, gli animatori Disney disegnarono Compare Orso in un modo pi\u00f9 cartoonesco.\nCompare Orso fa anche delle apparizioni cameo in due altri film. In \"Chi ha incastrato Roger Rabbit\", era uno dei cartoni animati nella scena finale de \"Il re leone 3 - Hakuna Matata\", tra la folla di personaggi Disney andati al cinema per guardare il film. \u00c8 apparso anche in un episodio di \"Bonkers gatto combinaguai\" e in \"House of Mouse - Il Topoclub\".\nFumetti Disney.\nCompare Orso appare anche nelle tavole domenicali di Fratel Coniglietto (prodotte dalla Disney e pubblicate nei quotidiani statunitensi) e in varie storie a fumetti Disney pubblicate nei \"comics\" della Western Publishing; per lo pi\u00f9 appare nelle storie di Fratel Coniglietto, in cui si allea con Compar Volpone per tentare di catturare e mangiare invano Fratel Coniglietto, ma alcune volte fa anche apparizioni in altre serie (per esempio in alcune storie di Lupetto)."}
{"id": "2064432", "revid": "1543377", "url": "https://it.wikipedia.org/wiki?curid=2064432", "title": "Comunit\u00e0 Ges\u00f9 Risorto", "text": "La Comunit\u00e0 Ges\u00f9 Risorto \u00e8 una Associazione Internazionale di Fedeli del Rinnovamento Carismatico Cattolico. Nasce a Roma nel maggio del 1987.\nStoria.\nNel 1972 a Roma nasce \"Gruppo Emanuele\", gruppo di preghiera carismatica, ad opera di padre Gaudet o.m.i. e dei coniugi Alfredo Ancillotti e Jacqueline Dupuy. Il gruppo raccoglieva i cattolici di lingua italiana che avevano partecipato agli incontri del gruppo \"Hosanna\", fondato sempre a Roma nel 1971 da p. Gaudet, ma che raccoglieva cattolici francofoni.\nNel 1973 gli Ancillotti decidono di fondare il \"Gruppo Maria\". I due coniugi, infatti, non condividevano l'opportunit\u00e0 di aprire il gruppo anche agli appartenenti ad altre confessioni cristiane. Ben presto il gruppo cominci\u00f2 a riunirsi nella chiesa di Sant'Ignazio a Roma, gestita dai padri gesuiti. Per incomprensioni con i gesuiti i coniugi Ancillotti, nel 1976, abbandonarono il gruppo e fondarono la \"Comunit\u00e0 Maria\", che tenne il suo primo congresso nazionale a Napoli nel settembre del 1977.\nNel 1987 i coniugi Ancillotti, insieme ai diaconi Paolo Serafini e Giampaolo Mollo con le rispettive mogli, Carmencita Leonardi e Anna Liberace, decisero di lasciare la \"Comunit\u00e0 Maria\", per dar vita alla \"Comunit\u00e0 Ges\u00f9 Risorto\". La divisione era scaturita dalle divergenze tra le tre coppie di coniugi e alcuni padri passionisti, circa il ruolo dei laici all'interno della Comunit\u00e0.\nIl nome della nuova Comunit\u00e0 venne scelto durante uno dei primi incontri dei circa trenta responsabili della nuova Comunit\u00e0, nei locali della parrocchia dell'\"Assunzione di Maria. SS.\", nel quartiere Tuscolano della citt\u00e0 di Roma nel giugno 1987.\nLa Comunit\u00e0 \u00e8 presente in molte diocesi italiane, 3 diocesi in Stati Uniti d'America, 2 diocesi in Colombia, Croazia e Spagna, mentre \u00e8 presente solo in una diocesi in Germania, Gran Bretagna, Bolivia, Cile, Per\u00f9, Messico, Porto Rico, Argentina e Francia.\nBibliografia.\nI libri della Comunit\u00e0 sono raggruppati in 4 collane:"}
{"id": "2064435", "revid": "131358", "url": "https://it.wikipedia.org/wiki?curid=2064435", "title": "Campionato europeo di calcio Under-18 1948", "text": ""}
{"id": "2064436", "revid": "131358", "url": "https://it.wikipedia.org/wiki?curid=2064436", "title": "Campionato europeo di calcio Under-18 1949", "text": ""}
{"id": "2064437", "revid": "131358", "url": "https://it.wikipedia.org/wiki?curid=2064437", "title": "Campionato europeo di calcio Under-18 1951", "text": ""}
{"id": "2064438", "revid": "131358", "url": "https://it.wikipedia.org/wiki?curid=2064438", "title": "Campionato europeo di calcio Under-18 1950", "text": ""}
{"id": "2064442", "revid": "1494169", "url": "https://it.wikipedia.org/wiki?curid=2064442", "title": "Ilisso", "text": ""}
{"id": "2064447", "revid": "96828963", "url": "https://it.wikipedia.org/wiki?curid=2064447", "title": "Cinque Perch\u00e9", "text": "Cinque Perch\u00e9 (\"5 Whys\") \u00e8 un metodo che consente di esplorare le relazioni di causa-effetto per un problema ponendosi una semplice domanda. Il fine di applicare le cinque domande \u00e8 quello di determinare le cause profonde (root causes) del difetto.\nEsempio.\nL'esempio seguente dimostra il funzionamento del processo:\nCi si potrebbe continuare a chiedere ancora altri perch\u00e9, dato che il metodo non pone limiti al numero di domande da porsi. Si postula che cinque iterazioni siano sufficienti ad identificare la causa del problema. Il vero elemento chiave \u00e8 di incoraggiare l'analista ad evitare assunti e tranelli logici, ma di concentrarsi sulla catena di causalit\u00e0 fino alla causa originaria. In ogni caso la causa profonda \u00e8 sempre un processo.\nStoria.\nLa tecnica fu sviluppata in origine da Sakichi Toyoda e successivamente usata dalla Toyota Motor Corporation durante l'evoluzione delle loro metodologie manifatturiere. \u00c8 un elemento critico della formazione al problem solving erogato come parte introduttiva al Toyota Production System. L'architetto del Sistema di Produzione Toyota, Taiichi \u014cno, descrive il metodo dei 5 perch\u00e9 come la \"base dell'approccio scientifico Toyota ... ripetendo 5 volte perch\u00e9 la natura del problema come pure la sua soluzione diventa lampante\". Questo strumento ha visto il suo uso diffondersi al di l\u00e0 della Toyota ed ora \u00e8 anche usato all'interno del Six Sigma.\nCritiche.\nSebbene i 5 Perch\u00e9 siano uno strumento importante per ingegneri e persone con preparazione tecnica, \u00e8 stato criticato da Teruyuki Minoura, ex direttore acquisti globali di Toyota, per essere uno strumento troppo elementare per analizzare i problemi ad un livello utile a risolverli. Le ragioni di critica includono:\nQuesti possono essere problemi significativi quando il metodo \u00e8 applicato solo per deduzione. Per evitare o ridurre i rischi di errore, prima di procedere a chiedersi il \"perch\u00e9\" successivo, \u00e8 consigliato verificare subito la risposta.\nPer questi motivi negli ultimi anni sono stati sviluppati ulteriori accorgimenti che permettono di massimizzare l'efficacia dell'analisi dei cinque perch\u00e9. La probabilit\u00e0 di perdersi letteralmente in ragionamenti senza senso \u00e8 stata ridotta grazie all'adozione di tre regole principali. Queste sono proposte dalla metodologia APS che Ivan Fantin descrive nel suo libro \"Applicare il Problem Solving\" e possono essere schematizzate come segue:\nCon la pratica queste tre regole permettono di sviluppare un veloce processo mentale che eviti la ricerca del colpevole, facilitando l'individuazione della soluzione."}
{"id": "2064450", "revid": "59912", "url": "https://it.wikipedia.org/wiki?curid=2064450", "title": "Film perduto", "text": "Un film perso o perduto \u00e8 un lungometraggio o anche un cortometraggio di cui non esiste pi\u00f9 alcuna copia, n\u00e9 negli archivi degli studi n\u00e9 in collezioni private. In molti casi, di questi film esiste del materiale cartaceo come locandine e manifesti d'epoca, o anche foto di scena. In rari casi capita che alcuni film perduti vengano ritrovati e quindi restaurati, come nel caso di \"Too Much Johnson\" di Orson Welles.\nLe ragioni della perdita di un film.\nLa \"Martin Scorsese's Film Preservation Foundation\" ha stimato che quasi l'80% dei film realizzati tra il 1894 e il 1930 (soprattutto film muti) siano andati persi. Molti dei primi film sono andati persi perch\u00e9 la quantit\u00e0 di nitrocellulosa utilizzata nei film era estremamente instabile ed infiammabile, e ci\u00f2 \u00e8 stato causa, nel tempo, di vari incendi che hanno distrutto numerosi archivi di film dell'epoca. Per esempio, un incendio nel 1937 distrusse tutti i negativi originali della Fox (pellicole ante 1935). In aggiunta a questi fatti, i film possono deteriorarsi rapidamente se non conservati a temperatura e umidit\u00e0 controllate.\nMa la pi\u00f9 grande causa di perdita dei film muti \u00e8 stata la distruzione intenzionale, per la scarsa considerazione verso la conservazione delle pellicole, poich\u00e9 si credeva che un film vecchio, tanto pi\u00f9 se muto, avrebbe avuto poco o nessun valore commerciale. Ci\u00f2 fu maggiormente evidente dopo la fine dell'epoca del muto nel 1930 (il primo film sonoro, \"Il cantante di jazz\", risale al 1927).\nAnche le guerre sono state una concausa. Bombardamenti, incendi, esplosioni hanno causato in vari paesi la perdita degli originali conservati nelle cineteche o nelle raccolte pubbliche e private. Impossibile quantificare ci\u00f2 che \u00e8 andato distrutto durante il secondo conflitto mondiale in Italia, Germania, Giappone e altri paesi duramente colpiti dagli eventi bellici.\nCome sostiene Robert A. Harris, della National Film Preservation Foundation:\nDel resto, prima della massiccia diffusione della televisione tra la popolazione e, alcuni decenni dopo, dell'home video, i profitti che poteva assicurare un film al termine del suo periodo di programmazione al cinema erano pressoch\u00e9 nulli, mentre una corretta conservazione e l'immagazzinamento delle vecchie pellicole erano dei costi presenti e sempre in aumento.\nLista di film perduti.\nSono noti centinaia di casi di film di rilievo andati perduti, risalenti perlopi\u00f9 ai primi decenni della storia del cinema."}
{"id": "2064451", "revid": "339392", "url": "https://it.wikipedia.org/wiki?curid=2064451", "title": "Film muti", "text": ""}
{"id": "2064452", "revid": "1543377", "url": "https://it.wikipedia.org/wiki?curid=2064452", "title": "Campionato europeo dei piccoli stati di pallavolo femminile 2007", "text": "Il campionato europeo dei piccoli stati di pallavolo femminile 2007 si \u00e8 svolto dall'11 al 13 maggio 2007 a Glasgow, in Scozia: al torneo hanno partecipato cinque squadre nazionali europee di stati con meno di un milione di abitanti e la vittoria finale \u00e8 andata per la prima volta all'Islanda.\nQualificazioni.\nAl torneo hanno partecipato: la nazionale del paese ospitante e quattro nazionali provenienti dai gironi di qualificazione.\nRegolamento.\nLe squadre hanno disputato un'unica fase con formula del girone all'italiana.\nPodio.\nCampione.\nIslanda(Primo titolo)\nSecondo posto.\nLussemburgo\nTerzo posto.\nCipro"}
{"id": "2064453", "revid": "24443", "url": "https://it.wikipedia.org/wiki?curid=2064453", "title": "Massiccio del Beaufortain", "text": ""}
{"id": "2064456", "revid": "339392", "url": "https://it.wikipedia.org/wiki?curid=2064456", "title": "Film persi", "text": ""}
{"id": "2064460", "revid": "339392", "url": "https://it.wikipedia.org/wiki?curid=2064460", "title": "Film perduti", "text": ""}
