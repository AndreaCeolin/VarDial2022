{"id": "2105337", "revid": "1593110", "url": "https://it.wikipedia.org/wiki?curid=2105337", "title": "Repubblica Astese (1095)", "text": "La Repubblica Astese o libero comune di Asti si costitu\u00ec nel 1095. Grazie al notevole sviluppo economico scaturito da una fitta rete di commerci dei suoi cittadini in tutta Europa, si rivel\u00f2 una delle entit\u00e0 politiche ed economiche pi\u00f9 importanti dell'Italia nord-occidentale fino alla met\u00e0 del XIV secolo.\nFu protagonista delle lotte per la supremazia nel Piemonte, uscendone pi\u00f9 di una volta vincitrice sui signori confinanti che cercarono per pi\u00f9 di tre secoli di assoggettarla.\nRoccaforte del ghibellinismo piemontese, seppe rendersi indipendente sia dal potere della Chiesa che dall'Impero per quasi tre secoli.\nLe insanabili lotte intestine tra guelfi e ghibellini astigiani costrinsero infine il comune a chiedere aiuto ed intervento ai signori stranieri, che inevitabilmente (nel 1342) misero fine all'indipendenza repubblicana.\nXI secolo.\nNascita del Comune.\nLa citt\u00e0 di Asti all'inizio dell'XI secolo, grazie all'intercessione del vescovo Oberto I presso l'imperatore Corrado II, ottenne particolari riconoscimenti imperiali che consentirono lo sviluppo e la formazione di una propria classe dirigente (i \"cives\").\nQuesta nuova nobilt\u00e0 in seguito fu in grado di opporsi alle mire egemoniche della contessa Adelaide, tesa all'espansione e al consolidamento dinastico della Marca arduinica di cui la contea di Asti faceva parte.\nCon questo stratagemma il vescovo mantenne la citt\u00e0, seppure solo formalmente, sottomessa all'episcopato da vincoli feudali di tipo collettivo, senza incorrere negli scontri e sollevazioni che si verificarono invece nelle altre citt\u00e0 piemontesi (per esempio Ivrea, Alba, Vercelli).\nIl 28 marzo 1095 il vescovo Oddone, che alla morte della contessa Adelaide era stato nominato conte di Asti dall'imperatore Enrico IV, cedette in beneficio il castello di Annone ai consoli della citt\u00e0 (\"... ad consules Astensis civitatis\").\nGli studiosi lo interpretarono all'unanimit\u00e0 come l'atto di nascita del comune astigiano.\nPresenziarono all'atto due gruppi di cittadini: i \"consules civitatis\" da una parte e i funzionari del vescovo dall'altra\nSecondo il Bressi, il vescovo con questo accordo tent\u00f2 di ostacolare le mire espansionistiche dei conti laici confinanti, assicurandosi l'appoggio della nuova organizzazione cittadina, embrione del futuro libero comune.\nLa spiccata predisposizione della citt\u00e0 di Asti per il commercio, vista la sua localizzazione strategica sui principali percorsi commerciali dell'Italia nord-orientale verso l'Europa del Nord, fece s\u00ec che la politica estera del comune coincidesse con gli interessi dei propri mercanti.\nL'attivit\u00e0 mercatale svolta in citt\u00e0 risaliva a tempi molto antichi e si svilupp\u00f2 senza interruzione fino all'XI secolo. A conferma di ci\u00f2, nel XII secolo la citt\u00e0 ebbe la concessione imperiale di \"battere moneta\" quale riconoscimento ufficiale dell'importante ruolo economico svolto dalla citt\u00e0 nell'alto Medioevo.\nXII secolo.\nLa Garsia di Quarto ed i successivi contrasti con l'Episcopato.\nTra il 1110 ed il 1111 avvenne il primo passo espansionistico del comune di Asti: con l'intento di creare un collegamento tra la citt\u00e0 ed il castello di Annone, avuto in concessione dal vescovo Oddone nel 1095, la milizia comunale astese occup\u00f2 il territorio di Quarto d'Asti che fungeva da cuscinetto tra Annone e la citt\u00e0.\nEssendoci a Quarto alcuni ricchi territori del capitolo della Cattedrale denominati \"Garsia\", il clero astese si ribell\u00f2 all'invasione dell'esercito comunale appellandosi all'intervento del vescovo Landolfo con la minaccia di abbandonare la cattedrale e la citt\u00e0.\nIl vescovo Landolfo, succeduto a Oddone, venne messo cos\u00ec alle strette, ma l'episcopato che aveva concesso molte libert\u00e0 agli astigiani non era pi\u00f9 potente come un tempo.\nIl vescovo tent\u00f2 di mediare la diatriba senza giungere allo scontro armato: gli astesi avrebbero restituito la canonica dietro un compenso di cento lire.\nQuesta si rivel\u00f2 la prima vittoria politica del comune sull'episcopato, che fu costretto a sottostare alle mire espansionistiche comunali cedendo per la prima volta il suo secolare \"dominatus\".\nNegli anni a seguire si assistette a continui contrasti tra Comune e Vescovo per il dominio dei territori del contado: da un lato Landolfo cerc\u00f2 di stringere vincoli vassallatici con le castellanie del contado, dall'altro il comune cerc\u00f2 di espandere il proprio dominio il pi\u00f9 possibile tramite acquisti, sottomissioni ed infeudazioni.\nI contrasti si acuirono a tal punto che sia Ogerio Alfieri che Guglielmo Ventura raccontarono nelle loro \"cronache\" di una forte contrapposizione nel primo quarto del XII secolo tra le due istituzioni ed ancora Ogerio narra di un incendio della citt\u00e0 nel 1143 ad opera del vescovo Nazario I:\nMentre il Codex Astensis riporta la notizia dell'incendio della citt\u00e0, il Bosio non \u00e8 dello stesso avviso visto la completa mancanza di altri documenti che testimoniano la presenza di Nazario ad Asti e la totale assenza della notizia dell'incendio nel memoriale di Guglielmo Ventura.\nTra il 1135 ed il 1150 il Comune con l'intento di controllare le grandi vie commerciali e di comunicazione verso la Francia e verso la Liguria, ampli\u00f2 i proprii dominii grazie a dedizioni volontarie da parte dei nobili del contado: cos\u00ec nel 1135 il marchese Ardizzone II cedeva parte di Felizzano e il castello di Calliano, i signori di Ferrere, Dusino, Valfenera e Vigliano, facevano atto di sottomissione; nel 1149, Ottone Boverio, ottavo figlio del marchese Bonifacio del Vasto, cedeva ad Asti la met\u00e0 della contea di Loreto aprendo cos\u00ec agli astigiani l'accesso al mare in cambio dell'alleanza contro il nemico comune: il Marchesato del Monferrato\nI rapporti con Federico Barbarossa.\nNel 1154 Federico I di Svevia conosciuto anche come Federico Barbarossa, in qualit\u00e0 di imperatore del Sacro Romano Impero, discese in Italia per riaffermare gli antichi diritti e privilegi sui suoi dominii italiani e per ricondurre all'obbedienza quei comuni che si erano resi troppo indipendenti.\nAlla testa di un piccolo esercito giunse in Italia e fu incoronato re a Monza (o a Pavia), dopodich\u00e9 convoc\u00f2 una dieta a Roncaglia in cui revoc\u00f2 tutte le regalie usurpate dai Comuni sin dal tempo di Enrico IV.\nA Roncaglia era presente anche il vescovo astigiano Anselmo che sostenuto anche da Guglielmo del Monferrato, mosse alcune lagnanze sul comune astigiano, reo di aver usurpato domini e potere all'episcopato astese.\nDopo aver distrutto prima Como e Lodi, nel 1155 l'imperatore distrusse Chieri e mentre gli astigiani fuggivano ad Annone, le truppe imperiali, probabilmente unite a quelle del Monferrato distrussero le mura ed abbassarono le torri della citt\u00e0.\nLa citt\u00e0 di Asti pass\u00f2 tra le citt\u00e0 fedeli dell'impero e nel gennaio 1159 Federico Barbarossa presso la corte regia di Marengo eman\u00f2 un diploma a favore di Asti in cui prendeva la citt\u00e0 sotto la sua diretta giurisdizione insediando tre podest\u00e0: Carioth, Robaldo Gardini e Pietro Cortese.\nInoltre, ai tre reggitori venivano assegnate il vescovado ed alcune terre tra cui il castello di Annone. La citt\u00e0 per contro si impegnava a versare una tassa di 200 marchi d'argento annui nel giorno di San Martino. In questo modo, il Barbarossa si assicurava l'appoggio del pi\u00f9 potente comune del Piemonte nella lotta contro i Comuni lombardi.\nNel 1168 per\u00f2, l'aumento del potere della Lega lombarda, costrinse l'imperatore a far velocemente ritorno in patria. \u00c8 probabile che Asti, venendo a mancare il principale protettore del marchesato del Monferrato, si sia unita alla Lega in quel periodo. L'alleanza con gli astigiani e la fondazione della citt\u00e0 di Alessandria, avrebbero potuto sbarrare la via piemontese per un eventuale nuova discesa dell'imperatore.\nTra il 1169 ed il 1171, Asti strinse accordi con Alba, Alessandria ed Enrico Guercio del Vasto. Il 19 giugno 1172, a Montebello, sconfisse con altre 8 citt\u00e0 della Lega il Marchese del Monferrato. Asti fu incaricata a dettare le condizioni della resa: consegna dei paesi di Portacomaro e Felizzano, il castello di Uzzone (Trino) e la consegna di ostaggi.\nVinto il marchese di Monferrato, Asti si rivolse verso i dominii del conte Uberto di Biandrate che confinava a nord con il comune. Unendosi alla citt\u00e0 di Chieri, sconfisse il conte nel 1172, che fu costretto a liberare da ogni pedaggio gli astesi.\nSollecitato da Pavia e dal marchese del Monferrato, il Barbarossa ridiscese in Italia nel settembre del 1174 attraversando la valle di Susa.\nAppena l'imperatore giunse alle porte della citt\u00e0, gli astesi si arresero ed ebbero l'immunit\u00e0 mediante il pagamento di una forte somma di denaro. Asti venne giudicata come traditrice dalle consorelle della Lega Lombarda, anche se \u00e8 probabile che la citt\u00e0 stava maturando gi\u00e0 da un po' di tempo il passaggio sotto le file imperiali per paura di ritorsioni del marchese di Monferrato e del conte di Biandrate.\nFederico assedi\u00f2 Alessandria, ma dopo alcuni mesi di lotta desistette dalla sua conquista e proprio mentre, aggregatesi le truppe di rinforzo, aveva appena ripreso la marcia verso sud, l'imperatore venne travolto a Legnano, il 29 maggio 1176, dall'esercito della Lega, incappando in una disastrosa sconfitta.\nPoich\u00e9 dopo la vittoria, la Lega si stava sfaldando a causa di contrasti e rivalit\u00e0 interne fra i Comuni, si giunse cos\u00ec alla \"pace definitiva\" di Costanza, il 25 giugno 1183: l'imperatore riconosceva la Lega e faceva alle citt\u00e0 che la componevano concessioni riguardanti tutti gli ambiti, amministrativo, politico e giudiziario.\nLa citt\u00e0 di Asti ebbe dalla pace di Costanza un aumento del proprio potere politico ed economico e nel 1186, per la \" \"constanciam fidei \" \" verso l'imperatore e per il suo aiuto nella lotta contro Cremona e Manfredi, venne liberata da tutti gli \"appelli\" da 25 lire in gi\u00f9.\nNel 1188 il Comune ottenne la dedizione del marchese di Busca, un dodicesimo del castello di Mombercelli e di Malamorte (Belveglio); nell'anno successivo, altri signori di Mombercelli seguivano i precedenti, cos\u00ec come l'anno dopo il marchese di Ceva e di Incisa.\nMolti furono i possedimenti acquistati dal Comune tra cui quello di Castell'Alfero (1189).\nLa guerra contro il marchese del Monferrato.\nNegli ultimi decenni del XII secolo e nel primo del XIII, Asti fu impegnata su pi\u00f9 fronti: il marchese del Monferrato Bonifacio I con l'aiuto del conte di Biandrate, il marchese di Saluzzo, il marchese di Busca Manfredi Lancia, ed Alba, mossero le loro truppe per conquistare molti territori astigiani.\nPer contro Asti era alleata con Alessandria, Chieri ed i marchesi Del Carretto.\nLa maggior parte degli scontri che avvennero tra il 1192 ed il 1194 arrisero agli astigiani ed ai suoi alleati, merito anche del podest\u00e0 Piacentino Giacomo Stretto, che resse la citt\u00e0 in quel periodo ottimamente sia sotto il profilo diplomatico che militare.\nNel 1198 Asti, Alessandria e Vercelli si coalizzarono contro il Marchese di Monferrato e durante gli scontri, gli astigiani occuparono Castagnole e fortificarono alcune propriet\u00e0 del Comune presso la localit\u00e0 di Costigliole quale baluardo contro i feudi aleramici.\nGli scontri portarono dalla parte del Comune i signori di Lanerio e di Canelli.\nBonifacio abbandon\u00f2 le lotto in Piemonte nell'estate 1201, a sostituire Tebaldo III di Champagne, per comandare la IV Crociata, lasciando il comando al figlio Guglielmo VI del Monferrato.\nEgli stipul\u00f2 una pace separata con Alessandria e strinse un accordo con Alba per attaccare la citt\u00e0 di Asti.\nLe lotte durarono fino al 1207. Asti non solo riusc\u00ec ad aver ragione degli avversari, ma al termine delle lotte, vide il suo dominio accresciuto, trovando a nord-est una strenua resistenza di Alessandria e del Monferrato svilupp\u00f2 la sua espansione a sud-ovest dove solo il forte baluardo di Alba, si opponeva al suo dominio, conquistando la citt\u00e0 di Mondov\u00ec (il 1\u00ba settembre 1205, i cittadini monregalesi ottenevano la cittadinanza astese), la dedizione di Cuneo e l'alleanza con Savigliano.\nNel 1205 presso Tonco le truppe del Marchese del Monferrato subirono una sconfitta disastrosa che lo costrinsero l'anno seguente a chiedere la pace con Asti.\nIl 30 aprile 1206, sulla piazza del Duomo di Asti, in pubblica assemblea, il marchese Guglielmo di Monferrato giur\u00f2 sul Vangelo e promise al podest\u00e0 albese Lantelmo di Monza di mantenere ed osservare le clausole della pace, in cambio il Comune otteneva una parte di Loreto ed i paesi di Calliano, Mombercelli, Belveglio.\nInfine il Comune acquist\u00f2 molte terre di Langa da Ottone ed Enrico Del Carretto che vennero infeudati delle terre vendute, cedendo inoltre ad Asti i territori rimanenti di Loreto e Castagnole delle Lanze.\nXIII secolo.\nFederico II di Svevia.\nL'improvvisa morte di Enrico IV nel 1196, port\u00f2 ad un periodo di lotte e contrasti in tutta Europa, in Piemonte, il comune di Asti assedi\u00f2 Annone, che era diventata di propriet\u00e0 imperiale, per riconquistarla.\nOttone IV, dopo la sua elezione, scendendo in Piemonte, invi\u00f2 ad Asti un diploma che rivendicava i diritti imperiali sull'abitato ed il castello di Annone. Riottenuta la propriet\u00e0 vi insedi\u00f2 un certo Corrado a cui affid\u00f2 anche mansioni diplomatiche e di collaborazione con i marchesi di Saluzzo.\nNel 1212, il giovane Federico II, \" il fanciullo di Apulia\" sbarc\u00f2 a Genova con una scorta armata inviato in Germania da papa Innocenzo III per recuperare la corona tedesca.\nIl giovane svevo transit\u00f2 per Asti che si schier\u00f2 subito dalla sua parte ed invi\u00f2 anche un contingente armato per proteggerlo lungo il viaggio.\nIl 27 luglio 1214, nella battaglia di Bouvines, Filippo Augusto re di Francia, alleato di Federico, sbaragli\u00f2 Ottone IV alleato degli inglesi che abbandon\u00f2 le mire sull'impero ritirandosi nei propri feudi sassoni.\nAlla dieta di Basilea, gli scaltri mercanti astesi, offrirono a Federico un prestito di mille marchi d'argento per Annone con l'accordo di tenerlo fino all'estinzione del debito.\nNel diploma del 1219 l'imperatore concedette alla citt\u00e0 di Asti i privilegi gi\u00e0 ottenuti dai suoi predecessori ed in quello del 1220 concedette Annone dietro il versamento di un nuovo prestito di 800 marchi.\nNel 1224, Tommaso I di Savoia, detto di Fiandra, divent\u00f2 vassallo del Comune e fu obbligato ad acquistare casa in citt\u00e0.\nNel maggio del 1237 alcuni violenti tumulti, organizzati da famiglie ostili a papa Gregorio IX, costrinsero quest'ultimo a fuggire in Umbria. Federico, cui faceva molto comodo politicamente apparire come il difensore della Chiesa, accorse in armi, sconfisse i ribelli a Viterbo (ottobre 1237) e ristabil\u00ec Gregorio sul trono romano (1238).\nTuttavia egli era sceso in Italia con il proposito di sottometterla all'impero germanico, favorendo l'instaurarsi di signorie ghibelline a lui amiche. Il 27 novembre 1237 a Cortenuova, l'imperatore colse una notevole vittoria sulla Lega Lombarda.\nIl territorio italiano venne diviso in cinque vicariati ed il Piemonte con parte della Lombardia (da Pavia in su) costitu\u00ec il secondo, affidato ad un legato generale per l'amministrazione.\nDopo Cortenuova, il marchese Bonifacio abbandon\u00f2 subito la lega per passare con l'imperatore. Come suo vicario, Federico lasci\u00f2 Manfredi Lancia, che avrebbe desiderato colpire Asti che per\u00f2 era rimasta filo-imperiale e quindi, con l'aiuto di Alba fond\u00f2 Cherasco nel novembre del 1243 per arginare le mire espansionistiche e commerciali del Comune.\nDopo il 1245, casa Savoia rimase stabilmente fedele all'imperatore anche dopo la scomunica di questo da parte del pontefice Innocenzo IV e le offerte del papato a favore di Amedeo IV ma nel 1250, l'imperatore mor\u00ec prematuramente ed i Savoia furono pronti a voltare le spalle all'impero per il papato.\nA questo punto, le tradizionali nemiche Alba ed Asti, si allearono per arginare l'espansione territoriale sabauda nel Piemonte meridionale.\nGuerra contro Tommaso II di Savoia.\nDopo la morte di Federico II, Tommaso di Savoia spos\u00f2 una nipote di Innocenzo IV ed aument\u00f2 notevolmente il proprio peso politico e militare, questo cre\u00f2 attriti con gli astigiani che inevitabilmente portarono allo scoppio di una guerra.\nDopo un anno di scontri, alla fine del 1255 Tommaso sub\u00ec una cocente sconfitta presso Moncalieri, dove venne fatto prigioniero.\nGli astigiani lo tennero prigioniero per quasi due anni. Le conseguenze di questo atto furono durissime per il Comune: in tutta Europa i sovrani reagirono con rappresaglie e carcerazioni dei mercanti astigiani e molte volte il Comune dovette intervenire nella liberazione con cospicui esborsi di denaro\nCarlo I d'Angi\u00f2.\nNella primavera del 1259, alla morte di Tommaso II di Savoia, Carlo d'Angi\u00f2 approfittando delle lotte tra Asti ed i Savoia cerc\u00f2 di avvantaggiarsi della situazione che aveva logorato gli astigiani.\nL'Angioino, coagul\u00f2 attorno a s\u00e9 oltre alle tradizionali forze nemiche degli astigiani anche quelle dei molti loro alleati che per\u00f2 temevano un aumento dello strapotere del comune di Asti.\nNel 1259, il Provenzale stipul\u00f2 un accordo con la citt\u00e0 di Cuneo per il transito delle proprie truppe attraverso il Colle di Tenda e nei mesi seguenti ottenne la sottomissione di Alba, Cherasco, Savigliano, Bene e Mondov\u00ec.\nIl conflitto dur\u00f2 circa 15 anni creando anche una profonda frattura tra Comune e Vescovado. In un primo tempo le due parti si videro alleate perch\u00e9 l'Angi\u00f2 aveva occupato molti territori della Chiesa astigiana, ma intorno al 1270, quando il re restitu\u00ec al vescovo i beni precedentemente sottratti in cambio della met\u00e0 di Mondov\u00ec, Corrado di Cocconato and\u00f2 in collisione con le strategie del Comune.\nA questo punto, molti vassalli e famiglie fedeli all'episcopato si schierarono con il partito angioino e nel 1274 quando l'esercito astese venne sconfitto presso Cossano Belbo con molti prigionieri astigiani deportati ad Alba ed Aix-en-Provence, molte famiglie nobili del contado passarono dalla parte di Carlo I consegnandogli i proprii castelli.\nIl Comune non si perse d'animo e stipul\u00f2 un accordo con Genova ed il Marchese del Monferrato ed a Roccavione nel 1275, sconfissero le truppe reali. In segno di scherno, gli astigiani corsero il loro tradizionale Palio sotto le mura della citt\u00e0 di Alba.\nIl re si ritir\u00f2 in Provenza e la citt\u00e0 di Alba fu costretta a cedere Bra, il consorzio di Carassone, Bredulo e Morozzo agli astigiani.\nGuelfi e ghibellini.\nTra il 1268 ed il 1272, re Carlo I tent\u00f2 a pi\u00f9 riprese di portare la citt\u00e0 di Asti sotto la propria dedizione, ma senza successo.\nAd auspicare questo sviluppo politico fu anche la fazione astigiana guelfa capeggiata dalla famiglia Solaro. Questi erano vassalli del vescovo ma tenuti ai margini del governo della citt\u00e0.\nNel 1271, Francesco e Bonifacio Solaro durante un'assemblea civica alle \" \"volte del duomo\" \" aggredirono a sassate Robaldo Catena, suocero di Ruffino Guttuari.\nRuffino apparteneva alla fazione ghibellina detta dei \"Becchincenere\" che al contrario cercava accordi con il Marchese di Monferrato per venire a capo del potere cittadino.\nIl risultato di questa lite fu l'accendersi nei mesi a venire di scontri tra le due fazioni che portarono alla morte di molti rappresentanti dei due schieramenti tra cui Robaldo Catena.\nLe forti tensioni e le lotte intestine delle famiglie astigiane, si svilupparono in un momento molto delicato per la sopravvivenza della repubblica astigiana: stretta nella morsa militare dell'Angioino, non poteva permettersi l'allontanamento o il bando dei suoi cittadini pi\u00f9 facinorosi per non ridurre notevolmente le proprie milizie.\nLa vittoria di Roccavione del 1275, avvenuta grazie allo schieramento dei Guttuari con i loro alleati (primo tra tutti il Marchese del Monferrato), port\u00f2 da un lato all'allontanamento del pericolo dell'inglobamento della citt\u00e0 nei dominii angioini e dall'altro all'ascesa della fazione ghibellina con un conseguente ridimensionamento di quella guelfa.\nTra il 1288 ed il 1292 il popolo cominci\u00f2 ad avere un ruolo fondamentale nel governo della citt\u00e0 di Asti. Questo \u00e8 ben evidente nei cittadinatici di Popolo stipulati in quegli anni.\nQuesto comport\u00f2 l'ingresso di \"cives\" cio\u00e8 membri della societ\u00e0 magnatizia del contado astigiano nelle \"Societ\u00e0 del Popolo\".\nNel 1289, con lo scoppio della guerra contro il Marchese di Monferrato, le famiglie ghibelline ed in particolare i Guttuari (l'ala pi\u00f9 estrema), ree di aver siglato accordi con gli Aleramici, vennero allontanate dai posti nevralgici di comando del Comune che vennero occupati dai Solaro ed i loro alleati.\nNel novembre dello stesso anno, Asti entr\u00f2 nella lega con Milano, Pavia, Piacenza, Brescia ed il conte Amedeo V di Savoia contro il Monferrato e dopo una prima vittoria di quest'ultimo nella piana di Quarto (19 marzo 1290) l'esercito leghista ricacci\u00f2 le truppe aleramiche e sferr\u00f2 una controffensiva che port\u00f2 alla conquista astigiana di Vignale (20 agosto 1290).\nA completare il proprio successo, il 10 settembre 1290 gli astigiani, grazie ad uno stratagemma, catturarono in Alessandria il Marchese Guglielmo VII, lo condussero in carcere e dopo due anni mor\u00ec.\nIl 26 dicembre 1292, la pace venne siglata a Nizza con la supervisione di re Carlo II\nXIV secolo.\nLa guerra civile.\nAnche se la guerra con i nemici esterni alla Repubblica era cessata, non cessarono gli scontri tra le due fazioni all'interno della citt\u00e0.\nNel 1297 i Guttuari misero in fuga i Solaro e si impossessarono del Castel vecchio, antica dimora del vescovo astigiano. L'occupazione di una delle zone militarmente pi\u00f9 importanti della citt\u00e0 era un segno dell'imminente pericolo di scontri tra le due fazioni.\nOccupare l'antica sede episcopale, non signific\u00f2 solamente impossessarsi di un punto strategico importante, ma anche sotto l'aspetto psicologico, inflisse un duro colpo alla fazione dei Solaro da sempre alleata alla Chiesa d'Asti.\nPer celebrare e ricordare questa impresa, le due famiglie ghibelline pi\u00f9 importanti (Guttuari, Isnardi) che avevano gi\u00e0 legami commerciali e di sangue, si costituirono nell'Hospicium De Castello, a cui si un\u00ec sul finire del XIII secolo anche la famiglia Turco.\nAnche i Solaro per controbattere a questa forte alleanza si costituirono in hospicium, legandosi ai Cazo ed ai Mignano.\nLa tensione culmin\u00f2 nel 1302 quando Manuello Solaro venne assassinato da Guglielmo Turco. Gli scontri divamparono in tutta la citt\u00e0 dividendola in due fazioni: con i De Castello erano schierati gli Alfieri, Lunelli, Scarampi, Voglietti, Vischi, Testa, Di San Giovanni, Pallio, Catena, Gardini, Borgognini, Cacherano, Buneo, la maggior parte dei Roero, Pelletta, Asinari e Lajolo; con l'Hospicium dei Solaro si schierarono i Malabayla, Garretti, Troja, De Curia, Falletti, Ricci, Damiani, Perla, Casseni ed alcuni rami dei Lajolo, Roero, Asinari, Pelletta.\nLa maggior parte del popolo si schier\u00f2 verso i guelfi ed i Guttuari, vistisi in minoranza nel maggio del 1303, aprirono le porte della citt\u00e0 presso San Lorenzo all'esercito del Marchese del Monferrato, di Saluzzo ed Incisa.\nDopo uno scontro in piazza San Martino la fazione guelfa fugg\u00ec dalla citt\u00e0 trovando asilo ad Alba e Chieri. La rappresaglia dei ghibellini fu durissima: vessazioni verso gli alleati dei Solaro e distruzione di tutte le loro case. Ai tre marchesi vennero restituite tutte le terre perse nelle precedenti guerre.\nDopo circa un anno il 3 maggio 1304, i Solaro con l'aiuto di Alba e Chieri, raggrupparono un esercito di 200 cavalieri e 5000 soldati che con il favore della popolazione entrarono dalle mura occidentali della citt\u00e0 e presso il convento di Sant'Anna ed in seguito in piazza delle erbe (l'odierna Statuto), sconfissero i ghibellini che si rifugiarono nei domini del Marchese di Monferrato.\nAnche la vendetta dei Solaro fu molto dura: uccisioni, confische e repressioni non si fecero attendere, anche le abitazioni dei Guttuari vennero abbattute.\nIn pi\u00f9 riprese i fuoriusciti tentarono di riappropriarsi della citt\u00e0, prima con l'aiuto del Monferrato (1304-1305) ed in seguito con il conte Amedeo di Savoia ed il principe di Acaia (1306), ma i Solaro riuscirono sempre a resistere alle pressioni sia militari che diplomatiche, ma quando si accorsero che i De Castello stavano stringendo accordi con Enrico VII, il 28 luglio 1310 stipularono un atto di dedizione a Roberto d'Angi\u00f2: dietro il versamento di 100 marche d'argento annue ebbero in cambio la sua protezione. Il 10 agosto il re venne accolto con un sontuoso banchetto presso il convento dei Francescani.\nFine della Repubblica.\nIl 10 novembre 1310 Enrico VII di Lussemburgo, di dantesca memoria, giunse ad Asti per sottomettere e pacificare la citt\u00e0 ormai da quasi cinquant'anni in balia di continue guerre civili. L'imperatore era accompagnato dal cognato Amedeo V di Savoia, suo vicario in Piemonte.\nDurante il soggiorno, durato quasi un mese, fece rientrare la fazione ghibellina dei De Castello e nello stesso refettorio dei Francescani tenne una solenne adunanza a cui partecipoarono oltre all'Acaia e al Savoia, Tebaldo vescovo di Liegi, Giraldo vescovo di Sabina, Aimone vescovo di Ginevra, Guido II Valperga vescovo di Asti dove conferm\u00f2 alla citt\u00e0 tutti i privilegi, ma rinnov\u00f2 completamente il Consiglio Maggiore: il Podest\u00e0 e il Capitano del popolo vennero sostituiti da Nicola Bonsignore senese, vicario imperiale.\nL'imperatore lasci\u00f2 la citt\u00e0 il 12 dicembre 1310 alla volta di Milano. In segno di sottomissione gli astigiani aggregarono 100 militi e pi\u00f9 di 1000 fanti a supporto dell'imperatore impegnato in alcune battaglie in Lombardia, ma dopo pochi anni le troppe tasse e le vessazioni dei vicari imperiali (Amedeo V di Savoia e Filippo di Acaja), specialmente contro le famiglie guelfe, resero la citt\u00e0 insofferente verso il sovrano.\nCon l'aiuto del siniscalco angioino Ugo del Balzo, i Solaro ricacciarono la fazione ghibellina dei De Castello dalla citt\u00e0 e il 17 aprile 1312 il governo firm\u00f2 un atto di dedizione a re Roberto d'Angi\u00f2.\nEnrico VII avuta la notizia dichiar\u00f2 la citt\u00e0 nel bando imperiale ascrivendola tra le citt\u00e0 ribelli, ma il 24 agosto 1313, a Buonconvento, vicino a Siena mor\u00ec svanendo ogni sua possibile rivalsa.\nDopo quasi tre secoli di libert\u00e0 era la fine della repubblica astese, l'agonizzante governo astigiano che in passato aveva combattuto con tutte le sue forze la famiglia angioina fu costretto a fare atto di sottomissione.\nLa dedizione alla casa d'Angi\u00f2.\nI cambiamenti nell'amministrazione della citt\u00e0 furono minimi: al podest\u00e0 il re sostitu\u00ec un vicario regio, mantenendo il consiglio di credenza.\nIl Comune ottenne che i propri cittadini fossero liberi da qualsiasi gabella o pedaggio nelle localit\u00e0 del regno e potessero commerciare liberamente ed il re era obbligato a proteggere i mercanti astigiani da eventuali sequestri dei beni ad opera dei Savoia o degli Acaia.\nLa dedizione scaten\u00f2 la reazione furibonda di Amedeo V di Savoia che sequestr\u00f2 le casane astigiane nei proprii dominii e solamente l'esborso di denaro ed interventi diplomatici degli astigiani permisero di reimpossessarsi dei loro beni.\nPer 35 anni la fazione guelfa capeggiata dai Solaro govern\u00f2 la citt\u00e0, anche se nel contado la guerriglia e le rappresaglie continuarono.\nNel 1314, i Solaro devastarono Settime e fecero incursioni a Riva e Poirino, per contro i Guttuari conquistarono Mombercelli. Tra il 1314 ed il 1315, vi furono lotte a Viarigi, Villanova, Buttigliera, Moncalieri, Revignano, Masio, Vinchio, Belveglio, Costigliole, Loreto, Castagnole delle Lanze, Montegrosso, Govone, Vigliano, Montaldo Scarampi, Isola d'Asti, San Marzanotto, Montemarzo.\nNel 1319, Ugo del Balzo, di ritorno dopo un'azione presso Novi, cadde in un'imboscata delle truppe Viscontee e re Roberto invi\u00f2 a sostituire il siniscalco il suo vicario generale Raimondo di Cardona.\nNel 1332, Roberto d'Angi\u00f2 riusc\u00ec a far firmare una pace tra le due fazioni, ma dopo appena due anni gli scontri ripresero ed i Guttuari, approfittando che il re era impegnato a contrastare l'ascesa di Federico d'Aragona appoggiati da Giovanni II Paleologo, marchese di Monferrato il 26 settembre 1339, penetrarono in citt\u00e0 riuscendo a mettere in fuga le milizie guelfe.\nGiovanni II Paleologo.\nCon l'atto del 9 ottobre 1339, Giovanni II fu proclamato governatore della citt\u00e0 di Asti. Il mandato avrebbe avuto durata di 4 anni e dietro un compenso annuo di 500 lire astesi.\nGiacomo d'Acaia e le truppe angioine cercarono di reimpossessarsi della citt\u00e0, ma ogni tentativo fu vano. Nel febbraio del 1340 gli astigiani ed i monferrini sconfissero l'Acaia presso Riva, ma questo fu uno degli ultimi scontri che arrisero alla fazione dei De Castello.\nTra il 1341 ed il 1342, molti furono gli scontri e la citt\u00e0 si trovava ormai circondata.\nLa coalizione dei Solaro con gli Acaia, Alba e le truppe angioine si fece minacciosa al punto tale che gli astigiani di concerto con il vicario del Monferrato conte Pallavicino, decisero di assoggettarsi completamente ai Visconti di Milano. Il 10 agosto 1342 quattro ambasciatori astigiani vennero inviati a Milano e fecero atto di dedizione a Luchino Visconti. Il 14 agosto il condottiero lombardo accett\u00f2.\nSviluppo urbanistico della citt\u00e0.\nLa citt\u00e0, fino alla fine del XII secolo rimase sostanzialmente priva di mura, solamente con alcune zone strategiche fortificate.\nLo sviluppo ed il consolidamento della Repubblica, di conseguenza fece aumentare anche le risorse economiche e organizzative a disposizione della citt\u00e0. In un primo tempo il perimetro cittadino fu delimitato con palizzate, terrapieni e fossati definite \u201csepes\u201d che la preservavano da pericoli esterni.\nDopo la met\u00e0 del XIII secolo avvenne la costruzione della prima cinta muraria. Questo primo recinto venne munito di porte fortificate da permettere le comunicazioni con l'esterno e di quattro castelli.\nOgerio Alfieri, racconta che nel 1280 la citt\u00e0 risultava cinta di belle mura nuove (il \"recinto dei nobili\"), con sobborghi esterni popolosi.\nEstensione territoriale.\nIl Codex Astensis rivela che all'inizio del XIV secolo (periodo di massima espansione) il territorio che gravava sulla Repubblica di Asti confinava:\nIl territorio comprendeva le citt\u00e0 di Mondov\u00ec, Fossano e Carmagnola oltre a 313 terre per un totale di circa 446.600 abitanti.\nOrganizzazione politica-amministrativa.\nLa prima notizia dei Consoli si trova nel documento 635 del Codex Astensis del 28 marzo 1095. Inseriti in un primo tempo nel governo vescovile venivano nominati in numero di quattro a reggere la repubblica astigiana.\nDopo i primi anni, a seguito di discordie civili, si attravers\u00f2 un periodo in cui si alternarono periodi consolari con periodi podestarili, fino a raggiungere il governo del podest\u00e0 affiancato da quattro \"savi\" e dal consiglio di credenza.\nDal 1224 i Consoli non furono pi\u00f9 presenti nell'elenco del Codex Astense.\nIl podest\u00e0 era un personaggio forestiero da poter garantire la equidistanza da tutte le parti della citt\u00e0. Si insediava con i propri magistrati ed aveva potere decisionale in materia esecutiva, rappresentativa e militare, era anche giudice supremo in materia civile e penale. La carica durava un anno e nell'ultimo mese gli era vietato di redigere atti pubblici.\nIl consiglio di credenza era un organismo istituzionale con poteri consultivi e deliberativi.\nIn seguito (secondo decennio XIII secolo) il consiglio si sdoppi\u00f2 in due camere: una credenza maggiore ed una minore.\nIl numero dei credendari vari\u00f2 da 60 nel primo elenco del 1188 fino a superare le 160 unit\u00e0 alla fine del XIII secolo.\nNel 1224 per la prima volta sono citate le Quattro Societ\u00e0 del Popolo, formate direttamente dalle societ\u00e0 rionali del popolo.\nA contrapposizione delle societ\u00e0 del popolo venne a costituirsi la Societ\u00e0 dei Militi, costituita dai nobili della citt\u00e0.\nNel 1250 si costitu\u00ec anche la Societ\u00e0 di San Secondo, una societ\u00e0 del popolo superterritoriale che accoglieva rappresentanti delle famiglie nobili astigiane che non erano confluiti nella Societ\u00e0 dei Militi.\nLe quattro Societ\u00e0 del Popolo pi\u00f9 quella di San Secondo confluirono nella Societas Populi costituita da 200 consiglieri divisi nelle quattro circoscrizioni della citt\u00e0, un capitano eletto annualmente e quattro rettori.\nNel 1257 si affianc\u00f2 anche la figura del podest\u00e0 del popolo a capo della Societ\u00e0 del Popolo.\nLa Societ\u00e0 del Popolo ebbe un grande sviluppo sotto il governo dei Solaro nel periodo della dedizione alla casa di Angi\u00f2. Nel 1340, con l'avvicendamento in citt\u00e0 della fazione ghibellina, venne riorganizzata la Societ\u00e0 dei Militi.\nA capo di questa Societ\u00e0 vi erano 4 rettori eletti trimestralmente, assistiti da sedici \"anziani\" o savi e da settanta credendari. Da quel momento in poi le due Societ\u00e0 goderono gli stessi diritti davanti al Comune."}
{"id": "2105343", "revid": "767487", "url": "https://it.wikipedia.org/wiki?curid=2105343", "title": "Azalea Place", "text": "Azalea Place \u00e8 il secondo album solista del cantante degli Europe Joey Tempest.\nSi differenzia dai precedenti lavori del musicista svedese a causa del marcato influsso della musica americana e del mondo di Nashville."}
{"id": "2105348", "revid": "729019", "url": "https://it.wikipedia.org/wiki?curid=2105348", "title": "Pavel Stepanovi\u010d Nachimov", "text": "Biografia.\nNato a Gorodok, nel distretto di Vyazma, nel Governatorato di Smolensk, Nakhimov entr\u00f2 nella Morskoy Dvoryanskiy Korpus (l'Accademia navale per la Nobilt\u00e0) a San Pietroburgo nel 1815. Grazie alle proprie doti naturali ricevette ben presto il grado di ufficiale. Nel febbraio del 1818 pass\u00f2 gli esami per diventare Aspirante guardiamarina per essere subito assegnato alla Flotta del Baltico della marina imperiale russa.\nNel 1822 fu assegnato alla fregata Kreiser che agli ordini di Mikhail Petrovich Lazarev avrebbe fatto il giro del mondo. Terminata la crociera, che dur\u00f2 tre anni, Nachimov, durante una licenza si innamor\u00f2 di una donna ebrea che spos\u00f2 tra la disapprovazione delle rispettive famiglie, quindi venne destinato alla nave \"Azov\".\nImbarcato su tale unit\u00e0 partecip\u00f2 alla battaglia di Navarino. Nachimov \u00e8 passato alla storia per aver annientato nel 1853, durante la Guerra di Crimea, la flotta ottomana presso Sinope. Peraltro, in seguito a tale netta vittoria, intervennero nel conflitto la Gran Bretagna e la Francia che acquisirono il dominio del mare e bloccarono la fortezza marittima di Sebastopoli.\nNakhimov si distinse allora nell'organizzazione della difesa della piazzaforte, unitamente agli ammiragli Istomin e Kornilov ed al colonnello del genio Totleben.\nIl 12 luglio 1855 (30 giugno secondo il calendario giuliano allora vigente in Russia) Nachimov venne colpito, nei pressi della ridotta Malakov, da una pallottola sparata da un tiratore scelto e mor\u00ec due giorni dopo.\nA lui vennero intitolate diverse navi da guerra della Marina Imperiale Russa e della Marina Militare Sovietica.\nNel 1944 Stalin istitu\u00ec l'Ordine di Nachimov, successivamente al crollo dell'Unione Sovietica mantenuto dall'attuale Federazione Russa."}
{"id": "2105355", "revid": "125077423", "url": "https://it.wikipedia.org/wiki?curid=2105355", "title": "Chameleon (periodico)", "text": "Chameleon era una rivista di Oxford pubblicata nel 1894; vi collabor\u00f2 anche Oscar Wilde e, tale collaborazione, gli caus\u00f2 uno dei capi d'accusa al suo primo processo in quanto nei suoi scritti si riscontravano temi correlati alla sodomia che all'epoca erano ritenuti reato. Ne usc\u00ec un unico numero.\nStoria.\nA Oxford gi\u00e0 in passato si erano pubblicate alcune riviste con tematiche omosessuali, la prima fu di Alfred Douglas con il titolo di \"Spirit Lamp\", in seguito Jack Bloxam concordandosi con George Ives decise di creare un'altra rivista, \"Chameleon\", in onore dell'animale (camaleonte) che aveva la capacit\u00e0 di nascondersi come chi aveva, per costrizione, tale preferenze sessuali. Bloxam incontr\u00f2 Wilde a casa di Ives (la stessa che compare nell'opera di Wilde \"L'importanza di chiamarsi Ernesto\"). La pubblicazione avvenne nel dicembre 1894.\nLe prime reazioni della critica furono negative come quelle di Jerome K. Leorme dove chiedeva l'intervento della polizia a tutela dei possibili lettori.\nLa rivista fu letta anche dal marchese di Queensberry, padre di Alfred Douglas, che malvedeva Wilde per via del suo rapporto con il proprio figlio. Al processo l'avvocato Carson interrog\u00f2 Wilde sulle tematiche espresse nella rivista che Wilde neg\u00f2 essere correlate ad alcun atto di sodomia.\nContenuti.\nAll'interno della rivista furono pubblicati:"}
{"id": "2105362", "revid": "117834323", "url": "https://it.wikipedia.org/wiki?curid=2105362", "title": "Raffaele Armenise", "text": "Biografia.\nSi trasfer\u00ec dalla citt\u00e0 natale a Napoli nel 1869 ed ivi frequent\u00f2 l'Istituto di Belle Arti, dove fu allievo di Domenico Morelli, Filippo Palizzi e Federico Maldarelli.\nSi dedic\u00f2 alla pittura di genere in costume ed i suoi dipinti ad olio rappresentarono soprattutto scene di vita popolare. Fu anche autore di incisioni su rame, litografie e disegni a penna di estrema finezza, spesso realizzati come illustrazione di libri e riviste dell'epoca.\nDecor\u00f2, assieme al collega Giuseppe Aprea, il teatro Petruzzelli di Bari, di cui si occup\u00f2 di affrescare la cupola; lavori che, tuttavia, andarono perduti nell'incendio del 26 ottobre 1991.\nNel 1881 si stabil\u00ec a Milano. Nei pressi di Lecco, si fece costruire una grandiosa villa oggi nota come Palazzo Ciribelli."}
{"id": "2105374", "revid": "88812", "url": "https://it.wikipedia.org/wiki?curid=2105374", "title": "Pluralismo ontologico", "text": ""}
{"id": "2105381", "revid": "104458", "url": "https://it.wikipedia.org/wiki?curid=2105381", "title": "Jules Melquiond", "text": "Biografia.\nSciatore specialista dello slalom speciale, Jules Melquiond ottenne il suo primo risultato di rilievo in Coppa del Mondo nella gara inaugurale, il 5 gennaio 1967 sulle nevi tedesche occidentali di Berchtesgaden, classificandosi secondo in slalom speciale alle spalle dell'austriaco Heini Messner. Dieci giorni dopo a Wengen in Svizzera conquist\u00f2 l'ultimo podio di carriera, un terzo posto, dietro al connazionale Jean-Claude Killy e Messner. Si conged\u00f2 dall'attivit\u00e0 agonistica l'11 marzo seguente a Franconia negli Stati Uniti piazzandosi sesto in slalom. In carriera non prese parte n\u00e9 a rassegne olimpiche n\u00e9 iridate.\n\u00c8 padre di Benjamin, a sua volta sciatore alpino."}
{"id": "2105382", "revid": "439868", "url": "https://it.wikipedia.org/wiki?curid=2105382", "title": "Linea Obolons'ko-Teremkivs'ka", "text": "La Linea Obolons'ko-Teremkivs'ka () o linea M2 \u00e8 una linea della metropolitana di Kiev, inaugurata nel 1976. In origine, si estendeva verso nord lungo la riva destra del fiume Dnepr, e in seguito inizi\u00f2 a deviare verso sud-ovest. Dato che le stazioni furono costruite durante gli anni settanta e ottanta, architetturalmente la linea presenta alcuni dei migliori esempi delle caratteristiche architettoniche tardo-sovietiche.\nMateriale rotabile.\nLa linea condivide il deposito Obolon' (\u21162) con la linea Syrec'ko-Pe\u010ders'ka. Attualmente, effettuano il servizio sulla linea 32 treni da cinque carrozze.\nSviluppi recenti e progetti futuri.\nSin dagli anni ottanta \u00e8 in progetto l'estensione verso le regioni sud-occidentali di Holosiiv e Teremky, ma a causa delle difficili condizioni del fiume Lybid e delle ristrettezze economiche, tutti i lavori sono stati congelati all'inizio degli anni novanta e le sezioni gi\u00e0 completate sono state allagate.\nI lavori, ripartiti nel 2002, hanno espanso la linea; nel 2016 risultano aperte sette nuove stazioni: Demiyivs'ka, Holosiivs'ka, Vystakovyj Centr, Ipodrom e Teremky. In futuro l'espansione porter\u00e0 infine la linea lungo il viale Akademika Hlu\u0161kova oltre l'Anello Viario di Kiev. Il tratto finale potrebbe concludersi con la stazione Odes'ka e con un nuovo deposito nei pressi. Un'opzione considerata \u00e8 un ramo di due stazioni dopo Ipodrom verso nord per raggiungere due nuove stazioni: Avtovokzal Teremky e Vulycja Kreisera Avrory."}
{"id": "2105386", "revid": "161374", "url": "https://it.wikipedia.org/wiki?curid=2105386", "title": "Strada Regionale 354 di Lignano", "text": ""}
{"id": "2105388", "revid": "339392", "url": "https://it.wikipedia.org/wiki?curid=2105388", "title": "Linea Kurenivs'ko-Chervonoarmiys'ka", "text": ""}
{"id": "2105391", "revid": "716632", "url": "https://it.wikipedia.org/wiki?curid=2105391", "title": "Strada regionale 512 del Lago di Cavazzo", "text": ""}
{"id": "2105395", "revid": "1543377", "url": "https://it.wikipedia.org/wiki?curid=2105395", "title": "Northern Kings", "text": "Northern Kings \u00e8 un supergruppo symphonic metal finlandese di cover songs formato da quattro musicisti che hanno gi\u00e0 raggiunto il successo con altri gruppi: Jarkko Ahola dei Ter\u00e4sbetoni, Marco Hietala dei Nightwish e Tarot, Tony Kakko dei Sonata Arctica e Juha-Pekka Lepp\u00e4luoto dei Charon. Il loro primo singolo, \"We Don't Need Another Hero\", \u00e8 una reinterpretazione di una canzone scritta da Terry Britten e Graham Lyle e interpretata da Tina Turner per il film \"Mad Max - Oltre la sfera del tuono\".\nIn un'intervista con Ragnarok Radio fu rivelato che iniziarono a registrare le parti cantate del loro secondo album nei primi di agosto del 2008."}
{"id": "2105397", "revid": "320578", "url": "https://it.wikipedia.org/wiki?curid=2105397", "title": "Strada Regionale 646 di Uccea", "text": ""}
{"id": "2105398", "revid": "1573940", "url": "https://it.wikipedia.org/wiki?curid=2105398", "title": "Cheyenne Frontier Days", "text": "I Cheyenne Frontier Days, soprannominati \"The Daddy of'em All\" (il padre di tutti loro), sono una festa annuale che festeggia l'eredit\u00e0 della frontiera . La festa ha luogo nella citt\u00e0 di Cheyenne, la capitale dello Stato del Wyoming, ogni estate.\nStoria.\nSi tratta di un evento che vuole rievocare l'epopea della frontiera dell'ovest con attivit\u00e0 che ricordano la colonizzazione di quelle terre.\nL'evento \u00e8 molto noto e richiama visitatori da diverse parti del mondo nel corso della manifestazione. La citt\u00e0 prepara una grande festa con diversi eventi, della durata di dieci giorni, che si svolgono nell'ultima settimana di luglio.\nL'elemento principale della festa \u00e8 il rodeo, classica manifestazione di bravura e perizia per i cowboy dell'ovest.\nLe specialit\u00e0 del rodeo sono:\nIn tutte queste prove l'obiettivo \u00e8 rimanere in sella almeno per otto secondi senza essere disarcionati.\nAltre prove sono anche:\nQuest'ultima gara \u00e8 riservata esclusivamente alle donne mentre le prime quattro sono riservate esclusivamente agli uomini.\nPer il resto esistono molte manifestazioni collaterali che vanno dalle sfilate di bande e majorettes a esposizioni di auto antiche a grigliate all'aperto che coinvolgono gli abitanti del luogo ed i turisti intervenuti.\nTutte le sere viene poi organizzato un concerto di musica country per allietare il pubblico presente in citt\u00e0, anche se negli ultimi anni si esibiscono anche artisti di altri generi musicali.\nOltre che a dette manifestazioni, esistono altre possibilit\u00e0 di trascorrere il tempo. Interessante la visita del Museo dedicato alla storia di Cheyenne, situato nelle vicinanze dell'Arena in cui si svolgono i rodeo.\nNella stessa zona esiste l'Indian Village, una ricostruzione di quello che era un villaggio di nativi americani, che illustra il modo di vivere degli indiani d'America."}
{"id": "2105403", "revid": "107831", "url": "https://it.wikipedia.org/wiki?curid=2105403", "title": "Beppe Marotta", "text": ""}
{"id": "2105405", "revid": "716632", "url": "https://it.wikipedia.org/wiki?curid=2105405", "title": "Strada regionale 552 del Passo Rest", "text": ""}
{"id": "2105406", "revid": "339392", "url": "https://it.wikipedia.org/wiki?curid=2105406", "title": "Strada Regionale 355 di Val Degano", "text": ""}
{"id": "2105407", "revid": "114101782", "url": "https://it.wikipedia.org/wiki?curid=2105407", "title": "Br\u00fcssow", "text": "Br\u00fcssow \u00e8 una citt\u00e0 di abitanti del Brandeburgo, in Germania.\nAppartiene al circondario dell'Uckermark ed \u00e8 parte dell'Amt Br\u00fcssow (Uckermark).\nStoria.\nIl 31 dicembre 2001 vennero aggregati alla citt\u00e0 di Br\u00fcssow i comuni di Bagem\u00fchl, Gr\u00fcnberg, Woddow e Wollschow.\nSimboli.\nStemma\nBandiera\nGeografia antropica.\nLa citt\u00e0 di Br\u00fcssow \u00e8 suddivisa nelle frazioni (\"Ortsteil\") di Bagem\u00fchl, Br\u00fcssow, Gr\u00fcnberg, Woddow e Wollschow.\nAmministrazione.\nGemellaggi.\nBr\u00fcssow \u00e8 gemellata con:"}
{"id": "2105409", "revid": "161374", "url": "https://it.wikipedia.org/wiki?curid=2105409", "title": "Strada Regionale 351 di Cervignano", "text": ""}
{"id": "2105414", "revid": "149727", "url": "https://it.wikipedia.org/wiki?curid=2105414", "title": "Butterholz", "text": ""}
{"id": "2105419", "revid": "228587", "url": "https://it.wikipedia.org/wiki?curid=2105419", "title": "Hekate", "text": ""}
{"id": "2105420", "revid": "726373", "url": "https://it.wikipedia.org/wiki?curid=2105420", "title": "Il cromosoma Calcutta", "text": "Il cromosoma Calcutta (\"The Calcutta Chromosome\", 1996) \u00e8 un romanzo dello scrittore indiano Amitav Ghosh.\nAmbientato a Calcutta in un futuro indeterminato, \u00e8 un thriller con personaggi apparentemente estranei che una misteriosa successione di eventi porta ad incontrarsi.\nIl romanzo \u00e8 liberamente basato sulla vita del medico britannico e entomologo Ronald Ross (1895-1898), Premio Nobel per la medicina nel 1902.\n\"Il cromosoma Calcutta\" ha vinto il premio Arthur C. Clarke nel 1997."}
{"id": "2105421", "revid": "149727", "url": "https://it.wikipedia.org/wiki?curid=2105421", "title": "Hammelstall", "text": ""}
{"id": "2105422", "revid": "827882", "url": "https://it.wikipedia.org/wiki?curid=2105422", "title": "Moor", "text": ""}
{"id": "2105423", "revid": "161374", "url": "https://it.wikipedia.org/wiki?curid=2105423", "title": "Strada Regionale 204 Belluno-Mas", "text": ""}
{"id": "2105424", "revid": "149727", "url": "https://it.wikipedia.org/wiki?curid=2105424", "title": "Petersruh", "text": ""}
{"id": "2105425", "revid": "149727", "url": "https://it.wikipedia.org/wiki?curid=2105425", "title": "Stramehl", "text": ""}
{"id": "2105426", "revid": "149727", "url": "https://it.wikipedia.org/wiki?curid=2105426", "title": "Bagem\u00fchl", "text": ""}
{"id": "2105427", "revid": "59976", "url": "https://it.wikipedia.org/wiki?curid=2105427", "title": "Cassonato", "text": ""}
{"id": "2105429", "revid": "1543377", "url": "https://it.wikipedia.org/wiki?curid=2105429", "title": "Chirisofo di Sparta", "text": "Era al soldo del principe Ciro il Giovane, che mirava a rimuovere dal trono persiano il fratello Artaserse.\nBiografia.\nChirisofo assunse il comando assoluto dell'armata greca poco dopo la battaglia di Cunassa, quando il satrapo Tissaferne uccise alla fine del 401 a.C. tutti i principali capi della spedizione con una trappola.\nEgli guid\u00f2 l'avanguardia dei mercenari greci nella ritirata attraverso le aspre montagne del Caucaso e dell'Anatolia, riuscendo a portarli fino alle coste del Mar Nero, dove lasci\u00f2 la spedizione per chiedere al navarco Anassibio di aiutare i Greci a tornare in patria via nave.\nTornato con una sola trireme, gli rivenne conferito il comando, dopo che Neone di Asine aveva ricoperto questo ruolo durante la sua assenza. Quando l'esercito si divise in tre parti, Chirisofo prese il comando di circa 1.400 opliti e 700 peltasti.\nSenofonte racconta che mor\u00ec a causa di una medicina che aveva preso per la febbre."}
{"id": "2105436", "revid": "30445", "url": "https://it.wikipedia.org/wiki?curid=2105436", "title": "Placca di Cocos", "text": "La placca di Cocos \u00e8 una placca tettonica della litosfera localizzata nella regione orientale dell'oceano Pacifico. La sua superficie \u00e8 di circa 0.07223 steradianti. Ad essa di solito \u00e8 associata la placca di Rivera. Deve il suo nome all'isola del Cocco qui presente.\nLa placca di Cocos \u00e8 in contatto con le placche di Rivera, pacifica, delle Gal\u00e1pagos, Nazca, Panama, caraibica e nordamericana."}
{"id": "2105437", "revid": "247933", "url": "https://it.wikipedia.org/wiki?curid=2105437", "title": "Placca delle Cocos", "text": ""}
{"id": "2105440", "revid": "92723", "url": "https://it.wikipedia.org/wiki?curid=2105440", "title": "Diocesi di Ebolowa-Kribi", "text": ""}
{"id": "2105441", "revid": "767487", "url": "https://it.wikipedia.org/wiki?curid=2105441", "title": "Inside Out (gruppo musicale)", "text": "Gli Inside Out erano un gruppo musicale hardcore punk originario di Orange County, in California. Il frontman del gruppo era Zack De La Rocha, successivamente membro dei Rage Against the Machine."}
{"id": "2105442", "revid": "1305772", "url": "https://it.wikipedia.org/wiki?curid=2105442", "title": "Gr\u00fcnberg (disambigua)", "text": ""}
{"id": "2105444", "revid": "256896", "url": "https://it.wikipedia.org/wiki?curid=2105444", "title": "Scuola di Stoccolma", "text": ""}
{"id": "2105447", "revid": "161374", "url": "https://it.wikipedia.org/wiki?curid=2105447", "title": "Strada Regionale 203 Agordina", "text": ""}
{"id": "2105448", "revid": "767487", "url": "https://it.wikipedia.org/wiki?curid=2105448", "title": "Carlos Lapetra", "text": "Carriera.\nClub.\nFratello del calciatore Ricardo, Carlos Lapetra inizi\u00f2 la carriera nel Guadalajara. Nella stagione 1958-1959 gioc\u00f2 nell'Huesca. Nel 1959 pass\u00f2 al , dove rimase sino al ritiro datato 1969.\nFece parte della squadra del Real Saragozza degli anni '60 soprannominata \"Los Magn\u00edficos\". Con gli aragonesi vinse due Coppe del Re, la prima nel 1963-1964, la seconda nel 1965-1966. Nel 1963-1964 vinse anche una Coppa delle Fiere.\nNazionale.\nCarlos Lapetra gioc\u00f2 per la Nazionale spagnola dal 1963 al 1966, scendendo in campo 13 volte.\nDebutt\u00f2 il 13 giugno 1963 in Spagna- 2-6 e partecip\u00f2 inoltre al vittorioso Campionato europeo di calcio del 1964 ed al Campionato mondiale di calcio del 1966."}
{"id": "2105449", "revid": "318966", "url": "https://it.wikipedia.org/wiki?curid=2105449", "title": "Il Valentino", "text": ""}
{"id": "2105450", "revid": "114101795", "url": "https://it.wikipedia.org/wiki?curid=2105450", "title": "Battin", "text": ""}
{"id": "2105452", "revid": "149727", "url": "https://it.wikipedia.org/wiki?curid=2105452", "title": "Klausthal", "text": ""}
{"id": "2105454", "revid": "149727", "url": "https://it.wikipedia.org/wiki?curid=2105454", "title": "Trampe", "text": ""}
{"id": "2105456", "revid": "149727", "url": "https://it.wikipedia.org/wiki?curid=2105456", "title": "Woddow", "text": ""}
{"id": "2105457", "revid": "149727", "url": "https://it.wikipedia.org/wiki?curid=2105457", "title": "Wollschow", "text": ""}
{"id": "2105458", "revid": "149727", "url": "https://it.wikipedia.org/wiki?curid=2105458", "title": "Menkin", "text": ""}
{"id": "2105460", "revid": "1904508", "url": "https://it.wikipedia.org/wiki?curid=2105460", "title": "Conti e duchi di Valentinois", "text": "Duca di Valentinois (francese: \"Duc de Valentinois\"; italiano: \"Duca Valentino\"), in precedenza Conte di Valentinois, \u00e8 un titolo di nobilt\u00e0, in origine fra i Pari di Francia. \u00c8 attualmente uno dei molti titoli ereditari rivendicati dal Principe di Monaco nonostante la sua estinzione nel diritto francese nel 1949. Anche se inizialmente indicava il controllo amministrativo del Ducato di Valentinois, il ducato da allora \u00e8 diventato parte della Francia, rendendo il titolo semplicemente uno di nobilit\u00e0.\n\u00c8 stato creato almeno quattro volte: il 17 agosto 1498, per Cesare Borgia, nel 1548 per Diana di Poitiers, nel 1642 per il Principe Onorato II di Monaco, e pi\u00f9 recentemente nel 1715 per il Principe Giacomo I di Monaco.\nPrima creazione.\nLuigi XII di Francia cre\u00f2 Cesare Borgia Duca di Valentinois nel 1498. Sia la forma italianizzata di questo titolo sia la sua precedente nomina come Cardinale di Valencia port\u00f2 all'uso comune del soprannome: \"Il Valentino\".\nSeconda creazione.\nEnrico II di Francia cre\u00f2 Diana di Poitiers Duchessa di Valentinois nel 1548.\nTerza creazione.\nRe Luigi XIII di Francia cre\u00f2 il titolo con lettere patenti, firmate nel maggio 1642 e registrate il 18 luglio 1642, come un insieme di diverse propriet\u00e0 nella provincia francese del Dauphin\u00e9 che erano state date in precedenza ad Onorato II, Principe di Monaco.\nLa prima persona a detenere in titolo fu Onorato II, Principe di Monaco, principe regnante all'epoca della sua creazione; alla sua morte pass\u00f2 a suo figlio Luigi I, e quindi al figlio di Luigi Antonio. Tuttavia, dato che l'eredit\u00e0 del titolo era limitata agli eredi maschi, e poich\u00e9 Antonio aveva soltanto figlie femmine e nessun maschio, dov\u00e9 passare a suo fratello, Francesco Onorato Grimaldi, ma si estinse il 22 luglio 1715 quando Francesco Onorato perso il suo diritto di succedere ad Antonio.\nQuarta creazione.\nIl 20 ottobre 1715, la figlia maggiore ed erede di Antonio I di Monaco, Luisa Ippolita spos\u00f2 Jacques-Fran\u00e7ois de Goyon-Matignon, che aveva firmato un contratto il 5 settembre 1715 con il quale era stato costretto a prendere il cognome Grimaldi. Luigi XV a quel punto ricre\u00f2 il titolo di Valentinois con lettere patenti, firmato nel dicembre 1715 e registrato il 2 settembre 1716, per Jacques, che era succeduto al suocero come Principe Giacomo I; come la precedente creazione, la sua ereditariet\u00e0 era ristretta agli eredi maschi.\nDopo l'abdicazione di Giacomo nel 1733, il titolo pass\u00f2 senza interruzioni per diverse generazioni di Principe in Principe: da Giacomo ad Onorato II, Onorato IV, Onorato V, Florestano I, Carlo III, Alberto I. Alberto concesse il titolo di Duchessa di Valentinois alla nipote adottiva Charlotte, ormai noto come Principessa Charlotte, Duchessa di Valentinois, il 20 maggio 1919. Il 20 marzo 1920, poco dopo il matrimonio di Charlotte con Pierre de Polignac, egli, come Jacques-Fran\u00e7ois de Goyon-Matignon, prese il titolo di Duca di Valentinois, avendo gi\u00e0 cambiato il suo cognome in Grimaldi.\nLuigi II, che successe ad Alberto I nel 1922, non detenne il titolo di Valentinois per se stesso. Anche se suo padre aveva concesso il titolo di Valentinois a Charlotte, il suo diritto di successione rimase con Luigi e la sua discendenza; di conseguenza, alla sua morte senza eredi maschi nel 1949, esso divent\u00f2 estinto per la legge francese e sotto la legge salica. Tuttavia, il suo successore, Ranieri III, lo rivendic\u00f2 ancora, forse nella convinzione, come suggerito da Fran\u00e7ois Velde, che fu \"implicitamente ricreato per Charlotte dalla repubblica francese nel 1919 quando la sua adozione fu approvata\". Tuttavia, le varie repubbliche francesi non hanno mai creato, n\u00e9 ricreato nessun ducato.\nCon la morte del Principe Ranieri il 6 aprile 2005, il titolo pass\u00f2 a suo figlio, l'attuale Alberto II di Monaco.\nElenco dei Conti e Duchi di Valentinois.\nDuchi di Valentinois.\nPrima Creazione:\nSeconda Creazione:\nTerza Creazione:\nQuarta Creazione:\n\"Il titolo francese di Duca di Valentinois si estinse nel 1949. L'omonimo titolo attualmente esistente sarebbe, secondo l'almanacco di Gotha, una concessione monegasca di un titolo che altrimenti non sarebbe rilevato in Francia.\"\nIl Valentinois come ducato dato in appannaggio.\nPrima creazione.\nLuigi XII di Francia cre\u00f2 per Cesare Borgia il titolo di Duca del Valentinois (\"Duca di Valentino\") nel 1498.\nSeconda creazione.\nEnrico II di Francia cre\u00f2 Diana di Poitiers Duchessa del Valentinois nel 1548.\nTerza creazione.\nIl Re Luigi XIII di Francia cre\u00f2 il titolo per lettere patenti, siglate nel maggio del 1642 e registrate il 18 luglio 1642, come conglomerato di diversi stati francesi della provincia del Delfinato che erano stati precedentemente affidati ad Onorato II di Monaco.\nLa prima persona a portare questo titolo fu Onorato II di Monaco, Principe regnante all'epoca della creazione; alla sua morte il titolo pass\u00f2 al figlio Luigi I, e quindi al di lui figlio Antonio I. Ad Ogni modo il titolo era legato alla legge salica e dal momento che Antonio aveva avuto una sola figlia femmina, il titolo pass\u00f2 al fratello Fran\u00e7ois-Honor\u00e9 Grimaldi, ma si estinse il 22 luglio 1715 quando Fran\u00e7ois-Honor\u00e9 pretese i propri diritti di successione ad Antonio.\nQuarta creazione.\nIl 20 ottobre 1715, la figlia maggiore di Antonio I e sua erede, Luisa Ippolita spos\u00f2 Jacques-Fran\u00e7ois de Goyon-Matignon, che aveva siglato un contratto il 5 settembre 1715 con il quale si impegnava ad assumere il cognome di Grimaldi. Luigi XV ricre\u00f2 quindi il titolo di Duca del Valentinois per lettere patenti, siglate nel dicembre del 1715 e registrate il 2 settembre 1716, per Giacomo, che sarebbe dovuto succedere al suocero con il nome di Giacomo I; come la precedente creazione, la sua eredit\u00e0 venne ristretta secondo la legge salica.\nAll'abdicazione di Giacomo nel 1733, il titolo pass\u00f2 ininterrottamente ai principi di Monaco di generazione in generazione sino ad Alberto I. Alberto concesse il titolo di Duchessa del Valentinois alla sua pronipote adottiva Carlotta, meglio conosciuta come Carlotta del Valentinois, il 20 maggio 1919. Il 20 marzo 1920, poco tempo dopo il matrimonio di Carlotta con Pierre de Polignac, egli, come Jacques-Fran\u00e7ois de Goyon-Matignon, ottenne il titolo di Duca del Valentinois, avendo accettato di cambiare il proprio cognome in Grimaldi.\nDal momento che la coppia mor\u00ec senza eredi maschi, il titolo torn\u00f2 al ramo principale dei Grimaldi e si perpetua oggi tra i titoli reali del Principato di Monaco."}
{"id": "2105468", "revid": "80339", "url": "https://it.wikipedia.org/wiki?curid=2105468", "title": "Flavio Delbono", "text": "Biografia.\nSuo padre Aldo era un vigile urbano, sua madre Luigia lavorava come ricamatrice.\nDopo gli studi al liceo scientifico, Delbono si iscrive alla Facolt\u00e0 di Economia e Commercio dell'Universit\u00e0 di Parma, da dove uscir\u00e0 laureato nel 1982.\nNel 1983 si trasferisce stabilmente a Bologna e da quel momento non lascer\u00e0 pi\u00f9 la citt\u00e0 emiliana. Consegue il dottorato in Economia presso l'Universit\u00e0 di Siena nel 1987 e, nel 1988, diventa dottore di ricerca (\"Ph.D.\") in Economia anche presso il Linacre College dell'Universit\u00e0 di Oxford. Durante questa sua esperienza inglese lavora con Amartya Sen (Premio Nobel per l'economia nel 1998).\nNel 1992, a 33 anni, vince il concorso per la cattedra di Economia Politica all'Universit\u00e0 di Bologna.\nDal 1987 Delbono insegna stabilmente anche presso la sede bolognese della Universit\u00e0 Johns Hopkins.\nVita politica e amministrativa.\nTra il 1995 e il 1999 ricopre l'incarico di assessore al Bilancio del Comune di Bologna. Nel 1999 corre come capogruppo della lista \"I Democratici\" alle elezioni per il consiglio comunale di Bologna, risultando eletto con oltre 1000 preferenze.\nNel 2000 l'appena eletto Presidente della regione Emilia-Romagna, Vasco Errani, gli affida l'incarico di Assessore Regionale alle Finanze e Organizzazione. Nel 2003 gli viene affidato anche l'incarico di Vicepresidente della Regione Emilia-Romagna.\nNel 2005, anno di inizio del secondo mandato di Vasco Errani come Presidente della regione, Delbono viene riconfermato vicepresidente della Regione e Assessore alle Finanze, con in pi\u00f9 la delega per l'Europa.\nIl 19 giugno 2008 Delbono viene eletto a Bruxelles all'unanimit\u00e0 presidente della Rete delle Regioni di Lisbona (\"Lisbon Regions Network\").\nCandidatura alle primarie PD di Bologna.\nIl 13 ottobre 2008 Flavio Delbono annuncia di volersi candidare alle primarie del Partito Democratico per la scelta del candidato sindaco di Bologna. Ben presto Delbono cattura l'approvazione di una parte della citt\u00e0 di Bologna e soprattutto quello di politici come Romano Prodi, Renato Zangheri, Pier Luigi Bersani, Vasco Errani e tanti grandi esponenti della politica cittadina e nazionale.\nLe elezioni primarie, svoltesi il 13 e 14 dicembre 2008, vedono la vittoria di Delbono col 49,3% dei votanti, contro il 23,3% di Maurizio Cevenini, il 21,4% di Virginio Merola e il 5,1% di Andrea Forlani.. Successivamente rassegna le dimissioni dalla carica di vicepresidente della Regione Emilia-Romagna, di Assessore alle Finanze e all'Europa.\nAl suo posto viene nominata vicepresidente Maria Giuseppina Muzzarelli.\nSindaco di Bologna.\nIn occasione delle elezioni amministrative del 2009, Delbono, dopo aver ottenuto il 49,4% dei voti al primo turno, sconfigge il candidato del centro-destra Alfredo Cazzola col 60,67%; il 25 giugno 2009 \u00e8 dunque proclamato sindaco.\nLo scandalo e le dimissioni da sindaco di Bologna.\nIl 25 gennaio 2010 ha annunciato le proprie dimissioni al consiglio comunale, in quanto indagato per reati come peculato, truffa aggravata ed abuso d'ufficio relativamente al periodo nel quale ricopriva la carica di vicepresidente della Regione Emilia-Romagna. Le indagini sono partite a seguito di dichiarazioni rilasciate da Cinzia Cracchi, che, all'epoca dei fatti, era la sua compagna e segretaria. Lo scandalo \u00e8 stato denominato dai giornalisti \"Cinzia-gate\".\nLe dimissioni sono state formalizzate tre giorni dopo, il 28 gennaio 2010, dopo l'approvazione del Bilancio comunale per il 2010, e sono diventate esecutive il 17 febbraio successivo.\nAd un anno esatto di distanza, il 18 febbraio 2011, per uno dei due filoni d'inchiesta nati dalla vicenda Delbono \u00e8 condannato alla pena, patteggiata, di 19 mesi di reclusione per peculato, truffa aggravata, intralcio alla giustizia e induzione a rilasciare false dichiarazioni.\nL'11 novembre 2011 il prof. Flavio Delbono \u00e8 stato sospeso per un giorno dall'Universit\u00e0 di Bologna per danno d'immagine (decisione assunta dal collegio di disciplina del Consiglio universitario nazionale) a seguito della condanna penale riportata, anche se la pena \u00e8 simbolica ci\u00f2 comporter\u00e0 per Delbono l'impossibilit\u00e0 di assumere incarichi istituzionali in ateneo per cinque anni.\nNel marzo 2012 l'ex sindaco Delbono viene condannato (pena patteggiata) per il reato di abuso d'ufficio ad 1 mese e 10 giorni in continuazione con la precedente pena del febbraio 2011, la vicenda riguarda sempre il cosiddetto Cinzia-gate."}
{"id": "2105470", "revid": "20516631", "url": "https://it.wikipedia.org/wiki?curid=2105470", "title": "Internet intergalattico", "text": ""}
{"id": "2105471", "revid": "123023967", "url": "https://it.wikipedia.org/wiki?curid=2105471", "title": "Giuseppe Mussi", "text": "Biografia.\nNato da una famiglia borghese di Milano, figlio di Luigi e Carolina Argenti (di origini nobili), si laure\u00f2 in giurisprudenza all'Universit\u00e0 degli Studi di Pavia, come alunno del Collegio Ghislieri, entrando a far parte dell'universo politico appena terminati gli studi, aderendo alla corrente di pensiero della Sinistra storica. Durante gli anni della giovent\u00f9, la ricca eredit\u00e0 paterna gli concesse di interessarsi di politica, svolgendo nel contempo l'attivit\u00e0 di giornalista, scrivendo sul \"Gazzettino rosa\" diretto da Achille Bizzoni, affiancando nell'opera Felice Cavallotti.\nNel 1861 entr\u00f2 a far parte del consiglio provinciale milanese, dapprima come revisore dei conti e poi come membro effettivo.\nAppena ventottenne, venne eletto sindaco dalla cittadinanza di Corbetta ove il Mussi aveva preso residenza stabile con la propria famiglia (nella stessa villa che poi, attraverso sua nipote Carlotta Borsani, passer\u00e0 allo scrittore Carlo Dossi), rimanendo in carica dal 1864 al 1868 e venendo nuovamente rieletto a tale carica dal 1879 sino al 1886. Continu\u00f2 la sua attivit\u00e0 di scrittore preparando articoli per la \"Gazzetta di Milano\", per \"Il Diritto\" e per \"L\u2019Unione\" di Carlo Righetti, giungendo a pubblicare anche su \"Il Secolo\" dove si specializz\u00f2 in articoli di politica ed amministrazione locale.\nIn campo politico, nel 1866 venne eletto alla camera dei deputati a soli 30 anni, rappresentando il collegio elettorale di Abbiategrasso, nel quale erano compresi i suoi possedimenti terrieri: l'avvocato Luigi Brangi, commentatore politico dell'epoca, lo defin\u00ec nella sua opera un \"repubblicano all'acqua di rosa\", mentre il biografo parlamentare Telesforo Sarti disse di lui che era un \"radicale, ma di quei radicali di buon senso, che sono in sostanza pi\u00f9 conservatori di certi moderati\".\nFu proprio per questo suo senso di moderazione che entr\u00f2 ben presto in conflitto col compagno deputato Cavallotti, il quale denunci\u00f2 pi\u00f9 volte la sua incoerenza rispetto agli ideali del partito. Nel 1868 venne eletto anche nel consiglio comunale di Milano, rimanendovi sino al 1904 con alcune brevi interruzioni e guidando sempre l'opposizione ai moderati.\nMassone, nel 1867 fu tra i fondatori della Loggia \"Universo\" di Firenze, nel 1872 fu nominato Gran maestro aggiunto del Grande Oriente d'Italia e nel 1896 Gran maestro aggiunto onorario a vita; dal 1885 al 1886 fu presidente della Gran loggia del Rito simbolico italiano, nel 1875 fu membro della Loggia \"Libero pensiero\" di Abbiategrasso e il 26 ottobre 1903 fu affiliato alla loggia \"Cisalpina-Carlo Cattaneo\" di Milano .\nTra il 1872 ed il 1875 scrisse per \"La Capitale\" di cui assunse anche la direzione sotto la presidenza di Raffaele Sonzogno, abbandonata per\u00f2 dopo la presa di posizione sulla soppressione delle corporazioni religiose ed i primi arresti per reati di stampa. Nel 1875 fond\u00f2 il giornale \"La Ragione\" assieme a Cavallotti e ad Andrea Ghinosi, esperienza che per\u00f2 si concluse nel 1883 quando il Mussi abbandon\u00f2 il giornale per tornare a scrivere su \"Il Secolo\".\nDopo essere entrato in stretti rapporti con Francesco Crispi e Giuseppe Zanardelli, venne eletto deputato nel partito radicale e nel 1892 venne nominato Vicepresidente della Camera dei Deputati del Regno d'Italia, rimanendo in carica sino al 1894, sotto la presidenza di camera dello stesso Zanardelli, nella XVIII Legislatura.\nIl 18 dicembre 1899 venne eletto Sindaco di Milano, il primo a capo di una coalizione di centrosinistra, rimanendo in carica sino al 16 dicembre 1903.\nIl 21 novembre 1901 venne nominato senatore del Regno d'Italia con relatore il Senatore Antonino Di Prampero, e divenne primo Presidente, a Milano, dell'A.N.C.I. (Associazione Nazionale Comuni Italiani).\nMor\u00ec nella sua villa di Baveno il 18 agosto 1904 ed \u00e8 sepolto a Milano. Poco dopo il suo decesso, le citt\u00e0 di Milano e Corbetta gli dedicarono rispettivamente una via."}
{"id": "2105476", "revid": "834", "url": "https://it.wikipedia.org/wiki?curid=2105476", "title": "The Mini LP", "text": ""}
{"id": "2105477", "revid": "6923", "url": "https://it.wikipedia.org/wiki?curid=2105477", "title": "Circuito di Mid-Ohio", "text": "Il circuito del Mid-Ohio (anche noto come Mid-Ohio Sports Car Course) \u00e8 un tracciato per automobilismo situato nelle vicinanze di Lexington, Ohio. Inaugurato nel 1962, ospita le gare del campionato American Le Mans Series e della IndyCar Series. Inoltre, dopo le modifiche apportate dal 1990 al 2006, \u00e8 anche utilizzata per gare motociclistiche sul tracciato modificato, pi\u00f9 corto dell'originale\nCircuito.\nIl tracciato originale (\"Original Road Course\") \u00e8 lungo 3,86 chilometri e presenta un andamento altimetrico ondulato. Esistono inoltre altre varianti pi\u00f9 corte che escludono parte del tracciato originale: quella lunga 3.62\u00a0km (\"Second Road Course\"), che esclude la chicane che precede il tornante \"Keyhole\" e quella per le gare motociclistiche (\"Short Course\"), che esclude chicane e \"Keyhole\" e si immette direttamente a met\u00e0 del rettilineo \"Backstretch\" mediante un tornante posto immediatamente dopo la prima curva dopo il rettilineo di partenza."}
{"id": "2105478", "revid": "1305772", "url": "https://it.wikipedia.org/wiki?curid=2105478", "title": "Walls of Jericho", "text": "Walls of Jericho (\"mura di Gerico\" in lingua inglese) pu\u00f2 riferirsi a:"}
{"id": "2105480", "revid": "318966", "url": "https://it.wikipedia.org/wiki?curid=2105480", "title": "Bamboccianti", "text": ""}
{"id": "2105481", "revid": "401052", "url": "https://it.wikipedia.org/wiki?curid=2105481", "title": "Amt Br\u00fcssow (Uckermark)", "text": "La comunit\u00e0 amministrativa di Br\u00fcssow (Uckermark) (\"Amt Br\u00fcssow (Uckermark)\") si trova nel circondario dell'Uckermark nel Brandeburgo, in Germania.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nSuddivisione.\nComprende 5 comuni:\nCapoluogo e centro maggiore \u00e8 Br\u00fcssow."}
{"id": "2105485", "revid": "116944", "url": "https://it.wikipedia.org/wiki?curid=2105485", "title": "De Thematibus", "text": ""}
{"id": "2105490", "revid": "92723", "url": "https://it.wikipedia.org/wiki?curid=2105490", "title": "Diocesi di Kribi", "text": "La diocesi di Kribi (in latino: \"Dioecesis Kribensis\") \u00e8 una sede della Chiesa cattolica in Camerun suffraganea dell'arcidiocesi di Yaound\u00e9. Nel 2019 contava 87.500 battezzati su 184.000 abitanti. \u00c8 retta dal vescovo Damase Zinga Atangana.\nTerritorio.\nLa diocesi comprende il dipartimento camerunese di Oc\u00e9an, nella regione del Sud. Confina a nord con le diocesi di Ed\u00e9a e di Es\u00e9ka, a nord-est con la diocesi di Mbalmayo, ad ovest con l'Oceano Atlantico, ad est con la diocesi di Ebolowa e a sud con la Guinea Equatoriale.\nSede vescovile \u00e8 la citt\u00e0 di Kribi, dove si trova la cattedrale di San Giuseppe.\nIl territorio \u00e8 suddiviso in 38 parrocchie.\nStoria.\nLa diocesi \u00e8 stata eretta il 19 giugno 2008 con la bolla \"Cum ad aeternam\" di papa Benedetto XVI, ricavandone il territorio dalla scissione della diocesi di Ebolowa-Kribi, da cui ha tratto origine anche la diocesi di Ebolowa.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2019 su una popolazione di 184.000 persone contava 87.500 battezzati, corrispondenti al 47,6% del totale."}
{"id": "2105495", "revid": "161374", "url": "https://it.wikipedia.org/wiki?curid=2105495", "title": "Strada Regionale 356 di Cividale", "text": ""}
{"id": "2105497", "revid": "486946", "url": "https://it.wikipedia.org/wiki?curid=2105497", "title": "Tele Elefante", "text": ""}
{"id": "2105498", "revid": "161374", "url": "https://it.wikipedia.org/wiki?curid=2105498", "title": "Strada Regionale 353 della Bassa Friulana", "text": ""}
{"id": "2105502", "revid": "161374", "url": "https://it.wikipedia.org/wiki?curid=2105502", "title": "Strada Regionale 352 di Grado", "text": ""}
{"id": "2105504", "revid": "599013", "url": "https://it.wikipedia.org/wiki?curid=2105504", "title": "Feliciano Rivilla", "text": "Carriera.\nClub.\nDa giovane milit\u00f2 nel Real \u00c1vila, squadra della sua citt\u00e0. Il 28 dicembre 1955 venne ceduto all'Atl\u00e9tico Madrid, passando poi in prestito al Plus Ultra ed al Rayo Vallecano.\nNel 1956 torn\u00f2 all'Atl\u00e9tico Madrid. Debutt\u00f2 nel campionato di calcio spagnolo il 21 settembre 1958 in Valencia-Atl\u00e9tico de Madrid 4-2. Rivilla vinse una Liga e tre Coppe di Spagna, tra cui quella del 1960, la prima vinta dalla societ\u00e0. Con l'Atl\u00e9tico vinse anche la Supercoppa europea, primo titolo internazionale della societ\u00e0.\nRivilla si ritir\u00f2 dal calcio nel 1968 dopo dieci stagioni nella Liga con l'Atl\u00e9tico Madrid. Il 17 settembre 1969 la sua vecchia societ\u00e0 organizz\u00f2 una partita in suo onore contro il Santos che sconfisse la squadra madrilena per 3 a 1.\nGioc\u00f2 356 partite in tutte le competizioni con l'Atl\u00e9tico, di cui 244 nel campionato nazionale, 66 in Copa del Rey e 46 nelle competizioni europee segnando sette reti.\nNazionale.\nGioc\u00f2 26 partite con la nazionale di calcio spagnola, debuttando il 10 luglio 1960 in Spagna- 3-1.\nVinse il giocando tutte le partite nella competizione.\nDopo il ritiro.\nHa ricoperto la carica di vicepresidente della AEFI, l'associazione degli ex-calciatori della nazionale spagnola.\n\u00c8 scomparso nel 2017 all'et\u00e0 di 81 anni."}
{"id": "2105514", "revid": "290948", "url": "https://it.wikipedia.org/wiki?curid=2105514", "title": "Pudellaggio", "text": ""}
{"id": "2105526", "revid": "149727", "url": "https://it.wikipedia.org/wiki?curid=2105526", "title": "Lubin (B\u0142ota)", "text": ""}
{"id": "2105527", "revid": "161374", "url": "https://it.wikipedia.org/wiki?curid=2105527", "title": "Strada Regionale 305 di Redipuglia", "text": ""}
{"id": "2105532", "revid": "716632", "url": "https://it.wikipedia.org/wiki?curid=2105532", "title": "Strada regionale 518 di Devetaki", "text": ""}
{"id": "2105534", "revid": "1833487", "url": "https://it.wikipedia.org/wiki?curid=2105534", "title": "Betty", "text": "Nome proprio di persona, femminile, singolare."}
{"id": "2105536", "revid": "161374", "url": "https://it.wikipedia.org/wiki?curid=2105536", "title": "Strada Regionale 58 della Carniola", "text": ""}
{"id": "2105547", "revid": "716632", "url": "https://it.wikipedia.org/wiki?curid=2105547", "title": "Strada regionale 519 di Iamiano", "text": ""}
{"id": "2105552", "revid": "1005847", "url": "https://it.wikipedia.org/wiki?curid=2105552", "title": "Vittorio Rossi", "text": "Biografia.\nCompiuti a Venezia gli studi liceali, si iscrisse dapprima all'Universit\u00e0 di Padova, per poi passare a quella di Torino, dove si laure\u00f2 nel 1886 sotto la guida di Arturo Graf e Rodolfo Renier. Si perfezion\u00f2 quindi a Firenze, con Adolfo Bartoli, Pio Rajna e Domenico Comparetti, tutti seguaci del metodo storico, metodo a cui lo stesso Rossi ader\u00ec, per poi essere influenzato dalla critica idealistica di Benedetto Croce\ne di Giovanni Gentile.\nDopo un breve periodo di insegnamento nei licei (a Sessa Aurunca ed a Palermo), inizi\u00f2 nel 1891 l'insegnamento universitario, dapprima a Messina, e successivamente a Pavia (dal 1893), a Padova (dal 1908), ed a Roma (dal 1913). Dal 1933 al 1935 fu commissario e da quella data attivo Presidente dell'Accademia dei Lincei, fino alla morte\nMolte furono le opere pubblicate di assoluto rilievo, specie su Battista Guarini, Andrea Calmo, Pietro Aretino, Francesco Petrarca (di cui cur\u00f2 anche le Familiari), Dante Alighieri, il Quattrocento. Fece inoltre parte della Commissione per l'Edizione nazionale delle opere del Petrarca (per conto della quale pubblic\u00f2 anche una monumentale edizione in 4 volumi delle \"Familiares\", che resta tuttora il testo critico di riferimento per questa parte dell'epistolario petrarchesco) cos\u00ec come del Consiglio superiore della pubblica istruzione."}
{"id": "2105553", "revid": "161374", "url": "https://it.wikipedia.org/wiki?curid=2105553", "title": "Strada Regionale 252 di Palmanova", "text": ""}
{"id": "2105556", "revid": "247222", "url": "https://it.wikipedia.org/wiki?curid=2105556", "title": "Amauri", "text": "Biografia.\nIl suo nome in Brasile \u00e8 pronunciato \"Amaur\u00ec\", ma in Italia \u00e8 chiamato anche e soprattutto \"Am\u00e0uri\". Ha ricevuto in Italia il soprannome \"Calimero\". Da ragazzo ha lavorato in un supermercato, in una fabbrica di carbonella, nel settore metallurgico e come muratore per aiutare la famiglia, riuscendo anche ad allenarsi e fare provini, spesso non riuscendo, a causa di tutti questi impegni, ad esprimersi al massimo. \u00c8 sposato con Cynthia Cosini Valadares, connazionale conosciuta a Napoli, da cui ha avuto tre figli, ovvero Cindy, Hugo Leonardo e Miley, nati tutti in Italia: la prima nel 2003, il secondo il 27 gennaio 2006 e la terza il 26 gennaio 2012.\nIl 12 aprile 2010, grazie alla moglie di origini italiane (avi della provincia di Cuneo), acquisisce la cittadinanza italiana per naturalizzazione, quest'ultima ricevuta dal direttore dei servizi civici di Torino Gianni Giacone. Nel decreto di naturalizzazione scompare il cognome materno Carvalho e il giocatore per la Repubblica Italiana \u00e8 semplicemente \"Amauri de Oliveira\". Molto importante, per la sua vita professionale e non, \u00e8 stato il suo procuratore Vittorio Grimaldi. \u00c8 finanziatore dell'Istituto per l'infanzia abbandonata del Brasile.\nNel giugno del 2021 su Instagram, insieme ad altri ex campioni del calibro di Marco Materazzi e Alessio Cerci, annuncia l\u2019adesione alla \"Island Cup\", un mini campionato che prender\u00e0 il via in Florida ad agosto e dal 2022 si svolger\u00e0 in diversi paesi dell\u2019area caraibica.\nCaratteristiche tecniche.\nMario Beretta, suo allenatore al ChievoVerona, lo ha definito \u00ababile nel gioco aereo e forte fisicamente\u00bb, lodandone anche il dinamismo.\nCarriera.\nClub.\nInizi in patria e Bellinzona.\nViene notato e portato a fare un provino nel Santa Catarina, club militante in seconda serie brasiliana, distante dieci ore da San Paolo. Dopo 14 presenze e 8 gol, nel gennaio 2000 viene inserito in una rappresentativa che partecipa al Torneo di Viareggio. In questa competizione impressiona subito segnando una doppietta all'Empoli; saranno 5 le realizzazioni nel torneo giovanile. Nel marzo dello stesso anno viene tesserato come extracomunitario dalla squadra svizzera del Bellinzona, dove, anche a causa di un infortunio al ginocchio, gioca solo 5 partite segnando un gol e la sua propriet\u00e0 non viene riscattata.\nParma e Napoli.\nIn seguito si reca in Belgio per sostenere un provino, ma le trattative non vanno a buon fine. Cos\u00ec torna in Italia e va a Torino, dove per due mesi vive praticamente da clandestino, sprovvisto del biglietto di ritorno per il Brasile. Il manager Mariano Grimaldi lo fa restare in Italia, dove viene acquistato dal nel gennaio del 2001 e subito ceduto in prestito al Napoli, che lo tessera il 12 aprile. Con i partenopei inizia a giocare con la Primavera e successivamente viene aggregato alla prima squadra, dove trova il suo idolo Edmundo. Esordisce in Serie A tre giorni dopo in -Napoli (0-1), gara della 26\u00aa giornata di campionato, in cui gli viene anche invalidato un gol, uscendo al 69' per far posto a Francesco Moriero. Sigla il primo gol in Serie A in Napoli-Hellas Verona (2-0). A fine stagione retrocede con la societ\u00e0 partenopea in Serie B.\nPiacenza, Empoli e Messina.\nAnche a causa della cattiva situazione economica della societ\u00e0 partenopea si trasferisce, nell'estate 2001, al Piacenza dove ottiene 7 presenze in Serie A. La stagione successiva inizia all'Empoli, dove rimane, senza mai scendere in campo, fino a settembre, quando su sua richiesta passa al in Serie B poich\u00e9 chiuso da Luca Saudati, Antonio Di Natale e Tommaso Rocchi. In Sicilia segna 4 reti in 23 presenze e la squadra arriva 13\u00ba in campionato.\nChievo.\nNel 2003 torna in Serie A, questa volta a Verona con la maglia del Chievo. Il primo goal lo sigla alla sesta giornata contro la e si ripete la settimana successiva sul campo dell'Empoli. Nelle prime due annate in gialloblu \u00e8 chiuso da Pellissier e Cossato, ma comunque riesce a mettere a segno 6 reti. La stagione 2005-2006 \u00e8 la migliore nel Chievo: realizza 11 reti in 37 partite in campionato (tra cui quattro doppiette, una in casa del , un'altra in casa contro la Reggina, una sul campo dell' e l'ultima prestigiosa in casa contro la ) da aggiungere ai tre siglati in Coppa Italia e, grazie alle penalizzazioni seguite a Calciopoli, la squadra raggiunge la qualificazione al terzo turno preliminare di Champions League, in cui Amauri segna al Bentegodi 2 reti ai bulgari del Levski Sofia (primo giocatore nella Storia del Chievo a segnare un gol in una competizione Uefa), inutili per\u00f2 per la qualificazione dei veneti alla fase ai gironi. Chiude l'esperienza veronese nel 2006 con 22 reti (17 in campionato, 3 in Coppa Italia e 2 nei preliminari di Champions League) e 96 presenze in 3 campionati.\nPalermo.\nIl 31 agosto 2006 viene acquistato dal Palermo nell'ultimo giorno della campagna dei trasferimenti del 2006 per 8,75 milioni di euro pi\u00f9 il cartellino di Denis Godeas; con la societ\u00e0 rosanero stipula un contratto da 1,2 milioni di euro di ingaggio a stagione. Nella prima parte della stagione gioca come attaccante di peso della squadra rosanero, che, anche grazie ai suoi gol, arriva in testa alla classifica. Il 23 dicembre, durante la partita Siena-Palermo, in uno scontro con il portiere austriaco Manninger si procura un trauma distorsivo al ginocchio destro con rottura parziale del legamento crociato posteriore e stiramento del collaterale mediale. La sua assenza contribuisce in negativo alla mancata qualificazione del Palermo alla Champions League: la squadra termina la stagione al 5\u00ba posto dopo aver perso tutti i punti di vantaggio (erano arrivati a dieci) proprio sulla quinta posizione.\nNell'agosto del 2007 l'infortunio \u00e8 completamente assorbito e torna a giocare con i \"rosanero\", confermandosi ai livelli positivi della stagione precedente, prima dello stop. Dopo la vittoria esterna per 1-3 contro l'Atalanta del 16 dicembre l'allenatore Guidolin lo elogia accostandolo a Drogba. L'11 maggio 2008 disputa l'ultima partita con la maglia del Palermo, persa per 2-0 contro la Sampdoria, da capitano, per la contemporanea assenza dal campo di Barzagli e del suo vice Zaccardo. Chiude la sua esperienza palermitana, in cui \u00e8 stato molto apprezzato dalla tifoseria, con 23 gol in due campionati di Serie A ed una qualificazione in Coppa UEFA. Il 29 maggio 2008 viene premiato come \"Miglior calciatore\" ai Golden Goal del calcio 2007-2008, dedicando il premio al Palermo.\nJuventus.\nIl 19 maggio firma un contratto quadriennale con la Juventus, che lo acquista per la cifra di 22,8 milioni di euro. In bianconero indossa la maglia numero 8. Fa il suo esordio ufficiale nella stagione 2008-2009 il 13 agosto, nei minuti finali di Juventus-Artmedia Bratislava 4-0, andata del terzo turno preliminare della UEFA Champions League e nella gara di ritorno, giocata a Bratislava il 26 agosto, realizza la prima rete ufficiale con la maglia bianconera, rete che fissa il risultato sul pareggio finale 1-1. Realizza il primo gol in campionato il 14 settembre contro l'Udinese, decisivo per la vittoria, mentre il 14 dicembre raggiunge il traguardo delle 50 reti segnate in Serie A, firmando la doppietta che fissa il punteggio sul 4-2 nella gara contro il all'Olimpico.\nNell'annata 2009-2010, dopo il ritiro di Pavel Nedv\u011bd, indossa la maglia numero 11. La sua seconda stagione in bianconero \u00e8 sottotono, caratterizzata da lunghi periodi senza gol: Amauri totalizza 40 presenze e 7 reti.\nIl 1\u00ba luglio 2010, a ridosso dell'inizio della nuova stagione bianconera, la FIGC comunica le sanzioni seguenti ai deferimenti per irregolarit\u00e0 sul trasferimento del giocatore, al quale viene comminata un'ammenda.\nApre positivamente la stagione 2010-2011 realizzando due reti agli irlandesi dello Shamrock Rovers, nell'andata del terzo turno preliminare di Europa League, contribuendo alla vittoria della Juventus per 2-0. Va a segno anche nel turno seguente dei preliminari, nella vittoria per 2-1 contro lo Sturm Graz. Questa sar\u00e0, tuttavia la sua ultima rete in maglia bianconera. Vittima di alcuni infortuni, gioca la sua ultima partita in campionato con la Juventus, la nona, il 23 gennaio in -Juventus (0-0), mentre quattro giorni dopo scende in campo in Juventus- (0-2) di Coppa Italia, sua ultima partita in totale con i bianconeri.\nPrestito al Parma.\nIl 31 gennaio 2011, nell'ultimo giorno della sessione invernale di calciomercato, viene ufficializzato il suo passaggio in prestito al - squadra che lo aveva tesserato dieci anni prima - fino al termine della stagione. Scelta la maglia numero 11, debutta con la nuova maglia due giorni dopo dal primo minuto nel turno infrasettimanale della 23\u00aa giornata, nella sconfitta casalinga per 1-0 contro il , giocando tutti i 90'. Segna il primo gol con la maglia del Parma alla seconda presenza, datata 6 febbraio 2011, nel pareggio casalingo per 1-1 contro la Fiorentina, segnando un gol di rovesciata, a distanza di quasi un anno dall'ultimo gol segnato in campionato (realizzato il 14 febbraio 2010 in Juventus-Genoa, 3-2). Nel corso della stagione realizza due doppiette, saltando gli ultimi quattro incontri a causa di un infortunio alla caviglia, cui si aggiunge un'operazione alla mano destra. Chiusa quindi la stagione con 7 reti in 11 partite, risulta decisivo per la salvezza del Parma.\nRitorno alla Juventus e trasferimento alla Fiorentina.\nFinito il prestito, il 1 luglio fa ritorno alla Juventus, che lo mette sul mercato in quanto non facente pi\u00f9 parte dei piani tecnici di Antonio Conte; resta comunque a Torino, fuori rosa nella squadra futura campione: la sua maglia numero 11 \u00e8 stata data a De Ceglie.\nSenza alcuna presenza in bianconero, il 24 gennaio 2012 viene ufficializzato il suo passaggio a titolo definitivo alla Fiorentina, che lo acquista per 500.000 euro firmando un contratto fino al termine della stagione. Debutta in maglia viola cinque giorni dopo, giocando titolare in Fiorentina- (2-1) della 20\u00aa giornata di campionato, risultando tra i migliori in campo a fine partita.\nSegna il suo unico gol con la maglia della Fiorentina il 7 aprile 2012 (31\u00aa giornata), all'undicesima presenza, realizzando all'89' il gol vittoria a San Siro contro il Milan capolista fino a quel momento (2-1 il risultato finale). Infortunatosi nella partita contro la , valida per la 33\u00aa giornata, conclude anzitempo la stagione, con un gol segnato in 13 apparizioni. Il 30 giugno rimane svincolato.\nRitorno al Parma.\nIl 2 luglio sottoscrive un contratto biennale con il con opzione per il terzo, tornando per la terza volta in questa societ\u00e0. Debutta in stagione nella quarta giornata di campionato pareggiata per 1-1 contro la , entrando in campo al 65' al posto di Dorlan Pab\u00f3n. Il 21 ottobre successivo mette a segno i suoi primi gol stagionali realizzando una doppietta contro la nell'ottava giornata di campionato. Il 10 marzo 2013 segna una tripletta, la prima in carriera, al Torino nella gara interna vinta 4-1 della 28\u00aa giornata. Il 30 marzo seguente, nella partita Parma-Pescara della 30\u00aa giornata, segna un gol in rovesciata dal limite dell'area di rigore. Chiude la stagione con 33 presenze in campionato, accompagnate da 10 gol, e una presenza in Coppa Italia.\nIl 6 gennaio 2014 interrompe il suo digiuno di gol che durava dal 30 marzo 2013 siglando il 3-1 nella partita contro il Torino della 18\u00aa giornata del campionato 2013-2014. Il 18 maggio 2014, contro il Livorno, segna una doppietta decisiva per la conquista del sesto posto in campionato che permette al Parma di qualificarsi per la UEFA Europa League 2014-2015 (poi revocata per la mancata concessione della licenza UEFA alla societ\u00e0 ducale). Conclude la stagione con 31 presenze in campionato e 8 gol a cui si aggiungono le due presenze in Coppa Italia con un gol all'attivo. Gioca la prima partita del campionato di Serie A 2014-2015 Cesena-Parma (1-0) entrando al 66' per Raffaele Palladino, quindi viene ceduto dopo due stagioni.\nTorino.\nIl 1\u00ba settembre, all'ultimo giorno della sessione del calciomercato estivo, passa a titolo definitivo al . Il 23 ottobre segna il suo primo gol con la nuova maglia, nella partita di Europa League vinta per 2-0 contro l'HJK allo Stadio Olimpico. Il 1\u00ba febbraio 2015 realizza la sua prima ed unica rete in campionato, nella sfida casalinga vinta per 5-1 contro la Sampdoria. Nella stagione 2015-2016 viene per\u00f2 messo ai margini della squadra dall'allenatore granata Gian Piero Ventura, tanto da disputare solamente due partite, tra campionato e Coppa Italia, in sei mesi. L'11 febbraio 2016 risolve consensualmente il contratto che lo legava al Torino, rimanendo quindi svincolato. Conclude quindi l'esperienza granata con 21 presenze e un solo gol.\nEsperienze nordamericane.\nIl 9 agosto 2016 firma un contratto di un anno e mezzo con i Fort Lauderdale Strikers, club della Florida militante nella NASL, campionato di seconda serie nordamericana e che conta tra i proprietari Ronaldo.\nIl 21 febbraio 2017 firma per i New York Cosmos, che da poco avevano vinto il campionato di seconda serie nordamericana.\nNazionale.\nDopo aver ottenuto la cittadinanza italiana, il giocatore ha detto che non avrebbe rifiutato un'eventuale convocazione in nazionale. Grazie alle leggi italiane sulla cittadinanza, \u00e8 diventato convocabile per la selezione azzurra, sfruttando la naturalizzazione della moglie che, di origine italiana, era in possesso del doppio passaporto dal 3 marzo del 2009, giorno della firma e del giuramento sulla Costituzione italiana nell'ufficio anagrafe del comune di Palermo. Nonostante sia stato molto stimato dall'ex c.t. azzurro Marcello Lippi e dal presidente federale Giancarlo Abete, ha dichiarato che se fosse stato convocato dal Brasile, non avrebbe rinunciato a giocare con i \"verdeoro\".\nIl 31 gennaio 2009 il commissario tecnico del Brasile Dunga lo scelse come sostituto dell'infortunato Lu\u00eds Fabiano in vista della partita amichevole del 10 febbraio all'Emirates Stadium di Londra contro l'Italia, ma la Juventus gli neg\u00f2 il nulla osta in quanto scaduto il termine regolamentare. Dunga dovette perci\u00f2 rinunciare alla sua convocazione. Pur accettando la decisione della societ\u00e0, Amauri ribad\u00ec la sua volont\u00e0 di giocare nella \"Sele\u00e7\u00e3o\".\nIl 6 agosto 2010 ha ottenuto la prima convocazione nella nazionale italiana da parte del nuovo CT Cesare Prandelli, per la partita amichevole contro la del 10 agosto. Questa partita, conclusasi con la vittoria per 1-0 degli africani, \u00e8 rimasta l'unica giocata da Amauri in nazionale, all'et\u00e0 di 30 anni, lasciando il campo al 59' per far posto a Fabio Quagliarella."}
{"id": "2105558", "revid": "767487", "url": "https://it.wikipedia.org/wiki?curid=2105558", "title": "Wind - Pi\u00f9 forte del vento", "text": "Wind - Pi\u00f9 forte del vento (\"Wind\") \u00e8 un film del 1992 diretto da Carroll Ballard.\nLe riprese del film si sono svolte dal 25 febbraio al 21 agosto 1991.\nTrama.\nIl film narra una storia d'amore che ha come sfondo una serie di regate dell'America's Cup e racconta della vita di Dennis Conner, partendo dalla sconfitta della Coppa America del 1983, alla creazione del sindacato \"Team Dennis Conner\", fino alla riconquista della coppa nel 1987."}
{"id": "2105574", "revid": "43", "url": "https://it.wikipedia.org/wiki?curid=2105574", "title": "Formula di Werner", "text": ""}
{"id": "2105577", "revid": "43", "url": "https://it.wikipedia.org/wiki?curid=2105577", "title": "Formula di prostaferesi", "text": ""}
{"id": "2105578", "revid": "228587", "url": "https://it.wikipedia.org/wiki?curid=2105578", "title": "Smash Hits", "text": ""}
{"id": "2105583", "revid": "287204", "url": "https://it.wikipedia.org/wiki?curid=2105583", "title": "Smash Hits (album)", "text": ""}
{"id": "2105584", "revid": "1792967", "url": "https://it.wikipedia.org/wiki?curid=2105584", "title": "Shneur Zalman", "text": "Conosciuto presso i suoi seguaci e nelle altre dinastie chassidiche anche con vari appellativi (Alter Rebbe, RaZaSh, Baal HaTanya vehaShulchan Aruch, Rabbeinu HaZokein, Rabbeinu HaGodol, GRaZ o Rav), Shneur Zalman fu un rabbino ortodosso vissuto nell'attuale Bielorussia, dove fond\u00f2 la scuola chassidica di Chabad, inizialmente basata a Liadi, nell'Impero russo.\nViene inoltre ricordato per essere stato autore di molte opere filosofiche e religiose ebraiche: le pi\u00f9 famose sono lo \"Shulchan Aruch HaRav\", il \"Tanya\" e il suo \"Siddur Torah Or\", compilato secondo la \"Nusach Ari\".\nVita.\nRabbi Shneur Zalman Borukhovich fu il pi\u00f9 giovane studente del famoso rabbino e predicatore chassidico Dovber di Mezeritch. Conosciuto anche con l'appellativo Alter Rebbe, defin\u00ec la direzione del suo movimento e influenz\u00f2 il chassidismo con le sue due opere pi\u00f9 famose: il \"Tanya\" e lo \"Shulchan Aruch HaRav\". Il \"Tanya\" \u00e8 primariamente un'opera mistica e spiega lo \"Zohar\". Lo \"Shulchan Aruch HaRav\" \u00e8 un trattato normativo di legge giudaica (o Halakhah) per i chassidim. I nomi \"Schneersohn\" e \"Schneerson\", usati dai suoi successori, sono patronimici dei discendenti di Shneur Zalman. La prima forma di questo nome fu infatti \"Shneuri\" (ebraico per \"[figlio] di Shneur\"). Poi fu cambiato in \"Schneersohn\".\nZalman stesso coinvolse i primi movimenti chassidici, sebbene avesse avuto in giovent\u00f9 una formazione talmudica tradizionale. Si distinse come uno dei migliori e pi\u00f9 giovani discepoli del Grande Maggid, primo discepolo e successore del fondatore del Chassidismo, fu nominato rabbino della citt\u00e0 di Liadi e divent\u00f2 rebbe di Liozna, con un numeroso seguito di fedeli. Col tempo il movimento Chabad si allarg\u00f2 formando gruppi dinastici in citt\u00e0 come Lyubavitchi, Lyady, e Kapost. Differenze dottrinali tra questi gruppi furono minime. Dagli inizi del XX secolo molte delle altre dinastie hanno subito conseguenze non ottimali e solo la dinastia Lubavitch rimane come gruppo coesivo, coi termini \"Chabad\" e \"Lubavitch\" usati in maniera intercambiabile, sia nell'ambito del movimento che fuori di esso.\n Zalman divenne non solo il capo del suo stesso movimento chassidico ma anche una figura prominente nel Chassidismo in generale, segno ne sono le sue opere filosofiche. Fu il primo a codificare la filosofia chassidica in maniera comprensiva e primo fu anche a mettere per iscritto i relativi usi e costumi e l\"'Halakha\". Fu il pi\u00f9 importante esponente del Chassidismo del suo tempo e influenz\u00f2 profondamente tale movimento. Allontan\u00f2 il movimento dall'oscurantismo e lo port\u00f2 verso forme pi\u00f9 tradizionali di studio. Chabad, come scuola di pensiero, cambi\u00f2 il Chassidismo e ci\u00f2 diede al movimento Chabad fama e prestigio.\nZalman fu arrestato due volte dalle autorit\u00e0 russe col sospetto di sedizione o di essere una spia - i particolari esatti rimangono tuttora contenziosi, sebbene le accuse fossero sicuramente false.\nAppoggi\u00f2 lo Zar contro Napoleone durante l'invasione francese della Russia (1812) affermando che l'emancipazione degli ebrei avrebbe portato ad un rilassamento dell'osservanza religiosa. La sua morte a Pena, nell'Oblast' di Kursk, nel 1812 mentre fuggiva da Napoleone, lasci\u00f2 irrisolta la questione della successione.La tomba del fondatore di Chabad si trova nella citt\u00e0 ucraina di Hadiach. \nOpere.\nRabbi Shneur Zalman \u00e8 stato uno scrittore prolifico. Ha infatti prodotto molteplici opere sul misticismo e sulle leggi giudaiche. I suoi trattati sono diventati la base fondamentale degli insegnamenti Chabad-Lubavitch. La sua grande abilit\u00e0 a spiegare i problemi pi\u00f9 complessi della Torah ha reso i suoi libri famosi presso tutti gli studiosi biblici del mondo.\nTanya.\nProbabilmente pi\u00f9 conosciuto per la sua esposizione sistematica della filosofia chassidica ebraica intitolata \"Likkutei Amarim\", famosa col nome di \"Tanya\", pubblicato per la prima volta nel 1797. (La versione pi\u00f9 completa di riferimento di quest'opera risale per\u00f2 al 1814.) Grazie alla popolarit\u00e0 di questo libro, gli ebrei chassidici si riferiscono a Rabbi Shneur Zalman con \"Baal HaTanya (l'autore del Tanya)\". Il \"Tanya\" tratta di spiritualit\u00e0 e psicologia ebraica dal punto di vista kabbalistico approfondendo importanti tematiche come i principi di fede ebraici, l'unit\u00e0 di Dio, lo \"Tzimtzum\", le \"Sefirot\", \"Simcha\", \"Bitachon\", e molti altri concetti mistici.\nShulchan Aruch HaRav.\nRabbi Shneur Zalman \u00e8 parimenti noto per la sua opera \"Shulchan Aruch HaRav\", versione del classico \"Shulkhan Arukh\", un autorevole codice halakhico sulle leggi e usanze ebraiche commissionatogli da Rabbi Dovber di Mezeritch. Lo \"Shulchan Aruch HaRav\" \u00e8 considerato molto importante da altri chassidim e citazioni di quest'opera abbondano in fonti non chassidiche del tipo \"Mishnah Berurah\", usata dagli ebrei lituani, ed il \"Ben Ish Chai\", usato dagli ebrei sefarditi. Rabbi Shneur Zalman \u00e8 anche una delle tre autorit\u00e0 halakhiche \"(posek)\" sulle quali Shlomo Ganzfried bas\u00f2 il suo lavoro \"Kitzur Shulkhan Arukh\".\nSiddur Torah Or.\nHa inoltre curato il primo Siddur Chabad intitolato \"Siddur Torah Or\". Esso si basa sul \"Nusach Ari Siddur\" del noto kabbalista Rabbi Isaac Luria (Arizal) di Safed ma lo adatt\u00f2 ad uso generale correggendone anche gli errori testuali. L'attuale \"Siddur Tehillat HaShem\" si fonda sul \"Siddur Torah Or\" di Zalman.\nAltre opere.\nRabbi Shneur Zalman ha scritto anche i seguenti:"}
{"id": "2105587", "revid": "122160963", "url": "https://it.wikipedia.org/wiki?curid=2105587", "title": "Luigi Luciano Bonaparte", "text": "Dedic\u00f2 gran parte della sua vita allo studio della lingua basca e delle sue variet\u00e0.\nBiografia.\nLa nascita nel Worcestershire e studi in Italia.\nLuigi Luciano Bonaparte era figlio di Luciano Bonaparte, fratello di Napoleone I Bonaparte, e della di lui seconda moglie Alexandrine de Bleschamp. \nNacque durante il periodo di \"cattivit\u00e0\" inglese del padre\nDopo il primo anno di vita di Luigi Luciano, la famiglia si ritrasfer\u00ec in Italia, a Canino (provincia di Viterbo).\nEgli crebbe quindi in Italia. Studi\u00f2 ad Urbino presso il collegio dei gesuiti e quindi si dedic\u00f2 allo studio della mineralogia e della chimica. Nel 1832 spos\u00f2 la figlia di uno scultore fiorentino, Maria Cecchi (1812 \u2013 1891), ma il matrimonio non fu felice ed i due si lasciarono nel 1850.\nEgli partecip\u00f2 alla prima 'Riunione degli Scienziati Italiani' a Pisa e la sua prima opera, tutta su temi scientifici, fu pubblicata in Italia. Il suo primo lavoro sui linguaggi d'Europa, il \"Specimen lexici comparativi\", fu anch'esso pubblicato in Italia, a Firenze nel 1847. Questo cambiamento di interessi non \u00e8 naturale ma Luigi Luciano Bonaparte non fu certo l'unico studente che, alla sua et\u00e0 e dopo aver seguito una determinata disciplina scolastica, si interess\u00f2 ai problemi delle lingue moderne. In effetti, lo studio delle lingue moderne, a differenza di quello delle antiche, era molto poco diffuso nelle universit\u00e0 degli studi nella met\u00e0 del XIX secolo.\nL'attivit\u00e0 politica.\nDopo la caduta di Luigi Filippo nel 1848, Luigi Luciano percorse una breve carriera nella Seconda Repubblica francese. Eletto rappresentante della Corsica nella Assemblea Costituente, vide annullata la sua elezione, ma nel 1849 fu eletto membro della Assemblea Legislativa per il dipartimento della Senna.\nDopo la proclamazione del Secondo Impero francese, fu nominato senatore. Il cugino Napoleone III lo autorizz\u00f2 ad usare il titolo di principe e quello di Altezza. La sua attivit\u00e0 nella cosa pubblica fu tuttavia molto limitata.\nLa vita a Londra.\nLuigi Luciano si trasfer\u00ec a Londra all'inizio degli anni '50, stabilendosi al 6-8 di Norfolk Terrace, che divenne la sua residenza principale per il resto della sua vita.\nStabilitosi a Londra, vi pose radici sociali e professionali. Egli contava fra i suoi amici persino William Ewart Gladstone e frequent\u00f2 pure la regina regnante Vittoria, con la quale pranz\u00f2 presso il Castello di Windsor in parecchie occasioni. Tuttavia la maggior parte delle persone frequentate da Luigi Luciano condividevano il suo interesse per le lingue. Egli fu membro di numerose societ\u00e0 culturali, compresa la Societ\u00e0 Filologica, contribuendo anche alle loro pubblicazioni. Fu eletto membro dell'Athenaeum Club di Londra nel 1866. Egli mantenne corrispondenza e collabor\u00f2 con il fonologo Alexander John Ellis e con il lessicografo James Murray, editore dell'Oxford English Dictionary. Egli mantenne inoltre contatti continui con molti traduttori della Bibbia, i lavori di molti dei quali furono stampati a sue spese. Ricevette nel 1854 la laurea \"honoris causa\" dall'Universit\u00e0 di Oxford e nel 1883 gli fu riconosciuta una pensione per i suoi studi sui dialetti inglesi.\nNel 1891, subito dopo la morte della sua prima moglie Maria Anna Cecchi (\u202017 marzo), spos\u00f2 la convivente Marie Cl\u00e9mence Richard, vedova Grandmontagne, dalla quale trentacinque anni prima aveva avuto un figlio, Luigi Clodoveo. Tuttavia, meno di cinque mesi dopo, Luigi Luciano moriva in Italia, a Fano. La sua salma fu traslata in Inghilterra ed inumata nel Cimitero Cattolico di St. Mary's a Kensal Green, nel nord-ovest di Londra.\nL'opera linguistica del Bonaparte.\nI lavori compiuti da Luigi Luciano Bonaparte nel campo della linguistica si possono classificare in due categorie: la prima, che riguarda le opere sue proprie, che comprendono studi nella filologia comparative e nella dialettologia, e la seconda che riguarda opere di altri autori da lui fatte stampare a sue spese, fra le quali numerose versioni della Bibbia in differenti lingue e/o dialetti.\nParticolarmente importanti sono le traduzioni del Vangelo di San Matteo in vari dialetti italiani, che Bonaparte commission\u00f2 ad altrettanti traduttori scelti accuratamente, poich\u00e9 dovevano essere perfettamente dialettofoni e allo stesso tempo avere un livello culturale abbastanza elevato da poter analizzare la struttura fonetica e grammaticale del proprio dialetto, adottando una grafia adeguata. Il testo fu tradotto nei seguenti dialetti: bergamasco, bolognese, calabrese cosentino, c\u00f2rso, friulano, genovese, milanese, napoletano, piemontese, romagnolo faentino, romanesco, sardo cagliaritano, sardo logudurese, gallurese, sassarese, siciliano, veneziano.\nQueste traduzioni gli furono di aiuto anche per le sue stesse ricerche filologiche e furono utili alla conservazione di lingue rare o in via di estinzione. Egli stesso parlava correntemente, oltre al francese, l'italiano, lo spagnolo, l'inglese ed il basco. Come molti altri linguisti del periodo, egli aveva anche una conoscenza libresca di molte altre lingue. Questa ampia tendenza comparativistica \u00e8 evidente nella sua opera \"Specimen lexici comparativi\" e negli ultimi articoli di giornale da lui scritti e dedicati ai nomi dei rettili ed a quelli dei vini. Il maggior interesse di Luigi Luciano tuttavia era rivolto alla lingua basca ed ai dialetti regionali italiani ed inglesi, che egli sottopose ad un intenso studio linguistico.\nGli studi di Luigi Luciano sui dialetti trassero fonte sia dalle letture in merito che dal lavoro svolto sul campo, attraverso interviste che egli stesso fece a parlanti locali.\nPer le sue opere in merito si avvaleva di collaboratori che venivano da lui espressamente istruiti a registrare solo le forme espressive contemporanee, non gli arcaismi utilizzati in quanto tali, e quelle che erano originali del luogo. Le traduzioni pubblicate erano non solo testimonianze dialettali di un momento specifico, ma anche esempi di una forma letteraria standard, come nel caso del basco.\nIl manoscritto inedito dal titolo \"Les temps basques anciens et modernes\" elenca forme verbali che si ritrovano negli scritti di Joanes Leizarraga. L'edizione in undici dialetti della \"Canzone dei Tre Bambini\" comprende espressioni scritte del linguaggio parlato.\nBonaparte ed il basco.\nCi\u00f2 che diede a Luigi Luciano la fama pi\u00f9 duratura furono in effetti i suoi lavori sulla lingua basca. Questa lingua \u00e8 al di fuori del novero delle lingue indoeuropee, e non pu\u00f2 essere messa in accettabile relazione con altre lingue, vive o morte che siano. Le sue origini sono avvolte nel mistero, cos\u00ec come lo sono quelle del popolo basco, i cui attuali componenti vivono sui due versanti, quello spagnolo e quello francese, della parte occidentale della catena dei Pirenei.\nLe opere pi\u00f9 significative di Bonaparte in materia sono le mappe \"Carte des sept provinces basques\" (\"Carta provinciale dei baschi\") e \"Le Verbe basque en tableaux\", entrambe pubblicate nel 1869. Piuttosto che concentrarsi sulle relazioni fra la lingua basca e le altre lingue o le sue origini, egli pose la sua attenzione sulle differenze pi\u00f9 significative fra i dialetti pi\u00f9 diffusi nell'ambito del linguaggio basco. Egli intraprese un lavoro sul campo con cinque visite alle zone di lingua basca sia francesi che spagnole nel corso del periodo intercorrente fra gli anni 1856 e 1869. Le sue scoperte si basarono sulle forme di espressione dei parlanti locali che egli apprese direttamente dalle loro labbra. La sua mappatura degli otto principali dialetti, con il loro sub-dialetti, ha retto alla prova dei tempi e non \u00e8 stata sostanzialmente modificata. Le tavole de \"Le Verbe basque\" costituiscono uno degli aspetti principali del substrato teorico della mappa e costituiscono un elemento di riferimento formidabile.\nI motivi dell'attrattiva che i baschi costituirono per Luigi Luciano non \u00e8 nota. Degno di nota \u00e8 che nel suo \"Specimen lexici comparativi\" il basco occupa una posizione preminente in cima all'elenco dei cinquantadue linguaggi europei. Evidente \u00e8 insomma l'influenza di Luigi Luciano sugli studi del basco. Il suo entusiasmo ed i suoi sforzi personali servirono a focalizzare il lavoro di altri studiosi e la sua ispirazione contribu\u00ec notevolmente ai risultati ottenuti dai suoi pi\u00f9 validi collaboratori quali Duvoisin, Uriarte ed Echenique.\nGli studi di Bonaparte sui dialetti inglesi non furono condotti nella stessa misura delle ricerche effettuate sui linguaggi baschi, sebbene il metodo usato fosse del tutto simile. Cos\u00ec i testi in dialetto inglese, la cui stampa fu da lui stesso finanziata, non furono cos\u00ec importanti per lo studio dei linguaggi inglesi come lo furono quelli sui dialetti baschi rispetto alla lingua basca.\nL'attivit\u00e0 editoriale.\nL'insieme delle attivit\u00e0 editoriali di Luigi Luciano fu via via condizionato dai cambiamenti della sua situazione finanziaria. Ricevendo 130.000 franchi annui nel corso del Secondo Impero francese, gli fu possibile impiantare una stamperia nella sua casa di Bayswater a Londra per rendere pi\u00f9 facile la stampa delle sue opere e quella degli autori a lui collegati. Due provetti tipografi furono da lui utilizzati per la stampa delle Bibbie: W.H. ed E. Billing, membri di altrettante famiglie di tradizione tipografica consolidata. Dopo il 1858 egli utilizz\u00f2 tipografi esterni, precisamente George Barclay, di Leicester Square cui succedette Strangeways &amp; Walden. Con la caduta del Secondo Impero nel 1870 Luigi Luciano si trov\u00f2 privo della sua fonte pi\u00f9 importante di sostentamento e visse per un certo periodo in ristrettezze economiche.\nNel 1883 la sua posizione economica miglior\u00f2 notevolmente grazie alla pensione accordatagli ed inoltre ricevette un discreto patrimonio ereditario da un nipote che egli stesso non conosceva, il che gli permise di vivere un breve periodo di agiatezza.\nLuigi Luciano ebbe sempre molta cura nella stampa delle sue opera, anche nella scelta della carta utilizzata, sempre di prima qualit\u00e0. Infatti le copie dei suoi libri presenti nella \"British Library\" presentano un ottimo stato di conservazione, specialmente se confrontato con quello di altri libri dell'epoca. Bonaparte inoltre applic\u00f2 le sue conoscenze di chimica anche all'impiego degli inchiostri usati per la stampa dei suoi libri.\nMatrimonio e discendenza.\nNel 1832 Luigi Luciano spos\u00f2 Maria Cecchi (1812 \u2013 1891), figlia di uno scultore fiorentino, ma il matrimonio non fu felice ed i due si lasciarono nel 1850. Egli chiese a Ludovico I di Baviera la mano della figlia Alessandra, ma il re rifiut\u00f2 a causa del divorzio, adducendo come scusa la salute cagionevole della principessa. Successivamente conobbe Marie Cl\u00e9mence Richard (1830 \u2013 1915), con la quale visse presumibilmente dal 1857, e che spos\u00f2 qualche mese dopo la morte della prima moglie.\nDa Marie Cl\u00e9mence Luigi Luciano ebbe un solo figlio:"}
{"id": "2105599", "revid": "1856513", "url": "https://it.wikipedia.org/wiki?curid=2105599", "title": "Kingfisher Airlines", "text": "La Kingfisher Airlines (Hindi: \u0915\u093f\u0902\u0917\u092b\u093f\u0936\u0930 \u090f\u092f\u0930\u0932\u093e\u0908\u0928\u094d\u0938) era una compagnia aerea indiana basata a Bangalore.\nSkytrax assegn\u00f2 il rating massimo di 5 stelle alla compagnia nel 2009.\nNel 2011 la compagnia aerea ha assistito ad una grave crisi economica che ha portato ad uno sciopero della maggior parte del personale, costringendo quindi gli aeromobili a rimanere a terra. L'anno successivo, precisamente il 20 ottobre 2012, la compagnia \u00e8 fallita sospendendo tutte le operazioni di volo.\nFlotta.\nLa flotta della Kingfisher Airlines, al momento del fallimento, 20 ottobre 2012, era composta dai seguenti velivoli:\nFlotta prima del 2012.\nPrima dell'inizio della crisi prefallimentare, la compagnia possedeva un'ampia flotta. Infatti fu una delle prime compagnie indiane a ordinare l'Airbus A380 e ne aveva numerosi ordini:"}
{"id": "2105605", "revid": "767487", "url": "https://it.wikipedia.org/wiki?curid=2105605", "title": "Scheletro (non morto)", "text": "Lo scheletro \u00e8 una creatura fantastica presente nella fantasia gotica, negli horror e nell'arte mitologica.\n\u00c8 un tipo di morto vivente costituito appunto dal solo scheletro privo di carne.\nOpere moderne.\nLo scheletro compare in molte opere di fantasia. \u00c8 in particolare il protagonista nelle opere seguenti:"}
{"id": "2105610", "revid": "767487", "url": "https://it.wikipedia.org/wiki?curid=2105610", "title": "Adrian Sherwood", "text": "Biografia.\nSherwood \u00e8 stato cofondatore delle etichette discografiche Carib Gems e Pressure Sounds e fondatore delle Hitrun Records, Green Tea Records e Soundboy Records, anche se la sua etichetta pi\u00f9 famosa \u00e8 sicuramente la On-U Sound Records. \u00c8 anche stato membro del gruppo industrial hip hop chiamato Tackhead, lavorando come produttore.\nDurante i primi anni ottanta riunisce molti artisti giamaicani tra cui Prince Far I, Mikey Dread e Bim Sherman nel collettivo Singers and Players, con lo scopo di promuovere sia i singoli artisti che l'On-U Sound, la sua etichetta.\nNel 1986 comincia a lavorare con il produttore e cantante giamaicano Lee Perry, producendo l'album \"Time Boom X De Devil Dead\" e rilanciando la carriera dell'artista di Kingston.\nSuccessivamente lavora nel campo della musica industriale, remixando un pezzo degli Einst\u00fcrzende Neubauten chiamato \"Y\u00fc Gung\", e producendo pezzi per Ministry, Cabaret Voltaire, KMFDM, Terminal Power Company e Nine Inch Nails. Contribuisce anche alla musica blues collaborando con Skip McDonald, e nel 2006 esce il suo album, \"Champagne and Grits\", sotto Real World Records.\nNel 2003 pubblica il suo primo album solista, \"Never Trust a Hippie?\", in cui collabora con Sly &amp; Robbie, Steven \"Lenky\" Marsden, Carlton \"Bubblers\" Ogilvie e Jazzwad.\nNel 2006 esce il suo secondo album, \"Becoming a Clich\u00e9\", con le collaborazioni affidate a Lee \"Scratch\" Perry, Bim Sherman, Dennis Bovell, Little Roy, Lee 'LSK' Kenny, Samia Farah, Raiz e Mark Stewart.\nNel 2017 collabora con il musicista e produttore Gaudi sulla produzione di Lee Perry e Horace Andy."}
{"id": "2105613", "revid": "58147228", "url": "https://it.wikipedia.org/wiki?curid=2105613", "title": "Benelli 2C Sport", "text": ""}
{"id": "2105616", "revid": "339392", "url": "https://it.wikipedia.org/wiki?curid=2105616", "title": "Teleadriatica - 7 Gold", "text": ""}
{"id": "2105621", "revid": "599013", "url": "https://it.wikipedia.org/wiki?curid=2105621", "title": "Jos\u00e9 Casas Gris", "text": "Carriera.\nClub.\nCrebbe nel Sorolla, piccolissimo club, e presto giunse al Disc\u00f3bolo, squadra di Valencia, e da l\u00ec all'Alcira ed in seguito all'Alicante, allora club filiale dell'H\u00e9rcules CF.\nPer 500.000 pesetas si trasfer\u00ec al Las Palmas, dove gioc\u00f2 per 10 anni senza per\u00f2 vincere titoli; nel 1960 pass\u00f2 al pi\u00f9 blasonato Betis Siviglia, dove rimase fino al 1965, anno nel quale torn\u00f2 al Las Palmas, dove chiuse la carriera nella stagione successiva.\nNazionale.\nGioc\u00f2 2 partite con la nazionale di calcio spagnola, nelle quali sub\u00ec due reti. Debutt\u00f2 il 30 ottobre 1963 in Spagna- 1-0 e gioc\u00f2 la seconda gara il 10 dicembre 1963 a Valencia contro il (1-2).\nVinse il pur non giocando alcun incontro, in quanto vi partecip\u00f2 come secondo portiere dietro a Jos\u00e9 \u00c1ngel Iribar."}
{"id": "2105625", "revid": "287204", "url": "https://it.wikipedia.org/wiki?curid=2105625", "title": "C/1854 R1 Klinkerfues", "text": "C/1854 R1 Klinkerfues \u00e8 una delle sei comete scoperte dall'astronomo tedesco Ernst Wilhelm Klinkerfues. Fu scoperta l'11 settembre 1854 dall'osservatorio di Gottinga. L'ultima osservazione della cometa fu registrata il 3 dicembre 1854 dall'astronomo italiano Antonio Colla.\nLa cometa ha raggiunto il massimo avvicinamento alla Terra (0,8374 UA) il 16 settembre 1854.\nLa cometa fu al centro di un equivoco che cost\u00f2 la perdita del riconoscimento della scoperta da parte di Antonio Colla della cometa in seguito denominata C/1854 Y1 Winnecke-Dien. Colla osserv\u00f2 una cometa il 22 dicembre 1854 a circa 4,5\u00b0 di distanza da dove le effemeridi prevedevano dovesse trovarsi la cometa C/1854 R1 Klinkerfues e con circa la stessa magnitudine apparente prevista per quest'ultima. Colla continu\u00f2 ad osservarla per alcuni giorni finch\u00e9 non la perse di vista e, poich\u00e9 ritenne che l'oggetto da lui osservato fosse la cometa C/1854 R1 Klinkerfues, invi\u00f2 i dati delle sue osservazioni facendo riferimento a tale cometa. Poich\u00e9 nessun altro osserv\u00f2 la cometa, che risultava essere non periodica, nello stesso periodo, nessuno verific\u00f2 l'identificazione dell'oggetto osservato da Colla, che fu quindi riconosciuto come una nuova cometa ed ufficialmente segnalato solo 26 giorni dopo da Friedrich Winnecke e Charles Dien. I calcoli moderni mostrano che la sera del 16 dicembre 1854 le due comete passarono addirittura a meno di 48' di distanza; fu dunque una sfortunata circostanza, la presenza casuale negli stessi giorni di due comete in una ben ristretta zona del cielo, che priv\u00f2 Antonio Colla della possibilit\u00e0 di dare il suo nome alla cometa C/1854 Y1.\nLa cometa ha una MOID con la Terra di sole 0,011 u.a., pari a circa 1.650.000\u00a0km, dando origine ad uno sciame meteorico nella costellazione del Cigno con un massimo il 15-16 febbraio e un radiante alla stessa data situato in 20\u00a0h 20\u00a0m di ascensione retta e +37\u00b0/38\u00b0 di declinazione, a poco pi\u00f9 di un grado dalla famosa stella P Cygni."}
{"id": "2105629", "revid": "599013", "url": "https://it.wikipedia.org/wiki?curid=2105629", "title": "Dow Chemical", "text": "La Dow Chemical Company \u00e8 un'impresa multinazionale statunitense con sede a Midland (Michigan).\nNel 2006 la produzione di polistirene della Dow Chemical \u00e8 stata la pi\u00f9 alta al mondo. Dal 2007 \u00e8 la seconda pi\u00f9 grande produttrice chimica al mondo dopo BASF. Il 1\u00ba settembre 2017 la Dow Chemical ha portato a termine l'accordo di fusione con DuPont, gi\u00e0 annunciato nel dicembre 2015. La societ\u00e0 prende il nome di DowDuPont con tre divisioni: agricoltura, scienza dei materiali e prodotti speciali.\nStabilimenti.\nConta quasi un centinaio di stabilimenti, dislocati nei seguenti Paesi: Sudafrica, Germania, Argentina, Australia, Barbados, Belgio, Bermuda, Brasile, Cile, Cina, Colombia, Corea del sud, Costa Rica, Spagna, Stati Uniti d'America, Francia, Guernsey, Hong Kong, Isole Mauritius, Isole Cayman, Isole Vergini americane, Isole Vergini britanniche, Indonesia, Irlanda, Italia, Giappone, Isola di Jersey, Malaysia, Messico, Panama, Paraguay, Paesi Bassi, Portogallo, Inghilterra, Russia, Singapore, Svezia, Svizzera, Uruguay e Venezuela.\nMarchi.\nLa Dow Chemical possiede i seguenti marchi: Dow Agrosciences, Dow Chemical, DuPont Dow Elastomers (50%), Hampshire Chemical, Mycogen Seeds, Wolff Walsrode.\nIl disastro industriale di Bhopal.\nIl 3 dicembre 1984, in uno stabilimento della Union Carbide (azienda in seguito acquisita dalla Dow Chemical Company) si verific\u00f2 uno dei pi\u00f9 gravi incidenti chimici della storia. Il disastro fu causato dalla fuga di 40 tonnellate di isocianato di metile (MIC), prodotti dalla filiale locale dell'azienda. Le stime variano e, se quelle ufficiali, aggiornate nel 1991, parlano di circa 3.800 morti e 11.000 disabili, le non ufficiali arrivano a quantificare circa 20.000 vittime e 120.000 casi di malattie croniche, accanto ai 150.000-600.000 (sempre stime non ufficiali) avvelenati nell'immediato e durante i periodi successivi. Gli effetti a lungo termine sulla popolazione, in termini di malattie croniche, probabilmente non potranno essere mai valutati appieno."}
{"id": "2105636", "revid": "287204", "url": "https://it.wikipedia.org/wiki?curid=2105636", "title": "Nokia Maps", "text": ""}
{"id": "2105637", "revid": "6923", "url": "https://it.wikipedia.org/wiki?curid=2105637", "title": "Motore a gasolio", "text": ""}
{"id": "2105641", "revid": "125872318", "url": "https://it.wikipedia.org/wiki?curid=2105641", "title": "Ovi", "text": "Ovi (poi rinominato Servizi Nokia) era il nome di una serie di servizi internet offerti dall'azienda di telefoni cellulari finlandese Nokia per i cellulari dotati di sistema operativo Symbian e della piattaforma Nokia Asha. \"Ovi\" significa \"porta\" in finlandese. \nOvi ed \u00e8 stato inaugurato il 29 agosto 2007 a Londra.\nSuite.\nLa Nokia Suite (precedentemente Nokia Ovi Suite) permette agli utenti di telefonia di organizzare condividere le loro foto e dati PIM tra il computer e il loro dispositivo. \u00c8 provvista di una serie di sottoprogrammi, tra i quali Nokia Music, Nokia Photo, Nokia Map Loader, ed \u00e8 volta a sostituire Nokia PC Suite, poich\u00e9 \u00e8 in grado di interfacciarsi con i telefoni cellulari di ultima generazione con sistema operativo Symbian serie 60, e consente la sincronizzazione di contatti, messaggi, mail e appuntamenti direttamente dai cellulari. La versione attuale \u00e8 la 3.8.30\nMixRadio.\nMixRadio (precedentemente Nokia Musica ancor prima Ovi Music Store) \u00e8 un servizio di streaming della musica, che fornisce gratuitamente della musica personalizzata e senza pubblicit\u00e0\nStore.\nNokia Store (precedentemente Ovi Store) \u00e8 un negozio virtuale per scaricare applicazioni, sia gratuite che a pagamento, create dai vari programmatori iscritti. \u00c8 disponibile su Symbian, Piattaforma Nokia Asha e Piattaforma Nokia X. Dopo la fine dell\u2019accordo con Microsoft lo store Nokia \u00e8 stato sostituito con l'Opera mobile store.\nMail.\nNokia Mail (precedentemente Ovi Mail) \u00e8 la casella e-mail in collaborazione con Yahoo! Nokia che supporta push email su tutti i dispositivi della casa finlandese. Il servizio \u00e8 stato interrotto il 1\u00ba Gennaio 2015\nCalendar.\nNokia Calendar (precedentemente Ovi Calendar) \u00e8 un servizio di gestione calendari simile a Google Calendar. Il servizio \u00e8 stato interrotto il 1\u00ba Gennaio 2015\nContenuto.\nDall'Ovi Store \u00e8 possibile scaricare i seguenti contenuti:\nInfine \u00e8 possibile vedere tutti i vari contenuti acquistati"}
{"id": "2105644", "revid": "125863695", "url": "https://it.wikipedia.org/wiki?curid=2105644", "title": "Dolph Ziggler", "text": "Nemeth ha cominciato la sua carriera da wrestler nel novembre del 2004, firmando un contratto con la Ohio Valley Wrestling, all'epoca territorio di sviluppo della World Wrestling Entertainment. Nell'estate del 2005 ha debuttato nel main roster della WWE, come aiutante del golfista Kerwin White, ma pochi mesi dopo \u00e8 stato rimandato ad allenarsi nella Ohio Valley Wrestling, dove si \u00e8 unito alla Spirit Squad. Il gruppo ha debuttato a \"Raw\" nel gennaio del 2006 ma \u00e8 tornato nuovamente in OVW a fine anno. Nel settembre del 2007 \u00e8 stato assegnato all'altro territorio di sviluppo, la Florida Championship Wrestling, mentre nel settembre del 2008 \u00e8 tornato nel main roster.\nIn WWE ha detenuto due volte il World Heavyweight Championship, sei volte l'Intercontinental Championship, due volte lo United States Championship, una volta il World Tag Team Championship (con la Spirit Squad), due volte il Raw Tag Team Championship (una volta con Drew McIntyre e una volta con Robert Roode) e una volta lo SmackDown Tag Team Championship (con Robert Roode). \u00c8 stato inoltre il vincitore dell'edizione 2012 del Money in the Bank.\nBiografia.\nNicholas Nemeth si \u00e8 laureato in scienze politiche alla Kent State University di Kent (Ohio) ed era stato accettato alla scuola di legge della Arizona State University di Tempe (Arizona) prima di intraprendere la carriera di wrestler professionista.\nCarriera.\nWorld Wrestling Entertainment (2004\u2013presente).\nOhio Valley Wrestling (2004\u20132005).\nNicholas Nemeth viene messo sotto contratto dalla World Wrestling Entertainment nel novembre del 2004 e viene subito mandato nel territorio di sviluppo della Ohio Valley Wrestling (OVW). Debutta il 3 novembre dello stesso anno, perdendo un Tag Team match in coppia con Steve Lewington contro Joey Matthews e Johnny Nitro. Il 10 agosto 2005 Nemeth e Caylen Croft sconfiggono Bobby Lashley e Ken Doane. La settimana successiva viene sconfitto da quest'ultimo in un match per l'OVW Television Championship.\nIl 17 ottobre 2005 Nicholas Nemeth fa il suo esordio nella WWE, interpretando la \"gimmick\" del caddie di Kerwin White. Tuttavia in seguito alla morte di Eddie Guerrero, avvenuta il 13 novembre, White ritorna ad usare il ring-name di Chavo Guerrero Jr. e Nemeth viene rimandato in OVW.\nRitorno in OVW (2005\u20132006).\nUna volta ritornato in OVW, Nicholas Nemeth forma una stable denominata The Spirit Squad insieme a Johnny, Kenny, Mikey e Mitch. In questo periodo Nemeth cambia nome in Nicky ed inizia ad interpretare la \"gimmick\" di un cheerleader.\nThe Spirit Squad (2006).\nIl debutto della Spirit Squad in WWE avviene nella puntata di \"Raw\" del 23 gennaio 2006, quando permettono a Jonathan Coachman di vincere contro Jerry Lawler un match di qualificazione al Royal Rumble match. Nelle settimane successive si ritagliano uno spazio sempre pi\u00f9 grande durante gli show, diventando sempre pi\u00f9 odiati.\nLa Spirit Squad interviene poi nella faida tra Mr. McMahon e Shawn Michaels, assunti dal proprietario della WWE per attaccare Michaels e per esibirsi in canti contro di lui. La Spirit Squad affronta HBK anche in match ufficiali per due volte: prima un 4-on-1 Handicap match vinto da Michaels per squalifica, poi un altro 4-on-1 Handicap match, stavolta in una gabbia, dove a trionfare \u00e8 la Spirit Squad. Il gruppo di \"cheerleader\" attacca Michaels anche durante il match fra HBK e Mr. McMahon di WrestleMania 22.\nNell'edizione del 3 aprile 2006 di Raw a Chicago, Kenny e Mikey battono Big Show e Kane diventando i nuovi World Tag Team Champions. Grazie alla \"decisione esecutiva\" di Vince McMahon i titoli appartengono all'intera Spirit Squad. Nel rematch, in cui a rappresentare la Spirit Squad sono invece Nicky e Johnny, la Spirit Squad trionfa di nuovo, stavolta per squalifica. A Backlash la Spirit Squad interviene nel match fra Shawn Michaels e \"Dio\" contro Mr. McMahon e Shane McMahon, lanciando HBK contro un tavolo, consegnando ai McMahons l'incontro.\nNella puntata di \"Raw\" del 5 giugno, l'intera stable fa il suo intervento nel match tra Triple H e Big Show. I ragazzi si scagliano contro Big Show, decretando automaticamente la vittoria del gigante per squalifica. La stable si sciolse dopo Cyber Sunday, quando vennero sconfitti da Ric Flair e Roddy Piper e persero i titoli. Il giorno dopo Survivor Series la stable venne letteralmente impacchettata da Triple H, Shawn Michaels e Ric Flair e rispedita alla OVW.\nSecondo ritorno in OVW (2006\u20132007).\nRitorna in OVW il 17 gennaio 2007. Nel suo ultimo periodo in OVW, riforma il tag team con Mike Mondo ma non riescono ad arrivare alle cinture. Nel suo ultimo match in federazione, tenutosi il 29 agosto 2007, perde contro Vladimir Kozlov. In seguito alla fine del rapporto di collaborazione fra WWE e OVW, passa alla Florida Championship Wrestling.\nFlorida Championship Wrestling (2007\u20132008).\nPassa cos\u00ec alla Florida Championship Wrestling dove debutta il 15 settembre 2007, battendo Hade Vansen. Dopo aver battuto Robert Anthony e Tommy Taylor e Ezekiel Jackson e Steve Lewington, si separa da Mondo e inizia la carriera da singolo. Nel mese di febbraio, forma un tag team con Brad Allen e i due conquistano gli FCW Florida Tag Team Championship. Il loro regno da campioni dura per\u00f2 pochi giorni. Dopo aver tentato varie volte di riconquistare i titoli con Mike Kruel e Shawn Spears, riesce nell'impresa il 17 agosto, quando con Spears inizia il secondo periodo da campione. Difendono i titoli dall'assalto di Michael McGillicutty e Heath Slater per una volta, salvo perderli l'11 settembre 2008 in un Triple Treath Tag Team Match contro questi ultimi che vedeva coinvolti anche Kafu e Scotty Goldman. Dopo aver perso i titoli, cambia il ring name in Dolph Ziggler. Dopo un ultimo assalto alle cinture di coppia, Ziggler viene sconfitto da Johnny Curtis. Nel suo ultimo match in FCW, batte Yoshi Tatsu. In seguito la WWE decide di farlo debuttare nel roster di Raw.\nMain roster e varie faide (2008\u20132009).\nRitorn\u00f2 a Raw il 15 settembre 2008 presentandosi ogni volta con la frase \"Piacere, sono Dolph Ziggler\". Il 18 ottobre fu sospeso per 30 giorni per esser risultato positivo al Wellness Program.\nIl 1\u00ba dicembre ha fatto il suo debutto nel ring perdendo contro Batista. Partecipa alla Royal Rumble entrando col numero 28, ma viene eliminato in venti secondi da Kane. Il 9 marzo, prende parte ai tapings della ECW, partecipando alla Battle Royal che decretava il primo sfidante al titolo ECW che viene vinta da Christian. Nel suo ultimo match a Raw prima di essere selezionato, perde contro Jeff Hardy un Extreme Rules Match.\nGrazie alla draft lottery passa al roster di SmackDown, dove esordisce battendo lo United States Champion Montel Vontavious Porter (MVP). I due hanno avuto un match titolato due settimane dopo, che ha visto trionfare il campione MVP. Dopo le vittorie con R-Truth e Jimmy Wang Yang inizia un feud con The Great Khali attaccandolo pi\u00f9 volte con una sedia e scappando nelle settimane successive dal gigante indiano. Khali riesce poi a batterlo nettamente in un match singolo. Nelle puntate successive riesce a battere il gigante indiano una volta per Count-Out e un'altra per squalifica. A The Bash Ziggler riesce a sconfiggere Khali in un No Disqualification match grazie all'aiuto di Kane che colp\u00ec varie volte con una sedia l'indiano.\nFaida con Rey Mysterio (2009\u20132010).\nNelle settimane successive a The Bash attacca continuamente l'Intercontinental Champion Rey Mysterio, al PPV Night of Champions ha la possibilit\u00e0 di vincere il suo primo titolo partecipando ad un match contro il folletto di San Diego ma perde. Nella puntata di SmackDown del 7 agosto vince un Fatal 4 Way Match contro Finlay, Mike Knox e R-Truth. avendo vinto ha nuovamente la possibilit\u00e0 di andare contro il campione Intercontinentale Rey Mysterio a SummerSlam, dove per\u00f2 perde per la seconda volta. A WWE Superstars batte Finlay e Mike Knox avendo quindi un'altra occasione per il titolo intercontinentale che intanto era stato vinto da John Morrison in un match contro Mysterio a SmackDown. La sua opportunit\u00e0 ci sar\u00e0 a Hell in a Cell. Nell'evento per\u00f2, viene sconfitto da Morrison perdendo cos\u00ec per la terza volta consecutiva in un match PPV, rincorrendo il titolo Intercontinentale.\nIntercontinental Champion (2010\u20132011).\nA WrestleMania XXVI perde il Money in the Bank Ladder Match che viene vinto da Jack Swagger, ed anche al PPV Money in the Bank, andato a Kane.\nNei taping di SmackDown del 28 luglio 2010, in onda il 6 agosto 2010, Dolph Ziggler sconfigge Kofi Kingston e conquista il titolo Intercontinentale.\nNella prima puntata dell'anno perde il titolo Intercontinentale contro l'ex campione Kofi Kingston. Nella stessa puntata sfida in un fatal 4-way match Big Show, Cody Rhodes e Drew McIntyre. Schienando Cody Rhodes diventa il primo contendente per il World Heavyweight Championship. Alla Royal Rumble 2011 Dolph Ziggler viene sconfitto da Edge e non riesce a conquistare il World Title. Successivamente partecipa anche al Royal Rumble match entrando col numero 31 ma viene eliminato poco dopo.\nNella puntata di SmackDown del 18 febbraio viene incoronato nuovo World Heavyweight Champion da Vickie Guerrero, ma perde il titolo nella stessa sera a favore di Edge, grazie a Teddy Long che permette a Edge di avere un \"rematch\" per il titolo. Dopo il match Ziggler viene licenziato da Teddy Long (\"kayfabe\").\nUnited States Champion (2011\u20132012).\nDolph Ziggler ritorna a Raw il 7 marzo 2011 introdotto da Vickie Guerrero. Durante la stessa puntata sconfigge John Morrison. A WrestleMania XXVII Dolph Ziggler e le LayCool (Layla e Michelle McCool) affrontano il trio composto da John Morrison, Nicole \"Snooki\" Polizzi e Trish Stratus, perdendo in un 3 on 3 tag team match. Dolph Ziggler torna ad avere un feud con Kofi Kingston. A WWE Capitol Punishment Ziggler batte Kingston e si laurea per la prima volta United States Champion. La sera seguente, a Raw Power to the People, Dolph difende con successo il titolo dall'assalto di Kingston in un 2 out of 3 falls match. Nella puntata di Raw Roulette, il 27 giugno, Ziggler perde contro Kingston un match dove Vickie Guerrero era stata bandita da bordo ring.\nA Night of Champions difende lo United States Championship contro Jack Swagger, John Morrison e Alex Riley in un Fatal 4-Way match vincendo di rapina. Il 26 settembre, ha luogo l'incontro con il titolo in palio, che vede Ziggler prevalere grazie anche all'aiuto di Jack Swagger. A Hell in a Cell affronta, insieme a Jack Swagger, Evan Bourne e Kofi Kingston per il WWE Tag Team Championship, perdendo. A WWE Vengeance perde il match assieme a Jack Swagger contro gli Air Boom con in palio i titoli di coppia. Nella stessa sera difende la cintura di U.S. Championship dall'assalto di Zack Ryder.\nA Survivor Series sconfigge John Morrison e mantiene il titolo. Nella stessa sera partecipa anche al match tradizionale 5 vs 5 e viene eliminato per primo, ma il suo team vince. Nel PPV WWE TLC viene sconfitto da Zack Ryder perdendo cos\u00ec il titolo US. Nella puntata del 26 dicembre 2011 batte CM Punk grazie all'interferenza di John Laurinaitis e diventa numero 1 contender al WWE Championship. La sera del 2 gennaio 2012 a Raw sconfigge CM Punk per count-out, vincendo cos\u00ec il match ma non il WWE Championship. Al pay-per-view Royal Rumble perde il suo match contro CM Punk per il WWE Championship, che non \u00e8 stato arbitrato come previsto dal GM di Raw John Laurinaitis. La sera stessa partecipa al match tipico del pay-per-view, entrando col numero 18 e venendo eliminato da The Big Show, dopo quasi 20 minuti di permanenza sul ring.\nA Elimination Chamber Ziggler non riesce a conquistare il WWE Championship venendo eliminato per secondo da Chris Jericho. Il 2 aprile a \"Raw\" Ziggler e Swagger sfidano Santino Marella in un triple threat match per il WWE United States Championship, dopo il match Ziggler inizia un feud con Brodus Clay che colpisce Ziggler con una testata. La settimana successiva a RAW insieme a Swagger viene sconfitto da Brodus Clay e Santino Marella. Ad Extreme Rules viene sconfitto da Brodus Clay. A Over the Limit Ziggler e Swagger vengono sconfitti dai campioni di coppia WWE R-Truth e Kofi Kingston. Nella puntata di Raw dell'11 giugno Ziggler sconfigge The Great Khali, Swagger e Christian in un fatal four way elimination match diventando il nuovo contendente al World Heavyweight Championship. A No Way Out viene sconfitto da Sheamus dopo un match spettacolare non riuscendo a conquistare il titolo.\nWorld Heavyweight Champion (2012\u20132013).\nNella puntata di Raw del 18 giugno ha un litigio nel backstage con Jack Swagger, interrotto per\u00f2 da Vickie Guerrero che comunica che i due si sfideranno e chi vincer\u00e0 continuer\u00e0 ad essere rappresentato da lei. Ziggler riesce a vincere e a rimanere al fianco di Vickie. Ziggler riceve un'altra title shot al World Heavyweight Championship il 29 giugno a SmackDown, venendo sconfitto nuovamente da Sheamus, in un Triple Threat match che ha visto coinvolto anche Alberto Del Rio.\nIl 3 luglio a \"SmackDown\" sconfigge Alex Riley qualificandosi per il World Heavyweight Championship Money in the Bank ladder match. Nel pay-per-view Money in the Bank vince il Money in the Bank ladder match, guadagnando cos\u00ec una title shot per il World Heavyweight Championship. Prova ad incassare la valigetta la sera stessa ai danni di Sheamus reduce da una vittoria contro Alberto Del Rio il quale, a fine match, attacca l'Irlandese alle spalle con l'aiuto di Ricardo Rodriguez, ma viene distratto dai due messicani e prima che l'arbitro suoni la campana, viene steso da un \"Brogue Kick\" di Sheamus. Inizia cos\u00ec una storyline nella quale tenta in varie occasioni di sfruttare la valigetta senza riuscirci, in quanto in un modo o nell'altro finisce sempre messo fuori combattimento da altri wrestler prima che il combattimento da lui indetto abbia inizio. Inizia un feud con Chris Jericho a SummerSlam con la sconfitta dello Show Off. Nella puntata di Raw post-SummerSlam, affronta Chris Jericho e riesce a sconfiggerlo, allontanandolo cos\u00ec dalla WWE. Alle Survivor Series, Ziggler conduce il suo Team, composto da Alberto Del Rio, David Otunga, Damien Sandow e Wade Barrett, alla vittoria contro il Team di Mick Foley, composto da Kofi Kingston, Kane, Daniel Bryan, Randy Orton e The Miz eliminando Orton con un superkick e rimanendo l'ultimo sopravvissuto.\nZiggler inizia una faida con John Cena dopo che Vickie Guerrero accusa Cena e AJ Lee di aver avuto una relazione sentimentale. Al pay-per-view , mette in palio la sua valigetta del Money in the Bank in un Ladder Match contro John Cena. Nel pay-per-view sconfigge Cena con nel finale Vicky Guerrero ed AJ Lee che si fanno battaglia intervenendo entrambi nell'incontro. Nella puntata di Raw del 17 dicembre interrompe i rapporti lavorativi con Vickie Guerrero.\nIl 2013 inizia male per Ziggler che, nonostante l'aiuto di Big E Langston, non riesce a battere John Cena nello Steel Cage match deciso da Vince McMahon durante Raw 20th Anniversary special. Partecipa alla Royal Rumble con il numero 1 e viene eliminato da Sheamus nel finale dopo oltre 40 minuti di permanenza classificandosi quarto.Ad Elimination Chamber sconfigge Kofi Kingston. A WrestleMania 29 Ziggler e Big E non riescono a conquistare i titoli di coppia contro il Team Hell No.\nL'8 aprile a \"Raw\", Ziggler incassa il suo Money in the Bank contract per vincere il World Heavyweight Championship per la seconda volta battendo Delrio dopo un incontro combattuto.Dolph sconfigger\u00e0 Chris Jericho 2 volte sia a RAW che SmackDown.Lo show off parteciper\u00e0 il 19 maggio 2013 in un Triple Threat Ladder match contro Alberto Del Rio e Jack Swagger per difendere il titolo; tuttavia, a causa di un infortunio riscontrato a \"SmackDown\" il 10 maggio, il suo match \u00e8 a rischio. Nella puntata di \"Raw\" del 13 maggio viene annunciato che il Triple Threat Ladder match \u00e8 annullato.\nIl 16 giugno a Payback, Ziggler affronta Del Rio nella sua prima difesa titolata del World Heavyweight Championship e durante il match, un doppio turn ha avuto luogo; Dolph ha turnato face rifiutando di fermarsi e continuando a lottare quando Del Rio ha ripetutamente e brutalmente preso di mira la testa di Ziggler, approfittando di una commozione cerebrale di quest'ultimo e vincere il match per terminare il regno di Ziggler a 69 giorni. Nella puntata di \"Raw\" del 17 giugno, sebbene non abbia ricevuto il via libera dai medici per tornare a lottare, Dolph ha attaccato furiosamente Del Rio quando questi aveva abbandonato il ring dopo aver perso per count-out nel main event contro CM Punk. Ziggler ha ricevuto il suo rematch per il World Heavyweight Championship il 14 luglio a Money in the Bank, ma \u00e8 stato sconfitto da Del Rio per squalifica dopo che AJ ha colpito Del Rio in faccia con la Divas Championship belt.\nVarie faide (2013\u20132014).\nLa notte seguente a \"Raw\", Ziggler ha concluso il suo rapporto con AJ a causa delle sue azioni la notte precedente. Ziggler poi ha avuto un rematch non titolato contro Del Rio, ma ha perso dopo essere stato distratto da AJ che ha suonato il campanello del timekeeper. Dopo il match, Ziggler \u00e8 stato attaccato sia da AJ che da Big E Langston. Nella puntata di \"Raw\" del 29 luglio, Ziggler ha sconfitto Langston per squalifica dopo che AJ \u00e8 intervenuta e ha attaccato Ziggler. In una rivincita nella successiva settimana a \"Raw\", Ziggler \u00e8 stato sconfitto da Langston in seguito a una distrazione di AJ e Kaitlyn. Il 18 agosto a SummerSlam, Ziggler e Kaitlyn hanno sconfitto Langston ed AJ in un mixed tag team match.\nDopo SummerSlam, Ziggler ha iniziato una faida con lo United States Champion Dean Ambrose, con cui Ziggler ha perso a Night of Champions.\nAlla Royal Rumble Ziggler partecipa alla rissa reale entrando con il numero 12, ma viene eliminato da Roman Reigns. A WrestleMania XXX partecipa alla battle royal in memoria di Andr\u00e9 The Giant, non riuscendo a vincerla. Nella puntata di Raw del 14 aprile, Ziggler prende parte al torneo per determinare il primo sfidante al titolo intercontinentale, ma \u00e8 sconfitto nei quarti di finale da Bad News Barrett. Nella puntata di Raw del 23 giugno Triple H ha annunciato i partecipanti al Money in the Bank ladder match tra cui Dolph Ziggler, nella stessa serata non riesce a conquistare l'Intercontinental Championship perdendo contro Bad News Barrett. A Money in the Bank non riesce a vincere l'omonimo match, che invece viene vinto da Seth Rollins.\nAl pay-per-view Battlegorund, nella battle royal rimane tra i finalisti, elimina Sheamus vincendo apparentemente la battle royal, per poi essere eliminato da The Miz, che vincer\u00e0 match e titolo intercontinentale. A SummerSlam, sconfigge The Miz conquistando per la seconda volta la cintura. A Night of Champions perde il titolo contro Mizanin, ma lo riconquista a Raw la sera successiva iniziando il suo terzo regno da campione. A Hell in a Cell sconfigge in 2-out-of-3 falls match Cesaro rimanendo con la cintura alla vita. Nella puntata di Raw del 17 novembre perde l'Intercontinental Championship contro Luke Harper.\nFaida con l'Authority (2014\u20132015).\nAlle Survivor Series, Ziggler combatte nel Team Cena contro il Team Autority facendo un'ottima prestazione causando l'eliminazione via count-out di Rusev, schienando i rivali Kane e Luke Harper e infine portando il suo Team alla vittoria con l'ultimo schienamento su Seth Rollins, grazie ad un fondamentale aiuto del debuttante Sting. A , riconquista il titolo intercontinentale sconfiggendo Harper in un ladder match molto combattuto da entrambi dopo un \"Superkick\" dalla cima della scala. La sera dopo a Raw difende il titolo contro l'ex campione Luke Harper, battendolo ancora e concludendo la faida.\nNella puntata di Raw del 5 gennaio 2015, come punizione per il suo sostegno al Team Cena, viene licenziato dall'Authority assieme a Ryback e Erick Rowan, dopo aver perso il titolo intercontinentale contro Bad News Barrett. Nella puntata di Raw del 19 gennaio John Cena vince il match contro Seth Rollins, Big Show e Kane e fa riassumere i suoi tre compagni delle Survivor Series. Il 22 gennaio, a SmackDown, Ziggler sconfigge Barrett e si qualifica per il Royal Rumble match. Alla Royal Rumble partecipa al Royal Rumble match entrando con il numero 30, ma viene eliminato da Kane e Big Show. A Fastlane, Ziggler, Erick Rowan e Ryback vengono sconfitti da Seth Rollins, Kane e Big Show. Nella puntata di Raw successiva al pay-per-view, Ziggler sconfigge il campione intercontinentale Bad News Barrett in un match non titolato. Nella puntata di SmackDown del 20 marzo vince il gauntlet match tra i contendenti per il titolo intercontinentale detenuto da Bad News Barrett, sconfiggendo Daniel Bryan. A WrestleMania 31, Ziggler non riesce a vincere il ladder match valido per il titolo Intercontinentale, che viene vinto da Daniel Bryan.\nDopo aver perso un match per l'Intercontinental Championship contro Daniel Bryan nella puntata di \"Raw\" successiva a WrestleMania 31, Ziggler \u00e8 stato attaccato dal rientrante Sheamus. Dopo aver affermato che \"l'era degli underdog [come Ziggler] \u00e8 finita\", i due hanno iniziato una faida, con Sheamus che ha sfidato Ziggler a un Kiss Me Arse match a Extreme Rules, che Ziggler ha vinto. Tuttavia, Sheamus si \u00e8 rifiutato di rispettare la stipulazione e, invece, ha costretto Ziggler a baciargli il sedere. La faida fra i due \u00e8 continuata nelle puntate successive e a Payback, dove Ziggler \u00e8 stato sconfitto da Sheamus (durante il match, Ziggler \u00e8 riuscito a far baciare il suo sedere all'avversario per la mancata stipulazione del PPV precedente).\nNella puntata di Raw del 18 maggio \u00e8 stato annunciato che Ziggler avrebbe preso parte all'Elimination Chamber match all'omonimo pay-per-view per il vacante Intercontinental Championship, rilasciato da Daniel Bryan la settimana precedente per via di un infortunio; nel corso della serata \u00e8 stato poi avvicinato da Lana, che si era separata da Rusev, baciando per due volte Ziggler e schiaffeggiando il bulgaro. A Elimination Chamber, Ziggler \u00e8 stato il penultimo eliminato dopo essere stato schienato da Sheamus.\nFaida con Rusev (2015\u20132016).\nA Money in the Bank ha partecipato al ladder match per la conquista della valigetta ma ha fallito. Il 15 giugno, a Raw perde contro Kevin Owens, a Smackdown sconfigge Bo Dallas, mentre il 22 giugno, a Raw sconfigge Adam Rose. Secondo la storyline, Ziggler \u00e8 in convalescenza a causa di una lesione alla trachea provocata dalla furia di Rusev, che lo ha attaccato dopo essersi a sorpresa tolto il bendaggio alla caviglia. In realt\u00e0, Ziggler sta recitando in\u00a0\"6:42\" il nuovo film WWE Studios. Nella puntata di \"Raw\" del 17 agosto, Ziggler ha fatto il suo ritorno intervenendo al fianco di Lana durante l'incontro con Rusev e Summer Rae. A SummerSlam, il match tra Ziggler e Rusev \u00e8 terminato in un doppio count-out, ma a Night of Champions ha sconfitto Rusev a causa di un'interferenza di Summer Rae. A WWE Live from Madison Square Garden, in coppia con Randy Orton ha sconfitto Rusev e Sheamus. Nella puntata di Raw del 12 ottobre, ha risposto alla sfida di John Cena per lo United States Championship, ma \u00e8 stato sconfitto. Nell'episodio di \"Smackdown\" del 22 ottobre, Ziggler inizia una faida con il debuttante Tyler Breeze, dopo che quest'ultimo si era alleato a Summer Rae e lo aveva attaccato. A Hell in a Cell, Ziggler, Cesaro e Neville hanno sconfitto Rusev, Sheamus e King Barrett nel Kick-off. Nella puntata di Raw successiva al pay-per-view, ha preso parte ad un Fatal 4-Way match per determinare il contendente numero uno al WWE World Heavyweight Championship detenuto da Seth Rollins, vinto da Roman Reigns.\nNella puntata di \"SmackDown\" del 22 ottobre, Ziggler ha iniziato una faida con il debuttante Tyler Breeze, che si era alleato con Summer Rae per poi attaccare Ziggler. Ziggler ha poi partecipato a un torneo per il vacante WWE World Heavyweight Championship, sconfiggendo The Miz al primo turno prima di essere eliminato da Dean Ambrose. Ziggler e Breeze hanno continuato la loro faida, che \u00e8 terminata in un match tra i due alle Survivor Series, in cui Ziggler ha perso.\nAlla Royal Rumble Ziggler ha preso parte al Royal Rumble match come il ventottesimo partecipante, ma \u00e8 stato eliminato dal vincitore Triple H. La notte seguente a \"Raw\" Ziggler ha affrontato Kevin Owens perdendo nell'occasione, ma lo ha sconfitto nelle due settimane seguenti a \"Raw\". Nella puntata di \"Raw\" del 15 febbraio Ziggler \u00e8 stato incluso in un Fatal 5-Way match per l'Intercontinental Championship, dove Kevin Owens ha conquistato il titolo dopo aver schienato Tyler Breeze. A Fastlane Ziggler ha affrontato Owens in un match per l'Intercontinental Championship, ma \u00e8 stato sconfitto.\nA WrestleMania 32 del 3 aprile Ziggler non riesce a vincere il Ladder match per l'Intercontinental Championship (che includeva anche Sin Cara, The Miz, Stardust, Sami Zayn e il campione Kevin Owens), che va invece a Zack Ryder. Il 1\u00ba maggio a Payback Ziggler ha sconfitto Baron Corbin, con cui aveva iniziato una faida a \"Raw\", ma il loro primo match era terminato in doppio count-out. Il 22 maggio a Extreme Rules Ziggler \u00e8 stato sconfitto da Corbin in un No Disqualification match. Nella puntata di \"Raw\" del 23 maggio \u00e8 stato sconfitto da Dean Ambrose, il quale si \u00e8 qualificato per il Money In the Bank Ladder match dell'omonimo pay-per-view. Il 19 giugno a Money in the Bank Ziggler \u00e8 stato nuovamente sconfitto da Corbin. Nella puntata di \"Raw\" dell'11 luglio Ziggler ha partecipato ad una Battle Royal per determinare il contendente n\u00b01 all'Intercontinental Championship, detenuto da The Miz, ma \u00e8 stato eliminato da Baron Corbin.\nCon la Draft Lottery avvenuta nella puntata di \"SmackDown\" del 19 luglio, Ziggler \u00e8 stato trasferito nel roster di \"SmackDown\". Nella puntata di \"SmackDown\" del 26 luglio Ziggler ha vinto un Six-Pack Challenge match contro Apollo Crews, AJ Styles, Baron Corbin, Bray Wyatt e John Cena, diventando di conseguenza il contendente n\u00b01 al WWE World Championship di Dean Ambrose. Nella puntata di \"SmackDown\" del 2 agosto Ziggler ha difeso con successo la sua title shot al WWE World Championship contro Bray Wyatt. Il 21 agosto a SummerSlam Ziggler \u00e8 stato sconfitto da Dean Ambrose, fallendo cos\u00ec l'assalto al WWE World Championship. Nella puntata di \"SmackDown\" del 23 agosto Ziggler \u00e8 stato sconfitto da AJ Styles, il quale \u00e8 diventato il contendente n\u00b01 al WWE World Championship al posto suo.\nFaida con The Miz (2016\u20132017).\nL'11 settembre 2016, a Backlash, Dolph Ziggler ha affrontato The Miz per l'Intercontinental Championship ma \u00e8 stato sconfitto. Nella puntata di \"SmackDown\" del 20 settembre Ziggler ha affrontato nuovamente The Miz per l'Intercontinental Championship ma, a seguito dell'ennesima scorrettezza di Miz, Ziggler \u00e8 stato sconfitto. Il 9 ottobre a No Mercy Ziggler ha sconfitto The Miz in un Title vs. Career match (in cui se avesse perso sarebbe stato costretto a ritirarsi), nonostante l'interferenza di Kenny e Mikey della Spirit Squad (suoi ex-compagni), vincendo l'Intercontinental Championship per la quinta volta. Dopo essersi liberato della Spirit Squad (alleatasi con The Miz), nella puntata di \"SmackDown\" del 1\u00ba novembre Ziggler ha lanciato una \"Open challenge\" per l'Intercontinental Championship: alla sfida si \u00e8 presentato Curt Hawkins, il quale per\u00f2 \u00e8 stato sconfitto da Ziggler in pochi istanti, mantenendo dunque il titolo. Tuttavia Ziggler ha perso il titolo contro l'ex-campione The Miz nella puntata \"SmackDown 900 Live\" del 15 novembre a causa dell'ennesima scorrettezza di Maryse, concludendo dunque il suo regno dopo 37 giorni. Nella puntata di \"SmackDown\" del 29 novembre Ziggler e Kalisto hanno sconfitto The Miz e Baron Corbin per squalifica a causa di una sediata di quest'ultimo su Kalisto mentre stava schienando The Miz dopo la \"Salida del Sol\". Il 4 dicembre a Ziggler ha affrontato The Miz in un Ladder match per l'Intercontinental Championship ma \u00e8 stato sconfitto.\nNella puntata di \"SmackDown\" del 13 dicembre Ziggler ha vinto un Fatal 4-Way Elimination match per determinare il contendente n\u00b01 al WWE Championship di AJ Styles che comprendeva anche Dean Ambrose, The Miz e Luke Harper. Nella puntata di \"SmackDown\" del 20 dicembre Ziggler ha affrontato Baron Corbin per difendere la sua title shot al WWE Championship ma il match \u00e8 terminato in un doppio count-out; questo ha fatto s\u00ec che il general manager Daniel Bryan annunciasse un Triple Threat match tra Ziggler, Corbin e AJ Styles per il WWE Championship per la puntata successiva. Nella puntata di \"SmackDown\" del 27 dicembre Ziggler non \u00e8 riuscito a conquistare il WWE Championship in un Triple Threat match contro Baron Corbin e AJ Styles poich\u00e9 quest'ultimo si \u00e8 aggiudicato la contesa, mantenendo il titolo.\nNella puntata di \"SmackDown\" del 3 gennaio 2017 Ziggler \u00e8 stato sconfitto da Baron Corbin; nel post match Ziggler ha colpito Kalisto, che era giunto in suo soccorso, con un Superkick; in seguito Dolph ha attaccato Apollo Crews nel backstage, che aveva preso le difese di Kalisto, dando inizio a un possibile turn heel. Nella puntata di \"SmackDown\" del 10 gennaio, infatti, Ziggler ha confermato il suo turn \"heel\" affrontando proprio Kalisto ma \u00e8 stato sconfitto grazie ad un roll-up dell'atleta mascherato; nel post match lo \"Showoff\" ha attaccato prima Kalisto e poi Apollo Crews (giunto in suo soccorso) con una sedia. Nella puntata di \"SmackDown\" del 24 gennaio Ziggler ha sconfitto Kalisto. Il 29 gennaio Ziggler ha partecipato al Royal Rumble match dell'omonimo pay-per-view entrando col numero 24 ma \u00e8 stato eliminato da Brock Lesnar dopo quattro minuti e ventuno secondi di permanenza. Nella puntata di \"SmackDown\" del 31 gennaio Ziggler ha sconfitto Kalisto per la seconda volta. Nella puntata di \"SmackDown\" del 7 febbraio Ziggler \u00e8 stato sconfitto in pochi secondi da Apollo Crews e, nel post match, ha attaccato sia Crews che il sopraggiunto Kalisto. Il 12 febbraio, ad Elimination Chamber, Ziggler \u00e8 stato sconfitto da Apollo Crews e Kalisto in un 2-on-1 Handicap match. Nella puntata di \"SmackDown\" del 21 febbraio Ziggler ha partecipato ad una 10-Man Battle Royal per decretare lo sfidante di Bray Wyatt a WrestleMania 33 per il WWE Championship ma \u00e8 stato eliminato da Apollo Crews. Nella puntata di \"SmackDown\" del 28 febbraio Ziggler ha sconfitto Apollo Crews in un Chairs match. Nella puntata di \"SmackDown\" del 14 marzo Ziggler \u00e8 stato sconfitto da Mojo Rawley per count-out. Nella puntata di \"SmackDown\" del 28 marzo Ziggler, i Breezango (Tyler Breeze e Fandango) e gli Usos (Jimmy Uso e Jey Uso) sono stati sconfitti da Mojo Rawley, Heath Slater, Rhyno e gli American Alpha (Chad Gable e Jason Jordan). Il 2 aprile, nel \"Kick-off\" di WrestleMania 33, Ziggler ha partecipato all'annuale Andr\u00e9 the Giant Memorial Battle Royal ma \u00e8 stato eliminato da Mojo Rawley. Nella puntata di \"SmackDown\" del 4 aprile, \u00e8 stato sconfitto in un dark match dal debuttante Shinsuke Nakamura. La settimana successiva ha un confronto verbale proprio col giapponese. Nella puntata di \"SmackDown\" del 18 aprile Ziggler ha preso parte ad un Six-Pack Challenge match che includeva anche Erick Rowan, Jinder Mahal, Mojo Rawley, Luke Harper e Sami Zayn per determinare il contendente n\u00b01 al WWE Championship di Randy Orton ma il match \u00e8 stato vinto da Mahal. Nella puntata di \"SmackDown\" del 2 maggio Ziggler ha sconfitto Sin Cara, nella puntata successiva di Smackdown ha sconfitto AJ Styles,venendo sconfitto per\u00f2 la settimana dopo.\nOpportunit\u00e0 titolate e alleanza con Drew McIntyre (2017\u20132019).\nDopo aver attaccato verbalmente Shinsuke Nakamura nelle successive puntate di \"SmackDown\", il 21 maggio, a \"Backlash\", Ziggler venne sconfitto dallo stesso Nakamura. Il 18 giugno, a \"Money in the Bank\", Ziggler partecip\u00f2 all'omonimo Ladder match assieme a AJ Styles, Baron Corbin, Kevin Owens, Sami Zayn e Shinsuke Nakamura ma il match venne vinto da Corbin. Nella puntata di \"SmackDown\" del 4 luglio Ziggler partecip\u00f2 all'Indipendence Day Battle Royal per determinare il contendente n\u00b01 allo United States Championship di Kevin Owens ma venne eliminato da Luke Harper. Successivamente, Ziggler apparve nelle varie puntate di \"SmackDown\" criticando e prendendo in giro le entrate di wrestler famosi come Triple H, Shawn Michaels e John Cena, fino a quando non venne sfidato da Bobby Roode per \"Hell in a Cell\". L'8 ottobre, a \"Hell in a Cell\", Ziggler veneb sconfitto da Roode ma, nel post match, colp\u00ec il rivale con la \"Zig Zag\". Nella puntata di \"SmackDown\" del 31 ottobre Ziggler venne sconfitto nuovamente da Roode in un 2-out-of-3 Falls match per 2-1, fallendo cos\u00ec nel tentativo di conquistare un posto nel \"Team SmackDown\" per \"Survivor Series\". Il 17 dicembre, a \"Clash of Champions\", Ziggler conquist\u00f2 lo United States Championship per la seconda volta in carriera vincendo un Triple Threat match che includeva anche il campione Baron Corbin e Bobby Roode. Tuttavia la sera dopo, a \"SmackDown\", accus\u00f2 i fan di non aver mai creduto in lui e lasci\u00f2 la cintura sul ring abbandonando l'arena. La settimana successiva il General Manager Daniel Bryan dichiar\u00f2 il titolo vacante per via dell'irreperibilit\u00e0 di Ziggler. Il 28 gennaio, alla \"Royal Rumble\", Ziggler fece il suo ritorno nel match omonimo entrando con il numero 30 ma venne eliminato da Finn B\u00e1lor. Nella puntata di \"SmackDown\" del 13 febbraio Ziggler avrebbe dovuto affrontare Baron Corbin in un incontro in cui il vincitore si sarebbe aggiunto al match per il WWE Championship a Fastlane (insieme al campione AJ Styles, Kevin Owens e Sami Zayn), ma i due vennero attaccati alle spalle da Owens e Zayn; quella stessa sera, per decisione di Shane McMahon, Ziggler effettu\u00f2 un turn face affrontando e sconfiggendo Zayn, guadagnando l'accesso al Fatal 5-Way match per il WWE Championship a \"Fastlane\". L'11 marzo, a \"Fastlane\", Ziggler partecip\u00f2 ad una Six-pack Challenge per il WWE Championship che comprendeva anche il campione AJ Styles, Baron Corbin, John Cena, Kevin Owens e Sami Zayn ma il match venne vinto da Styles. L'8 aprile, nel Kick-off di \"WrestleMania 34\", Ziggler partecip\u00f2 all'annuale Andr\u00e9 the Giant Memorial Battle Royal ma venne eliminato da Kane. Con lo \"Shake-Up\" del 16 aprile 2018 Ziggler pass\u00f2 al \"roster\" di \"Raw\"; quella stessa sera lui e Drew McIntyre, suo nuovo alleato, attaccarono il Titus Worldwide (Apollo Crews e Titus O'Neil). Il 27 aprile, alla \"Greatest Royal Rumble\", Ziggler partecip\u00f2 al Royal Rumble match a 50 uomini entrando con il numero 2 ma venen eliminato da Kurt Angle. Nella puntata di \"Raw\" del 4 giugno Ziggler e McIntyre parteciparono ad una Tag Team Battle Royal per determinare i contendenti n\u00b01 al Raw Tag Team Championship ma vennero eliminati per primi dai Breezango (Fandango e Tyler Breeze). Nella puntata di \"Raw\" del 18 giugno Ziggler rispose alla \"open challenge\" di Seth Rollins per l'Intercontinental Championship, sconfiggendolo e conquistando il titolo per la sesta volta in carriera. Il 15 luglio, a \"Extreme Rules\", mantenne la cintura intercontinentale in un 30-minute Iron Man match contro Rollins per 5-4. Il 19 agosto, a \"SummerSlam\", Ziggler perse la cintura contro Rollins a causa dell'aiuto del rientrante Dean Ambrose. Nella puntata di \"Raw\" del 3 settembre Ziggler e McIntyre sconfissero il B-Team (Bo Dallas e Curtis Axel), conquistando cos\u00ec il Raw Tag Team Championship per la prima volta. Nella puntata di \"Raw\" del 10 settembre Ziggler e McIntyre difesero i titoli nella rivincita contro il B-Team. Il 16 settembre, a \"Hell In a Cell\", Ziggler e McIntyre difesero i titoli contro Ambrose e Rollins. Nella puntata di \"Raw\" del 17 settembre Ziggler affront\u00f2 Rollins per l'Intercontinental Championship ma venne sconfitto. Nella puntata di \"Raw\" del 24 settembre Ziggler e McIntyre difesero le cinture di coppia contro i Revival (Dash Wilder e Scott Dawson). Il 6 ottobre, a \"Super Show-Down\", Ziggler, McIntyre e Braun Strowman vennero sconfitti dallo Shield (Dean Ambrose, Roman Reigns e Seth Rollins). Nella puntata di \"Raw\" del 15 ottobre Ziggler sconfisse Dean Ambrose qualificandosi per il torneo della WWE World Cup a \"Crown Jewel\". Nella puntata di \"Raw\" del 22 ottobre Ziggler e McIntyre persero i titoli contro Ambrose e Rollins dopo 49 giorni di regno. Il 2 novembre, a \"Crown Jewel\", Ziggler sconfisse Kurt Angle nei quarti di finale Seth Rollins in semifinale ma perse poi la finale della WWE World Cup contro Shane McMahon (il quale sostitu\u00ec The Miz). Dopo aver effettuato un turn face, Ziggler si ribell\u00f2 a McIntyre, ma dalla faida che ne scatur\u00ec ne usc\u00ec sconfitto. Ziggler torn\u00f2 il 27 gennaio durante il Royal Rumble match dell'omonimo pay-per-view entrando col numero 28 e venendo eliminato da Braun Strowman.\nAlleanza con Robert Roode (2019\u2013presente).\nZiggler torn\u00f2 nella puntata di \"SmackDown\" del 21 maggio 2019, attaccando brutalmente il WWE Champion Kofi Kingston ed effettuando un \"turn-heel\"; quella stessa sera sfid\u00f2 Kingston ad un match titolato per \"Super ShowDown\". Il 7 giugno, a \"Super Show-Down\" appunto, Ziggler affront\u00f2 Kingston per il WWE Championship ma venne sconfitto grazie ad una scorrettezza di Xavier Woods. Il 23 giugno, a \"Stomping Grounds\", Ziggler affront\u00f2 nuovamente Kingston per il WWE Championship, questa volta in uno Steel Cage match, ma venne sconfitto dopo che Kingston usc\u00ec dalla gabbia. Il 14 luglio, a \"Extreme Rules\", Ziggler venne sconfitto da Kevin Owens in neanche venti secondi. L'11 agosto, a \"SummerSlam\", Ziggler venne sconfitto in appena due minuti da Goldberg. Nella puntata di \"Raw\" del 26 agosto Ziggler inizi\u00f2 a fare coppia con Robert Roode e i due hanno vinsero un Tag Team Turmoil match eliminando per ultimi gli Heavy Machinery (Otis e Tucker), diventando i contendenti n\u00b01 al Raw Tag Team Championship. Il 15 settembre, a \"Clash of Champions\", Ziggler e Roode sconfissero Braun Strowman e Seth Rollins conquistando il Raw Tag Team Championship per la prima volta (con questa vittoria Ziggler pass\u00f2 al roster di \"Raw\"). Nella puntata di \"Raw\" del 30 settembre Ziggler e Roode difesero con successo i titoli contro gli Heavy Machinery (appartenenti al roster di \"SmackDown\"). Nella puntata di \"Raw\" del 14 ottobre Ziggler e Roode persero i titoli contro i Viking Raiders (Erik e Ivar) dopo 29 giorni di regno; nella stessa puntata, Ziggler e Roode passarono al roster di \"SmackDown\" per effetto del \"Draft\". Il 24 novembre, nel Kick-off di \"Survivor Series\", Ziggler e Roode vinsero una 10-man Battle Royal eliminando per ultimi gli Street Profits (Angelo Dawkins e Montez Ford) (appartenenti al roster di \"Raw\"). A partire dalla fine di dicembre del 2019 e nei mesi seguenti, Ziggler si inser\u00ec nella storyline romantica tra Otis e Mandy Rose, la quale era sembrata essere interessata a lui; nella puntata di \"SmackDown\" del 14 febbraio i due avrebbero dovuto cenare insieme, in occasione di San Valentino, ma ci\u00f2 non avvenne dato che Ziggler prese il suo posto cenando con la ragazza. Il 26 gennaio, alla \"Royal Rumble\", Ziggler partecip\u00f2 al match omonimo entrando col numero 19 ma venne eliminato da Roman Reigns. Il 27 febbraio, a \"Super ShowDown\", Ziggler venne sconfitto da Mansoor (appartenente al roster di \"NXT\"). L'8 marzo, ad \"Elimination Chamber\", Ziggler e Roode parteciparono all'omonimo incontro per lo SmackDown Tag Team Championship, detenuto da John Morrison e The Miz, che comprendeva anche gli Heavy Machinery, i Lucha House Party (Gran Metalik e Lince Dorado), il New Day (Big E e Kofi Kingston) e gli Usos (Jey Uso e Jimmy Uso) ma il match venne vinto dai campioni. Il 5 aprile, nella seconda serata di \"WrestleMania 36\", Ziggler venne sconfitto da Otis causa low blow da parte di Mandy Rose. Nella puntata di \"SmackDown\" del 1\u00ba maggio Ziggler venne sconfitto da Otis per la seconda volta, fallendo nel qualificarsi per il Money in the Bank Ladder match. Nella puntata di \"SmackDown\" del 29 maggio Ziggler partecip\u00f2 ad una 10-man Battle Royal per ottenere il posto vacante nelle semifinali del torneo per il vacante Intercontinental Championship ma venne eliminato da King Corbin. Il 19 giugno venne annunciato che Ziggler era passato al roster di \"Raw\". Nella puntata di \"Raw\" del 22 giugno Ziggler ebbe un confronto con il suo ex-amico Drew McIntyre, chiedendogli un match per il WWE Championship ad \"Extreme Rules: The Horror Show\". Il 19 luglio, a \"The Horror Show at Extreme Rules\", Ziggler affront\u00f2 poi McIntyre in un Extreme Rules match (con le regole valevoli solo per Ziggler) per il WWE Championship ma venne sconfitto. Il 12 ottobre, per effetto del Draft, Ziggler pass\u00f2 al roster di \"SmackDown\"; quella stessa sera, lui e Roode affrontarono Kofi Kingston e Xavier Woods del New Day per il Raw Tag Team Championship ma vennero sconfitti. Nella puntata di \"SmackDown\" del 16 ottobre Ziggler e Roode affrontarono gli Street Profits per lo SmackDown Tag Team Championship ma vennero sconfitti per squalifica. Nella puntata di \"SmackDown\" del 30 ottobre Ziggler venne sconfitto da Kevin Owens, fallendo nel tentativo di inserirsi nel Team \"SmackDown\" per \"Survivor Series\". Il 22 novembre, nel Kick-off di \"Survivor Series\", Ziggler partecip\u00f2 ad una Battle Royal tra \"Raw\" e \"SmackDown\" ma venne eliminato da Dominik Mysterio. Nella puntata di \"SmackDown\" del 18 dicembre Ziggler e Roode affrontarono per la seconda volta gli Street Profits per lo SmackDown Tag Team Championship ma sono stati sconfitti. Nella puntata di \"SmackDown\" dell'8 gennaio 2021 Ziggler e Roode riuscirono poi a trionfare sugli Street Profits conquistando cos\u00ec lo SmackDown Tag Team Championship per la prima volta. Il 31 gennaio, alla \"Royal Rumble\", Ziggler partecip\u00f2 all'omonimo incontro entrando col numero 6 ma venne eliminato da Kane. Nella puntata di \"SmackDown\" del 12 febbraio Ziggler e Roode vennero sconfitti da Cesaro e Daniel Bryan in un match non titolato, fallendo nell'opportunit\u00e0 di qualificarsi per l'Elimination Chamber match. Nella puntata speciale \"WrestleMania SmackDown\" del 9 aprile Ziggler e Roode difesero con successo i titoli in un Fatal 4-Way Tag Team match valevole per lo SmackDown Tag Team Championship contro Chad Gable e Otis, Dominik Mysterio e Rey Mysterio e gli Street Profits. Il 16 maggio, a \"WrestleMania Backlash\", Ziggler e Roode persero i titoli contro Dominik e Rey Mysterio dopo 128 giorni di regno. Il 5 ottobre, per effetto del Draft, Ziggler e Roode passarono al roster di \"Raw\". Nella puntata di \"Raw\" del 25 ottobre Ziggler e Roode vinsero un Triple Threat Tag Team match contro Chad Gable e Otis e gli Street Profits conquistando un'opportunit\u00e0 titolata immediata per il Raw Tag Team Championship, ma quella stessa sera persero il match titolato contro i campioni, gli RK-Bro. Il 21 novembre, a \"Survivor Series\", Ziggler prese parte ad una Battle Royal dedicata a The Rock ma venne eliminato. Il 29 novembre, a \"Raw\", Ziggler e Roode affrontarono nuovamente gli RK-Bro per il Raw Tag Team Championship ma vennero sconfitti. Nella puntata di \"Raw\" del 28 dicembre Ziggler affront\u00f2 Damian Priest per lo United States Championship ma vinse solo per squalifica, e senza dunque il cambio di cintura. La settimana dopo Ziggler perse contro Priest, che mantenne il titolo degli Stati Uniti, in un incontro in cui il campione poteva perdere il titolo anche per squalifica o count-out. Il 29 gennaio, alla \"Royal Rumble\", Ziggler partecip\u00f2 al match omonimo entrando col numero 16 ma venne eliminato da Bad Bunny e Rey Mysterio. Dopo un po' di tempo, Ziggler inizi\u00f2 ad apparire ad \"NXT\" confrontandosi sia con l'NXT Champion Bron Breakker che con Tommaso Ciampa, e nella puntata del 22 febbraio Ziggler riusc\u00ec a trionfare su Ciampa grazie all'aiuto di Robert Roode (travestito da cameraman).\nVita privata.\nNicholas Nemeth ha due fratelli: Ryan, che combatte nella All Elite Wrestling, e Donald, che \u00e8 stato arrestato nel 2017 con l'accusa di omicidio e condannato a quindici anni di reclusione.\nHa avuto relazioni con l'attrice Amy Schumer e con le wrestler Nikki Bella e Dana Brooke.\nPersonaggio.\nNel corso dell'anno 2008 fu lanciato per la prima volta con la sua nuova gimmick, quella di Dolph Ziggler: un giovane in rampa di lancio con una sicurezza nelle proprie capacit\u00e0 abbastanza solida. Man mano che passava il tempo, questo comportamento nel personaggio del biondo si faceva sempre pi\u00f9 evidente. La sua caratteristica principale era quella di presentarsi a chiunque incrociasse la sua strada con la classica frase: \"Hi, I'm Dolph Ziggler.\"\nTra il 2009 e il 2010, invece, Dolph ha avuto un'ulteriore evoluzione del suo personaggio, assumendo la gimmick della \"Perfezione\" e proclamandosi \"Perfection One\". Tale modifica nei suoi atteggiamenti l'ha portato a vari accostamenti da parte dei fan con Curt Hennig, meglio noto come Mr. Perfect. Ziggler ha per\u00f2 pi\u00f9 volte specificato che apprezza questo paragone, ma non ha per nulla plagiato la leggenda del business e ha un'identit\u00e0 propria e ben definita. In questo periodo \u00e8 stato affiancato da Vickie Guerrero, la quale fa le sue veci in qualit\u00e0 di manager e assistente, una scelta probabilmente dovuta al modo di esprimersi del ragazzo durante i promo, per migliorare la sua figura a livello di intrattenimento.\nTra il 2011 e il 2012 c'\u00e8 stata poi una vera e propria rivoluzione sul suo personaggio, abbandonando cos\u00ec definitivamente la gimmick della \"Perfezione\" e lasciando spazio a quella dello \"Show Off\": un ragazzo determinato e sicuro di s\u00e9 che vuole emergere, ma che soprattutto vuole rubare lo show ogni singola notte con le sue sublimi prestazioni e con tutto ci\u00f2 che egli fa. Questo personaggio si basa soprattutto sulla volont\u00e0 di sopraffare le vecchie generazioni in favore delle nuove ed essere un promotore delle stelle nascenti, proprio come egli stesso \u00e8. Questo personaggio a volte rabbioso fa del suo rancore la propria forza portante, che lo porta spesso a reazioni spropositate, ma che al contempo lo sprona totalmente agli occhi del pubblico; ci\u00f2 l'ha quindi, inoltre, portato a migliorare le sue capacit\u00e0 di entertainer, venendo spesso elogiato nel backstage e anche dal mondo dei social network, in cui i fan, cos\u00ec come tutti coloro che compongono l'ambiente del wrestling, lo riconoscono come un vero e proprio talento e una stella nascente.\nLucha de Apuestas.\nRecord: 2-0"}
{"id": "2105654", "revid": "110157", "url": "https://it.wikipedia.org/wiki?curid=2105654", "title": "La sfinge (racconto)", "text": "La sfinge (\"The Sphinx\") \u00e8 un racconto di Edgar Allan Poe pubblicato nel 1846.\nTrama.\nA causa di un'epidemia di colera a New York, due amici si rifugiarono in una casa sulle rive dello Hudson, vicino ad una collina ricoperta da una frana. Cos\u00ec mentre uno dei due leggeva, guard\u00f2 attraverso la finestra vicina e vide che un mostro gigantesco stava urlando e scendendo dalla collina priva di alberi, fino ad infilarsi nella vegetazione sottostante. Qualche giorno dopo i due erano seduti nella stanza e dopo che l'amico fu messo al corrente dell'accaduto e che gli fu descritto l'aspetto del mostro, questo riapparve. L'amico afferm\u00f2 per\u00f2 di non vederlo. Subito dopo, incuriosito, inizi\u00f2 a sfogliare un libro di biologia e lo apr\u00ec proprio dove parlava di un certo insetto, la Sfinge, che corrispondeva esattamente alla descrizione ascoltata prima, ma che era lungo al massimo un sedicesimo di pollice. Allora i due guardarono fuori dalla finestra e scoprirono che il mostro era soltanto un piccolo insetto che si arrampicava sopra un filo tessuto da un ragno e che per una illusione ottica sembrava di dimensioni spropositate.\nAnalisi.\nIl racconto \u00e8 molto interessante perch\u00e9 descrive in modo particolare l\"'emozione\" della paura, che non \u00e8 da scambiare con un \"sentimento\".\nLa narrazione procede in modo tale da creare tensione nel lettore: egli sa che il personaggio \u00e8 particolarmente emotivo, ma non sa se ci\u00f2 che racconta di aver visto \u00e8 un'allucinazione, un incubo, oppure qualcosa di fantastico che viene proposto come reale."}
{"id": "2105656", "revid": "767487", "url": "https://it.wikipedia.org/wiki?curid=2105656", "title": "Waldir Azevedo", "text": "Biografia.\nWaldir Azevedo \u00e8 stato un pioniere della rinascita del cavaquinho avendolo trasformato da mero strumento di accompagnamento a strumento solista, esplorandone e esprimendone le grandi potenzialit\u00e0 espressive. Nell'arco della sua cinquantennale carriera di virtuoso dello strumento ha composto 130 pezzi di notevole livello artistico.\nNegli anni cinquanta la Rai us\u00f2 la sua pi\u00f9 famosa composizione \"Delicado\" come sigla del popolare programma giornaliero delle 17 \"Ballate con Noi\", che metteva in onda brani musicali delle migliori orchestre mondiali. L'esecuzione al cavaquinho di tale motivo era dello stesso autore, accompagnato dalla sua orchestra, il quale la compose nel 1950. Portata al successo da Percy Faith nella sua celebre incisione del 1952, venne poi utilizzata anche nel film \"Terza liceo\" diretto da Luciano Emmer nel 1954.\nAltro suo motivo noto a livello mondiale \u00e8 \"Brasilerinho\" del 1947, anch'esso eseguito dall'autore con la sua orchestra. Questo brano fu successivamente registrato negli Stati Uniti da Percy Faith e la sua orchestra col titolo - col quale sar\u00e0 poi pi\u00f9 conosciuto - di \"Amorada\"."}
{"id": "2105658", "revid": "1543377", "url": "https://it.wikipedia.org/wiki?curid=2105658", "title": "Albero 2-3", "text": "Un albero 2-3 \u00e8 un tipo di struttura dati ad albero che gode delle seguenti propriet\u00e0:\nSe formula_1 indica il numero di foglie ed formula_2 l'altezza dell'albero, vale la seguente diseguaglianza:\nformula_3\nLe operazioni di ricerca, inserzione e cancellazione hanno costo, nel caso peggiore, formula_4."}
{"id": "2105659", "revid": "123120289", "url": "https://it.wikipedia.org/wiki?curid=2105659", "title": "Associazione Sportiva Dilettantistica Speranza 1912", "text": "L'Associazione Sportiva Dilettantistica Speranza FC 1912 \u00e8 una squadra calcistica italiana fondata nel 1912, con sede nella citt\u00e0 di Savona. Prima dello scioglimento del 1927 militava nel massimo campionato presente in Italia (Prima Divisione). I colori sono il rosso e il verde. Inoltre nel 2011 il settore giovanile \u00e8 divenuto di propriet\u00e0 del Genoa.\nStoria.\nLe origini e la fondazione.\nLa societ\u00e0 \u00e8 stata fondata nel 1912 da alcuni giovani abitanti nella maggior parte il vecchio rione dei Cassari, che cominciarono a riunirsi domenicalmente prima, quasi ogni sera dopo, ora sulla piazza Felice Cavallotti, ora sul duro selciato dell'ampio terrazzo di corso Mazzini; questi giovani si riunivano in quanto accomunati dalla passione per il football. I primi incontri sono per lo pi\u00f9 gare nelle quali \u00e8 in gioco la rivalit\u00e0 dei rioni, ma a poco a poco, alle prime gare sul duro selciato della \"Terrazzetta\" si costituiscono i primi incontri con autentiche squadre, disputati nell'ospitale piazza d'Armi. Nasce cos\u00ec ufficialmente lo Speranza F.B.C. e il suo nome viene appunto scelto ad indicare la volont\u00e0 e la fede dei fondatori in un avvenire di vittorie.\nI primi anni e trofei.\nBen presto a quell'esiguo numero di pionieri si unirono numerosi \"supporters\". Inizia cos\u00ec la vera storia calcistica dello Speranza Football Club che nel 1914 si aggiudica la coppa del Comune di Albenga, nei primi mesi del 1915 vince il torneo indetto dalla Libertas di Savona e quindi partecipa al Campionato Ligure indipendenti.\nLa prima guerra mondiale ha come vittima il portiere Francesco Ponti, quindi l'attivit\u00e0 della squadra si interrompe. Terminata la guerra, sul finire del 1918 lo Speranza radunate e riordinate le file riprende in pieno la propria attivit\u00e0. Dopo aver riaffermata la propria superiorit\u00e0 sulle consorelle locali sconfitte nelle partite giocate contro (Aurora, Miramare) entra, nel gennaio del 1919, nei quadri federali. Nella stessa stagione vince il girone ligure della Riviera di Ponente del Campionato di III divisione.\nNel 1920 sorge il rettangolo di gioco della Valletta San Michele. Incluso nel campionato di promozione, lo Speranza termina al primo posto nel proprio girone e dopo una serie di partite annullate, rinviate, al secondo in quello finale.\nLa massima serie.\nLa stagione 1921-1922 vede la societ\u00e0 savonese superare le partite di selezione tra le squadre rimaste fedeli alla Federazione e classificarsi al secondo posto nel proprio girone. Nello stesso anno grazie all'attivit\u00e0 del presidente dott. Camillo Frugoni e all'opera dei sigg. Bozzano e Falco vennero migliorate le installazioni del campo sportivo. In virt\u00f9 della classifica conseguita, lo Speranza acquis\u00ec il diritto di essere iscritto d'ufficio tra le squadre chiamate a disputare il massimo campionato nazionale, nella stagione 1922-1923. Lo Speranza era dunque riuscito in tre anni a raggiungere la massima serie.\nAssegnato nel girone A della Lega Nord, si trov\u00f2 a lottare con squadra gi\u00e0 da anni in quelle categorie, ottenendo quindi l'ultimo posto in graduatoria. Nello stesso anno, grazie all'opera del presidente sig. Bozzano Nicol\u00f2, vennero ampliate le tribune e migliorato il fondo campo.\nLa retrocessione in seconda serie e la fusione.\nRetrocessa nella categoria immediatamente inferiore (Prima Divisione), lo Speranza F.B.C. rimase con alterne vicende sino al 1927, quando per imposizione politica del fascismo venne sciolto e fuso col Savona F.B.C..\nLa rinascita.\nFinito il \"ventennio\", lo Speranza F.B.C. il 1\u00ba luglio del 1945, riuniti in assemblea generale i vecchi e nuovi soci, decret\u00f2 ufficialmente la sua ricostituzione e procedette alla nomina del nuovo Consigliere Direttivo.\nSubito dopo lo Speranza inizi\u00f2 la sua attivit\u00e0 agonistica incontrando e battendo per 7-1 sul Campo di Corso Ricci la rappresentativa della Marina Inglese (Navy House). A questa segu\u00ec, alla distanza di pochi giorni, un'amichevole tra le vecchie glorie dello Speranza e dell'Andrea Doria, terminando con la vittoria dei genovesi per 3-1. Nello stesso anno (1945-1946) la squadra si iscrisse al Campionato di Serie C nazionale e venne incluso nel girone ligure-piemontese.\nGli anni '50 e lo scioglimento.\nQuesti sono anni dove lo Speranza non vive anni gloriosi e non compaiono risultati degni di nota, fino al 1955 anno in cui avviene la fusione tra lo \"Speranza Savona\" e il \"Libert\u00e0 e Lavoro\", la neo-societ\u00e0 si iscrive al campionato di Prima Divisione Liguria con la denominazione Libert\u00e0 e Lavoro. Solo tre anni dopo cambia la sua denominazione in Libert\u00e0 e Lavoro Speranza. Nonostante la fusione la societ\u00e0 non vive anni di gloria, stazionandosi in Seconda Categoria Liguria fino al 1965 quando avviene lo scioglimento, ad eccezione del campionato 1976-1977 quando il Libert\u00e0 e Lavoro si iscrive al campionato di Seconda Categoria, lasciando nuovamente la scena l'anno successivo.\nLa fusione e la rinascita definitiva dello Speranza.\nNel 1993 un gruppo di dirigenti di due Societ\u00e0 sportive presentano la documentazione alla FIGC per la fusione dell'U.S. Villapiana Don Bosco e l'U.S. Lavagnola 78 creando l'U.S. Speranza Savona che diventer\u00e0 nel 2003 F.C. Speranza 1912, e successivamente Associazione Sportiva Dilettantistica. Da quel momento i savonesi le hanno tentate tutte per salire di categoria, allestendo autentici squadroni ma fallendo per sei stagioni consecutive tutti i tentativi finch\u00e9 nella stagione 1999-2000, quando pareva che la squadra non fosse all'altezza degli anni precedenti, \u00e8 giunta l'agognata promozione in Prima Categoria Liguria. Nelle stagioni successive vi \u00e8 un alternarsi tra Prima e Seconda Categoria senza per\u00f2 risultati degni di nota.\nOggi la nuova societ\u00e0 partecipa quindi nei vari campionati del Settore Giovanile della FIGC e con la categoria Juniores, la prima squadra milita in Prima Categoria Liguria.\nDalla sua rifondazione lo Speranza Calcio ha vissuto la miglior stagione nell'annata 2016-2017 conquistando il 4\u00ba posto nel Girone A di Prima Categoria Liguria. La squadra guidata da mister Frumento ha ottenuto 52 punti, segnando 52 reti e subendone 35. I giocatori che hanno permesso questo sono: Albarello, Avanzini, Bardhi, Cagnone, Castiglia, Cham, Corti, Di Roccia, Gilardoni, Grasso, Janneh, Komoni, Leskaj, Lilaj, Marrapodi, Molinari, Motta, Orefice, Osman, Quintavalle, Salani, Siri, Valvassura, Vejseli, Xhuri.\nPartecipazione ai campionati.\nCampionati C.R.L. disputati in tempi antichi: Prima Categoria 1921-1922, Promozione 1920-1921, Terza Categoria 1919-1920."}
{"id": "2105660", "revid": "768068", "url": "https://it.wikipedia.org/wiki?curid=2105660", "title": "Lingua latina arcaica", "text": "Il latino arcaico \u00e8 la fase iniziale della lingua latina, precedente al latino classico, ovvero la lingua latina parlata precedentemente al 75 a.C. Faceva parte delle lingue latino-falische, una famiglia linguistica indoeuropea attestata in Italia dal primo millennio a.C., che comprendeva, oltre al latino, anche la lingua falisca e probabilmente anche la lingua venetica.\nStoria.\nVerso la fine del II millennio a.C., una delle popolazioni indoeuropee, che parlava una variante del proto-indoeuropeo destinata a diventare la lingua latina, si install\u00f2 nella penisola italiana. La fondazione di Roma \u00e8 tradizionalmente collocata nel 753 a.C.: si presume che quel latino arcaico fosse parlato solo nel Latium vetus, un'area corrispondente agli attuali Monti Albani e zone limitrofe fino al colle Palatino a Roma, in contatto con altre parlate, in particolare l'etrusco (una lingua non indoeuropea, attestata quasi esclusivamente attraverso epigrafi) e l'osco-umbro (termine che designa un insieme di lingue indoeuropee parlate prima dell'avvento del latino e attestate da iscrizioni che ricorrono tra il V secolo a.C. e il I secolo d.C.).\nL'etrusco e l'osco-umbro hanno comunque lasciato importanti tracce sul latino, in particolare sul piano lessicale: parole di origine etrusca sono \"populus\", \"taberna\" e \"catena\" nonch\u00e9 termini del linguaggio teatrale quali \"histrio\" (attore), \"sub\u016dlo\" (suonatore di flauto), \"persona\" (\"maschera\" e poi anche ruolo attribuito al personaggio mascherato). Ascrivibili invece ad altre lingue italiche sono soprattutto parole concernenti gli animali: \"bos\" (\"bue\"), \"ursus\" (\"orso\"), \"lupus\" (\"lupo\"), \"turdus\" (\"tordo\") e \"scrofa\" (\"scrofa\").\nSul latino, assai pi\u00f9 rilevante fu l'influenza della lingua greca, a partire dall'alfabeto, mutuato da quello delle popolazioni della Magna Grecia, in particolare gli abitanti di Cuma. Nel latino sono numerosi i grecismi in parole di uso quotidiano (\"oliva\", \"macina\", \"amphora\"). Tra tutti spicca l'apporto in campo marinaresco (\"prora\", \"ballaena\", \"delphinus\" e \"gubernare\", che originariamente significava \"reggere il timone\" e che poi pass\u00f2 al moderno significato politico-istituzionale).\nRilevante \u00e8 poi l'apporto del greco per quel che riguarda il lessico astratto, rispetto al quale il latino importa innanzitutto \"l'impalcatura concettuale\": ad alcune parole furono attribuiti nuovi significati, come nel caso di \"ratio\", che dall'originale significato di \"calcolo\" passa ad indicare anche la \"ragione\" in senso moderno, o come nel caso del verbo \"put\u0101re\" (\"contare\" e, in seguito, anche \"ritenere\"). In altri casi si assiste a nuove formazioni, come \"qualitas\" e \"medi\u0115tas\", termini coniati da Cicerone come calchi dei greci \"poi\u00f2tes\" e \"mes\u00f2tes\".\nIn particolare le origini agricole di Roma hanno lasciato notevoli tracce nella lingua: \"ag\u0115re\" \u00e8 spingere innanzi il bestiame (l'opposto di \"duc\u0115re\", guidarlo precedendolo); \"pecunia\" ricorda che l'antico mezzo di scambio era il bestiame (\"pecu\"); \"forma\" \u00e8 lo stampo del formaggio; \"nihil\" (nulla) significa etimologicamente \"neppure un fuscello (\"hilum\")\"; \"robur\" \u00e8 la rovere; \"laetus\" (lieto) significa propriamente \"concimato\" (cfr. \"laet\u0101men\"); \"put\u0101re\" \u00e8 \"potare\" e \"cern\u0115re\" \"setacciare\" (\"cribrum\" \u00e8 il setaccio: dal suo diminutivo \"cribellum\" il nostro \"crivellare\"), etc. Anche termini militari come \"cohors\" e \"manip\u016dlus\" tradiscono un'origine rurale: erano rispettivamente il recinto o cortile (e quindi le persone ivi contenute) e il fascello di grano che sta nel pugno.\nDall'ambito sacrale della lingua vengono termini pi\u00f9 o meno laicizzati come \"considero\" (\"guardo le stelle\"; da \"sid\u0115ra\" = stelle) e il suo opposto \"desidero\" (\"cesso di vedere\"); \"contemplor\" (\"templum\" era lo spazio sacro da dove l'augure osservava gli auspici); \"faveo\" (indicava il favore degli d\u00e8i); \"macte\" (\"sii onorato\", poi \"bravo\"); \"augustus\" (connesso con \"augur\", \"augurium\"), ecc.\nFonologia.\nLa differenza fonologica pi\u00f9 evidente tra i testi latini pi\u00f9 arcaici e il latino classico \u00e8 la mancanza degli \"indebolimenti\" che hanno colpito le vocali brevi nelle sillabe successive alla prima (il che ha fatto ipotizzare una fase in cui il latino possedeva un forte accento dinamico sulla prima sillaba).\nAltre caratteristiche fonologiche del latino arcaico erano le desinenze della seconda declinazione (nominativo e accusativo) in \"-os\" e \"-om\" (che nel latino classico si sarebbero evolute in \"-us\" e \"-um\"), e l'esistenza dei dittonghi \"ai\", \"oi\" ed \"ei\" (latino classico: \"\u016b\" o \"oe\", e \"\u012b\"). Il grafema &lt;C&gt; veniva impiegato per rappresentare sia l'occlusiva velare sorda [k] sia l'occlusiva velare sonora [g].\nNell'ambito delle consonanti la tendenza al rotacismo, ovvero la trasformazione della \"s\" intervocalica in \"r\" non aveva ancora manifestato i suoi effetti: cos\u00ec la desinenza del genitivo plurale era \"-asom\" (per la prima declinazione)/ \"-osom\" (per la seconda), a differenza del latino classico (\"-arum\", \"-orum\"). Alcuni testi latini presentano la /s/ intervocalica anche in altre parole: per esempio nel \"Carmen Arvale\" \"lases\" per \"lares\".\nGrammatica e morfologia.\nSostantivi.\nIl latino arcaico presentava un sistema di flessione del sostantivo articolato su 7 casi: oltre a nominativo, genitivo, dativo, accusativo, vocativo, ablativo era presente anche il caso locativo, impiegato per esprimere la posizione. Questo caso, nel latino classico, verr\u00e0 assorbito dall'ablativo, e ne rimarranno solo esempi vestigiali (\"Romae diu consisto\"; \"Romae\" \u00e8 locativo)\nSeconda declinazione.\nCome si nota, il genitivo plurale presentava due desinenze: una prima (pi\u00f9 antica) in -\u014dm, corrispondente in pieno all'antico greco \u2013\u03c9\u03bd, ed una caratteristica del latino arcaico in -osom/-asom (corrispondente al greco -\u03ac\u03c3\u03c9\u03bd &gt; -\u1ff6\u03bd). Il fenomeno del rotacismo produsse poi le desinenze classiche -orum/-arum.\nTerza declinazione.\nIl nominativo, scritto \"regs\" anzich\u00e9 \"rex\", mostra una caratteristica comune nel latino arcaico: la lettera \"x\" era raramente usata da sola per designare i suoni /ks/ o /gs/, che invece erano spesso scritti 'ks', 'cs' o anche 'xs', designando invece la \"chi\" greca, graficamente analoga (pulxra \u2192 pulchra).\nPronomi personali.\nI pronomi personali occorrono con grande frequenza nelle antiche iscrizioni latine; si noti come in tutte e tre le persone l'ablativo singolare termini in maniera identica all'accusativo.\nPronomi relativi.\nAnche i pronomi relativi sono comuni nel latino arcaico, ma il loro uso e la loro forma sono incostanti e contraddittori; le forme qui riportate sono in gran parte ricostruzioni."}
{"id": "2105662", "revid": "1981003", "url": "https://it.wikipedia.org/wiki?curid=2105662", "title": "Nokia E65", "text": "Il Nokia E65 \u00e8 un telefono cellulare prodotto dalla Nokia della Serie E con sistema operativo Symbian 60, prodotto nel 2007"}
{"id": "2105665", "revid": "767487", "url": "https://it.wikipedia.org/wiki?curid=2105665", "title": "Grande Marsiglia", "text": "Per Grande Marsiglia si intende la conurbazione attorno alla citt\u00e0 di Marsiglia.\nTale concetto \u00e8 apparso per la prima volta negli anni sessanta, ma \u00e8 stato utilizzato per designare entit\u00e0 diverse. Attualmente, tale area ricopre met\u00e0 del dipartimento Bouches-du-Rh\u00f4ne, inglobando cos\u00ec anche Aix-en-Provence. Per il retaggio storico-culturali \u00e8 Marsiglia ad essere considerata generalmente il centro di questa conurbazione, ma spesso ci si riferisce alla stessa semplicemente come Aix-Marseille, termine usato anche dallo stesso INSEE.\nTale agglomerazione urbana bicefala non ha un'amministrazione ufficiale e, anzi, esistono diverse intercomunit\u00e0, cio\u00e8 associazioni di comuni, a sottolineare i dissensi che son nati e cresciuti in seno al concetto di \"Grande Marsiglia\".\nAttualmente l'unione a carattere amministrativo pi\u00f9 importante \u00e8 la Communaut\u00e9 urbaine Marseille Provence M\u00e9tropole, cio\u00e8 un'associazione di Marsiglia con molti comuni satelliti limitrofi, istituita con carattere di comunit\u00e0 urbana, cio\u00e8 il pi\u00f9 alto livello di cooperazione intercomunale, secondo la legge n\u00ba 99-586 del 12 luglio 1999. Un altro importante raggruppamento amministrativo \u00e8 quello di Aix e limitrofi, la Comunit\u00e0 d'agglomerazione dei paesi d'Aix, collettivit\u00e0 comunale che, per definizione e statuto, ha minori poteri rispetto a una \"comunit\u00e0 urbana\".\nLa comunit\u00e0 urbana di Marsiglia, nata nel 2000, \u00e8 al terzo posto, tra le omologhe francesi, per numero di abitanti, dopo Lione e Lilla, con 1.623 abitanti per km\u00b2 (991\u00a0953 abitanti su un'area di 604,75\u00a0km\u00b2)\nAlcuni comuni hanno rifiutato di parteciparvi, come Aubagne e La Penne-sur-Huveaune, che appartengono a una propria intercomunalit\u00e0 (comunit\u00e0 d'agglomerazione Garlaban-Huveaune-Sainte-Baume, mentre il comune di Gardanne non appartiene a nessuna istituzione cooperativa intercomunale.\nL'area raggruppa un totale di 18 comuni\nNote.\nLa superficie \u00e8 calcolata in ettari."}
{"id": "2105669", "revid": "110157", "url": "https://it.wikipedia.org/wiki?curid=2105669", "title": "Chiesa di Santa Maria del Pianto (Napoli)", "text": "La chiesa di Santa Maria del Pianto \u00e8 una delle chiese monumentali di Napoli; il suo edificio sorge nel nucleo originario del cimitero di Poggioreale, negli immediati dintorni di via vicinale di Santa Maria del Pianto.\nAttualmente (anni 2010) il tempio versa in cattivo stato di conservazione. \nStoria.\nIl tempio \u00e8 opera del noto architetto Francesco Antonio Picchiatti, autore di numerose opere in citt\u00e0 e nel resto del Regno di Napoli, che la realizz\u00f2 nel 1657. La costruzione intendeva commemorare le vittime della epidemia di peste del 1656, che furono sepolte nella vicina Grotta degli Sportiglioni.\nEsterno.\nLa chiesa, a croce greca, si inserisce in modo simmetrico al centro di un complesso edilizio che domina il quartiere di Poggioreale. Presenta una facciata baroccheggiante, con un avancorpo inquadrato da due coppie di pilastri che sorreggono il frontone alla sommit\u00e0; al centro del prospetto si apre il portale d'accesso, sovrastato da un finestrone rettangolare. Il complesso \u00e8 ingentilito da due torri campanarie speculari che si innalzano sulla copertura dell'edificio.\nInterni.\nAll'interno, la chiesa ospitava opere di Andrea Vaccaro e di Luca Giordano che proprio in questa chiesa conquist\u00f2 il soprannome di \u201cLuca Fapresto\u201d avendo dipinto in soli due giorni le tele della crociera. Tali opere, oggi, sono conservate presso il Museo nazionale di Capodimonte (Giordano) e nell'\"Appartamento Storico\" del Palazzo Reale di Napoli (Vaccaro).\nRupe e ambienti ipogei.\nLa chiesa si erge su un'impervia altura denominata monte \"Lutrecco\" (anche \"Lotrecco\", \"Lo Trecco\", o Lu Trecco), tutte deformazioni popolari e vernacolari del francese \"Lautrec\", dal nome del Maresciallo di Francia Odet de Foix, conte di Lautrec, che vi si stabil\u00ec durante l'Assedio di Napoli del 1528 e che nella collina fu sepolto in quello stesso anno.\nDi particolare interesse sono anche i sottostanti ambienti sotterranei che si sviluppano nella rupe su cui sorge la chiesa: risalenti al V secolo a.C., furono usati in epoca greca come cave di tufo per la costruzione della citt\u00e0. L'ambiente ipogeo \u00e8 collocato a 42 metri di profondit\u00e0 ed \u00e8 costellato da iscrizioni di incerta origine. Per l'accesso alla cava esiste uno stretto cunicolo alle falde dell'altura\nIl sito ipogeo \u00e8 chiuso al pubblico."}
{"id": "2105672", "revid": "1829756", "url": "https://it.wikipedia.org/wiki?curid=2105672", "title": "7 Gold Telerent", "text": "7 Gold Telerent \u00e8 un'emittente televisiva a carattere regionale che trasmette i programmi del circuito 7 Gold. In passato, ha fatto parte anche dei circuiti nazionali Junior Tv, TivuItalia e Italia 9 Network.\nStoria.\nTelerent nacque il 1\u00ba aprile 1984; l'editore dell'emittente \u00e8 Paolo Raffa.\nIl segnale televisivo verr\u00e0 diffuso sul canale 34 UHF con antenna trasmittente installata su Monte Pellegrino (Palermo) e, all'atto della sua apertura, i locali iniziali erano in Via Abruzzi 15; essi si trasferivano successivamente in Via Vannant\u00f2 27.\nIl primo contratto stipulato dall'emittente palermitana fu con il nascente circuito nazionale Retecapri.\nInizialmente, poche furono le ore di trasmissione che andarono dalle 19.30 all'01.00 circa della notte.\nOltre a programmi autoprodotti, in palinsesto (forniti dal circuito) vi erano film e telefilm tra i quali \"La Fattoria dei Giorni Felici\" con Eva Gabor, \"Mary Hartman\", cartoni animati della serie \"Daikengo\", \"Danguard\", \"Gordian\", le telenovelas \"Non Basta una Vita\" e \"Carga Pesada\" e qualche documentario.\nNel 1986 Telerent si affili\u00f2 nel tempo a Junior Tv, TivuItalia, Amica 9 e Italia 9 Network.\nTra le prime autoproduzioni, si ricordano \"Tutto il Calcio, minuto per minuto\" (da non confondersi con l'omonima trasmissione radiofonica di Rai Radio 1) con la radiocronaca in diretta delle partite disputate dalla Juventus e gli aggiornamenti (in tempo reale) video di tutti i risultati inerenti al campionato di calcio domenicale, \"Febbre da Cavallo\" trasmissione dedicata al mondo dell'ippica condotta da Fof\u00f2 Montalbano.\nPoterono godere di un discreto successo programmi come \"Gerardo in cucina\" con Gerardo Di Liberto.\nIn breve tempo la programmazione coprir\u00e0 l'intero arco della giornata avvalendosi, inizialmente, anche della ritrasmissione satellitare della televisione musicale europea Music Box (il famoso canale inglese di sola musica via satellite che spopolava in Europa essendo uno dei pochissimi canali iniziali della flotta Eutelsat a partire subito con la sola programmazione musicale ed in stereofonia), e successivamente di Super Channel.\nDopo qualche anno l'emittente si trasferisce nei nuovi studi di Via Aloisio Juvara 117 rimanendovi per alcuni anni; infine si sposter\u00e0 in quelli attuali di Via Antonio Rallo 8 dove continua, a tutt'oggi, la sua storia televisiva.\nNel corso del 1987 entra in syndication con Italia 9 Network per poi passare, per un breve periodo, con TivuItalia.\nIl palinsesto della rete, naturalmente, si arricchisce notevolmente; presente anche il notiziario con ben quattro edizioni in onda alle 14:30, 18:30, 22:30 e 00:30.\nTra i telefilm che verranno mandati in onda ritroviamo \"Sceriffo Lobo\", \"Fantasilandia\", \"Cover Up\", \"Professione Ladro\", le telenovelas \"Victoria\" e \"Se\u00f1ora\", il tutto naturalmente condito con tante rubriche dedicate alla cartomanzia ed ai pronostici del gioco del Lotto.\nTelerent aderir\u00e0, poi, dall'aprile del 1994 al circuito Amica 9 gestito dalla D.A.P.S..\nTra le rubriche (sempre di alto livello) in onda in questi anni ricordiamo \"Preview, Work Dance\", \"Cos\u00ec \u00e8 se vi Piace\", \"Limitati Network\", \"A' la Coque\", \"Grand Hotel Cabaret\", \"Granelli di Sabbia\", \"Librarsi\", le rubriche sportive \"Petali di Rosa\" e \"Domenica in Rosa\", il variet\u00e0 \"Simbol Night\" ed ancora la rubrica religiosa \"Fra' Tommaso\".\nTra le autoproduzioni del nuovo millennio vanno ricordate \"Real Time Magazine\" e \"Salute &amp; Benessere\".\nTelerent, infine, dal 28 maggio 2007 si \u00e8 contrattualmente legata al network a diffusione nazionale 7 Gold che acquis\u00ec il 50% della societ\u00e0 editrice.\nL'informazione inizia alle 7:00 del mattino con la rubrica rigorosamente in diretta \"7 in Punto\" condotta, in alternanza, dagli studi di Palermo e Catania.\nLa redazione palermitana di 7 Gold - Telerent \u00e8 formata dai giornalisti Chiara Franceschi, Marta Dragna, Paolo Di Girolamo e Michele Mencarelli.\nLa struttura tecnica si affida a pi\u00f9 consulenze esterne, fra le quali spicca quella di Piero Dell'Aria; mentre la raccolta della pubblicit\u00e0 locale \u00e8 affidata a diversi agenti, tra cui Giuseppe Tabita.\nNon pi\u00f9 autoprodotto ma acquistato da una societ\u00e0 esterna (Mediactivity\u00a0\u2013Via Aloisio Juvara a Palermo) \u00e8 il telegiornale, che portava il nome di \"TVNEWS\" con un'edizione giornaliera andata in onda fino ai primi anni 2010 intorno alle 19.15.\nDal 15 novembre 2008 Telerent ha acquisito due frequenze di TvT, nota tv palermitana (che chiuse i battenti qualche anno dopo, nel 2014), per l'aumento del bacino d'ascolto del circuito nazionale 7 Gold a cui fa riferimento (in particolare nella fascia costiera tirrenica messinese, grazie all'acquisizione degli stessi a Monte San Martino (Capo d'Orlando) e Gioiosa Vecchia nei pressi di Gioiosa Marea).\nContinuando l'accensione di nuove frequenze digitali, nel febbraio 2009 la tv palermitana accende il nuovo canale 41 UHF da Contrada Costa Zita a Marineo per la gran parte delle province di Agrigento e Palermo mentre inizia ad essere presente anche sul canale 66 UHF da Piazza Macchiarella a Ficarazzi (entrambi i canali in condivisione con Canale 8 Teleficarazzi che risulta esserne proprietaria) per la zona del villabatese e circondario risolvendo gran parte delle difficolt\u00e0 di ricezione da parte degli abitanti del luogo causa orografia del territorio molto difficile per la polarizzazione del segnale.\nDalla fine di agosto 2009, l'emittente palermitana ha attivato il canale 28 UHF sulle cittadine di Cinisi e Terrasini dal Santuario Madonna di Trapani sito allo svincolo autostradale di Terrasini (quest'ultimo riposizionato sul canale 46 UHF il 31 dicembre 2011) mentre dal 14 ottobre 2010 rileva il canale E9 VHF da Monte Pellegrino gi\u00e0 appartenuto a Radio Italia TV.\nCon l'avvento del digitale terrestre, anche Telerent si prepara al passaggio nella nuova tecnologia e cos\u00ec, dal 19 giugno 2012 fino al 4 luglio dello stesso anno, l'emittente palermitana converte i suoi apparati di emissione man mano che le date di accensione si susseguirono in regione.\nNotevole \u00e8 lo sforzo dell'emittente palermitana nel \"condurre\" il circuito 7Gold senza dimenticare i momenti di indipendenza di palinsesto cos\u00ec come \u00e8 notevole l'apporto tecnico dato ai propri impianti sparsi in tutto il territorio siciliano.\nA cavallo tra gli duemiladieci e gli anni duemilaventi, Telerent 7 Gold ha cominciato a trasmettere nella gran parte dei casi solo in alta definizione sul digitale terrestre.\nIn Sicilia, Telerent \u00e8 visibile nei mux 7 Gold Sicilia 88, Tele Radio Sciacca (UHF 33) LCN 17-517 e 7 Gold Sicilia 99 (UHF 31 e 39) sulle LCN 17, 77 (identificata semplicemente come 7 Gold), 517 e 642 (su quest'ultima LCN viene trasmessa con l'identificativo Gold 88+).\nLo sport su 7 Gold Telerent.\nLa programmazione sportiva dell'emittente palermitana \u00e8 caratterizzata soprattutto dal calcio. Ogni settimana, sul canale Gold 78 (canale 78 del digitale terrestre) va in onda \"Diretta Stadio\", in occasione delle partite del Palermo. Dalla stagione 2011/2012 la coppia di conduttori \u00e8 formata dai giornalisti Simone Alibani e Alberto Giambruno mentre l'inviato dagli stadi d'Italia \u00e8 Carlo Cangemi. All'interno del format prepartita, vanno in onda immagini in diretta dagli stadi di Serie A; al termine delle gare, i commenti a caldo con le interviste in diretta dalla sala stampa.\nComposizione dei vari multiplex legati a 7 Gold in Sicilia.\nAttivi.\n7 Gold Sicilia 88 A (UHF 39).\nCopertura: Palermo e provincia\nLista aggiornata al 17 ottobre 2021\n7 Gold Sicilia 88 B (UHF 39).\nCopertura: gran parte della Sicilia orientale\nLista aggiornata al 17 ottobre 2021\n7 Gold Sicilia 88 C (UHF 39).\nCopertura: Trapani e provincia, Sciacca (AG) e zone limitrofe.\nLista aggiornata al 22 agosto 2021\n7 Gold Sicilia 88 D (UHF 39).\nCopertura: Agrigento e parte della provincia.\nLista aggiornata al 22 agosto 2021\n7 Gold Sicilia 99 (UHF 31).\nCopertura: Messina e provincia, Taormina, fascia costiera ionica fino a Giarre (CT).\nLista aggiornata al 22 agosto 2021\nNon pi\u00f9 attivi.\nDi seguito la composizione dei mux 7 Gold Sicilia 77 al momento della rottamazione e definitiva chiusura avvenuta il 19 marzo 2021. Molte delle emittenti presenti su questi mux sono state redistribuite tra le varie versioni siciliane del mux Retecapri Alpha (UHF 32) e quelle del mux 7 Gold Sicilia 88 (UHF 39).\n7 Gold Sicilia 77 A (UHF 33).\nCopertura: Palermo e parte della provincia.\n7 Gold Sicilia 77 B (UHF 33).\nCopertura: Parte delle province di Messina, Ragusa, Siracusa e Reggio Calabria.\n7 Gold Sicilia 77 C (UHF 33).\nCopertura: Messina e provincia, Taormina, fascia costiera ionica fino a Giarre (CT)."}
{"id": "2105673", "revid": "115549", "url": "https://it.wikipedia.org/wiki?curid=2105673", "title": "Torino Football Club 1906", "text": ""}
{"id": "2105675", "revid": "56818", "url": "https://it.wikipedia.org/wiki?curid=2105675", "title": "Mezzogiorno francese", "text": ""}
{"id": "2105680", "revid": "15756", "url": "https://it.wikipedia.org/wiki?curid=2105680", "title": "Ordine della Bandiera rossa del lavoro", "text": "L'Ordine della Bandiera rossa del lavoro () \u00e8 stata un'onorificenza dell'Unione Sovietica al lavoro e ai meriti civili. Si pu\u00f2 considerare l'equivalente civile dell'Ordine della Bandiera rossa, attribuito per meriti militari.\nStoria.\nIl 28 dicembre 1920, l'VIII Congresso panrusso dei Soviet del 28 dicembre 1920 istitu\u00ec l'Ordine della Bandiera rossa del lavoro della Repubblica Socialista Federativa Sovietica Russa per incoraggiare i cittadini che avevano mostrato particolare attivit\u00e0, dedizione e duro lavoro per risolvere problemi economici durante lo sviluppo della Russia sovietica. Il 24 marzo 1921 il Comitato esecutivo centrale panrusso eman\u00f2 il decreto \"Sulla procedura per l'assegnazione dell'Ordine della Bandiera rossa del lavoro\" (), mentre nell'aprile dello stesso anno fu approvata la procedura di assegnazione e fu indetto un concorso per la realizzazione del distintivo. Il primo cittadino ad esser formalmente insignito del titolo fu il contadino Nikita Min\u010dukov del distretto di Bycha\u016d, Homel', in base al decreto del Comitato esecutivo centrale panrusso emanato il 28 luglio 1921 per aver protetto il ponte \u010cigirinskij dal ghiaccio. Nel marzo 1922, il progetto vincitore del bando fu quello del soldato dell'Armata Rossa S.I. Kuklinskij ed il 3 marzo 1922 avvenne l'istituzione ufficiale dell'Ordine.\nIspirandosi al modello della RSFS Russa, le repubbliche socialiste nate durante la guerra civile crearono dei propri ordini interni: nel 1922, la Repubblica Sovietica Popolare Corasmia insign\u00ec Lenin dell'Ordine della Bandiera rossa del lavoro della Corasmia e la medaglia \u00e8 conservata nel Museo Lenin a Mosca.\nNel 1925 fu istituito formalmente l'Ordine della Bandiera Rossa del Lavoro dell'Unione Sovietica, ma i premiati continuarono a ricevere i distintivi degli ordini della repubblica d'appartenenza. Con il decreto del Comitato esecutivo centrale e del Consiglio dei commissari del popolo dell'URSS del 7 settembre 1928, fu approvato ufficialmente lo statuto dell'Ordine della Bandiera rossa del lavoro a livello di tutta l'Unione. Il disegno della nuova medaglia fu realizzato dall'artista V. K. Kuprijanov.\nTra il 1931 e il 1933 tutti gli ordini e i distintivi repubblicani furono sostituiti da quello pansovietico, ed gli assegnatari mantennero i diritti ed i vantaggi previsti dagli statuti di questi ordini. Nella RSFS Russa solo sei persone mantennero il distintivo repubblicano. Nel 1934 furono aboliti definitivamente gli ordini repubblicani\nIl 7 maggio 1936 lo statuto dell'ordine fu modificato tramite un decreto del Comitato esecutivo centrale e del Consiglio dei commissari del popolo dell'URSS, per poi esser nuovamente riformato dal Presidium del Soviet Supremo dell'URSS il 19 giugno 1943 ed il 16 dicembre 1947.\nIl 21 dicembre 1991, fu emanato l'ultimo decreto di assegnazione dell'Ordine della Bandiera Rossa del Lavoro dell'Unione Sovietica, prima della sua abolizione definitiva.\nStatuto.\nL'Ordine della Bandiera rossa del Lavoro pu\u00f2 essere assegnato anche a persone che non sono cittadini dell'URSS, nonch\u00e9 imprese, istituzioni, organizzazioni e insediamenti di Paesi stranieri.\nFonte:\nDistintivi.\nTra il 1922 e il 1991, il disegno della medaglia \u00e8 stato cambiato per tre volte.\nPrimo modello.\nCreato nel 1922 dall'artista V. K. Kuprijanov, il primo modello della medaglia dell'Ordine della Bandiera rossa del lavoro era completamente diverso per dimensioni e aspetto dalle versioni successive. La base del distintivo era una ruota dentata, lungo i bordi della quale erano disposti in un cerchio delle spighe di grano. La parte inferiore dell'ingranaggio era ricoperta da un triangolo rettangolo di smalto rosso rivolto ad angolo retto verso il basso. La parte centrale del distintivo copriva parzialmente il triangolo e presentava un cerchio con il rilievo di una centrale idroelettrica. Al centro del cerchio vi era un'immagine dorata di una falce e un martello e nella parte superiore un piccolo stendardo rosso smaltato con la scritta \"Lavoratori di tutti i paesi, unitevi!\" (). L'acronimo \"CCCP\" (URSS) era posto alla base su uno scudo stilizzato. Sul rovescio della medaglia, nella sua parte centrale, era presente un ampio incavo di forma regolare arrotondata, al centro del quale vi era un perno filettato. Sia il perno e sia la base rotonda sottostante erano in argento. I due rivetti che fissavano la falce e il martello si trovavano vicino al perno. Il marchio \"MONDVOR\" (\u041c\u041e\u041d\u0414\u0412\u041e\u0420) in lettere in rilievo si trovava circa sotto il perno, ed era leggermente incurvato verso il basso. Il numero della medaglia, realizzato mediante stampaggio, si trova all'esterno della rientranza centrale, sul rovescio. Il dado di serraggio aveva un diametro di o .\nIl distintivo era completamente d'argento smaltato ed era largo e alto 43.\nSecondo modello.\nIl secondo tipo di medaglia \u00e8 stato progettato nel 1935 dal medagliere della Zecca di Leningrado V. V. Goleneckij, ed era pi\u00f9 complesso rispetto a quello del 1922, essendo formato da pi\u00f9 parti. La base era una ruota dentata con inciso il motto \"Lavoratori di tutti i paesi, unitevi!\" (), e sopra l'ingranaggio vi era un cerchio di foglie di quercia che racchiudeva il rilievo di una centrale idroelettrica con l'acqua evidenziata da smalto blu. Al centro vi era la falce e il martello in oro smaltato e sopra uno stendardo rosso smaltato con l'acronimo \"CCCP\" (URSS). La composizione centrale era attaccata alla base con tre rivetti. In basso erano presenti delle spighe dorate intrecciate al centro con un nastro, il tutto sovrapposto e unito alla base con due rivetti. Sopra le spighe vi era la stella rossa a cinque punte fissata con un solo rivetto.\nIl rovescio della medaglia era liscio e leggermente concavo, con saldato al centro un perno filettato con una flangia arrotondata alla base. In totale erano presenti otto rivetti: due per la falce e il martello vicino al perno , tre per lo stendardo rosso smaltato e la corona di quercia, uno per la stella rossa e due per le spighe dorate.\nTerzo modello.\nIl terzo modello del 1943 riprende quello del 1936, ma fu adattato per essere indossato su una divisa con un nastro.\nIl distintivo era di forma ovale e formato da solo due pezzi, i bordi erano a forma di ruota dentata la cui parte superiore era ricoperta da uno stendardo in smalto rosso rubino. Al centro del diritto erano presenti la falce e il martello in oro smaltato sullo sfondo di una centrale idroelettrica e di un ponte ferroviario. L'immagine \u00e8 racchiusa in parte da una corona di quercia dorata a forma di semicerchio e sopra da uno stendardo rosso con l'inscrizione dorata dell'acronimo \"CCCP\". Sulla ruota dentata \u00e8 incisa la scritta: \"Lavoratori di tutti i paesi, unitevi!\" (). Nella parte inferiore della medaglia, lungo la ruota dentata a destra e a sinistra, divergono delle spighe di grano con al centro un largo nastro fissato alla ruota da una stella rossa a cinque punte. Il distintivo era d'argento ed era largo e alto . Sopra lo stendardo della medaglia era presente un occhiello tramite il quale veniva unito con un piccolo anello ad un blocco pentagonale ricoperto da un nastro. Sul rovescio era presente una spilla per attaccare la medaglia ai vestiti.\nIl nastro dell'Ordine \u00e8 un moir\u00e9 di seta blu scuro con due strisce blu longitudinali lungo i bordi. La larghezza delle strisce blu \u00e8 di , con una larghezza totale del nastro di .\nAssegnatari.\nIl primo ad aver ricevuto questa onorificenza nell'RSFS Russa \u00e8 stato il contadino Nikita Zacharovi\u010d Men\u010dukov, per aver salvato un importante ponte dall'essere distrutto da una forte corrente di acqua e ghiaccio.\nLa prima medaglia dell'Ordine della Bandiera rossa del lavoro dell'URSS \u00e8 stata assegnata al personale dello stabilimento Putilov a Leningrado il 7 settembre 1928.\nI primi insigniti dell'Ordine della Bandiera rossa del lavoro dell'URSS sono stati i meccanici dell'Aeronautica Militare Sovietica V. Fedotov, A. \u0160elagin e M. Kvjatkovskij per la loro attiva partecipazione nella spedizione di soccorso alla ricerca del dirigibile Italia, precipitato al Polo nord.\nPrima dell'inizio della Grande Guerra Patriottica, pi\u00f9 di otto mila persone furono insignite con l'Ordine della Bandiera rossa del lavoro dell'URSS. Tra i premiati con questo ordine vi erano i migliori rappresentanti della classe operaia, dei contadini e dell'intelligencija, collettivi avanzati di imprese, istituti di ricerca e d'istruzione, fattorie collettive e statali.\nDi seguito, una lista parziale dei principali assegnatari:"}
{"id": "2105687", "revid": "729019", "url": "https://it.wikipedia.org/wiki?curid=2105687", "title": "Strada europea E90", "text": "La strada europea E90 \u00e8 una strada di classe A della dorsale ovest-est che si estende da Lisbona in Portogallo fino a Habur in Turchia ai confini con l'Iraq.\nLa E90 attraversa 6 paesi europei e include 4 passaggi attraverso il mare: Barcellona in Spagna, Mazara del Vallo, Messina, Reggio Calabria e Brindisi in Italia, Igoumenitsa in Grecia e Eceabat e \u00c7anakkale in Turchia."}
{"id": "2105694", "revid": "313652", "url": "https://it.wikipedia.org/wiki?curid=2105694", "title": "Telerent", "text": ""}
{"id": "2105695", "revid": "124693714", "url": "https://it.wikipedia.org/wiki?curid=2105695", "title": "Sony VAIO", "text": "VAIO \u00e8 stato un sottomarchio applicato a molti prodotti Sony, soprattutto computer portatili. Originariamente era un acronimo per Video Audio Integrated Operation (\"operazioni audio-video integrate\"), ma dal 2008 \u00e8 diventato Visual Audio Intelligence Organizer (\"organizzatore informazioni audiovisive\") per celebrare il decimo anniversario del marchio.\nIl simbolo \"VAIO\" rappresenta la contrapposizione tra l'analogico (rappresentato con un'onda cosinusoidale, le prime due lettere \"VA\") e il digitale (cio\u00e8 le ultime due lettere, che rappresentano i numeri binari 1 e 0).\nSony nel 2014 ha annunciato di voler vendere la divisione dei PC VAIO a Japan Industrial Partners per concentrarsi solo sulla produzione mobile di smartphone e tablet, ritenuti dal colosso nipponico il futuro nel settore pc. La produzione di PC Vaio della Sony \u00e8 stata quindi interrotta, per poi riprendere nel 2015 con il nuovo produttore."}
{"id": "2105696", "revid": "834", "url": "https://it.wikipedia.org/wiki?curid=2105696", "title": "The First Session 4-Track", "text": ""}
{"id": "2105698", "revid": "20525709", "url": "https://it.wikipedia.org/wiki?curid=2105698", "title": "7 Gold - Telecity", "text": ""}
{"id": "2105700", "revid": "20525645", "url": "https://it.wikipedia.org/wiki?curid=2105700", "title": "7 Gold - Telepadova", "text": ""}
{"id": "2105702", "revid": "91475", "url": "https://it.wikipedia.org/wiki?curid=2105702", "title": "7 Gold - Sestarete", "text": ""}
{"id": "2105707", "revid": "198326", "url": "https://it.wikipedia.org/wiki?curid=2105707", "title": "Succinil CoA", "text": ""}
{"id": "2105711", "revid": "71814", "url": "https://it.wikipedia.org/wiki?curid=2105711", "title": "Norma (diritto)", "text": ""}
{"id": "2105713", "revid": "35813", "url": "https://it.wikipedia.org/wiki?curid=2105713", "title": "Giuseppe Lucchese Miccich\u00e8", "text": ""}
{"id": "2105718", "revid": "1632387", "url": "https://it.wikipedia.org/wiki?curid=2105718", "title": "Storie della preistoria", "text": "Storie della preistoria \u00e8 una raccolta di racconti di Alberto Moravia, pubblicata per la prima volta da Bompiani nel 1982.\n\u00c8 una raccolta di 21 racconti brevi che hanno per protagonisti animali umanizzati che vivono in un'ipotetica preistoria. Il libro \u00e8 nato per essere rivolto ai ragazzi, ma grazie all'umanizzazione degli animali, o forse all'\"animalizzazione\" degli umani, non manca di analizzare con sottile ironia comportamenti, pregi e difetti tipici degli esseri umani.\nGli animali di fantasia protagonisti dei racconti rappresentano caratteri e personalit\u00e0 diverse. Abbiamo per esempio For Michiere, altezzoso e sempre solo, Gi Raffa, che non si \u00e8 mai vista allo specchio, e Cocco Drillo, eternamente affamato."}
{"id": "2105726", "revid": "181699", "url": "https://it.wikipedia.org/wiki?curid=2105726", "title": "Dario Paccino", "text": "Biografia.\nSi \u00e8 occupato di ecologia a partire dagli anni settanta. Antifascista, studioso ed educatore ha militato nel movimento dei lavoratori e nel sindacato. Marxista, ha lavorato tutta l'intera vita per la liberazione degli oppressi e in difesa della biosfera.\nHa partecipato attivamente alla resistenza italiana nelle file della Brigata Matteotti, con il nome di battaglia \"Santi\", e al giornale Clandestino dell'\"Avanti!\".\nDiede vita, insieme a Valerio Giacomini ecologo e botanico di fama internazionale, alla rivista della Pro Natura \"Natura e Societ\u00e0\".\nDal febbraio 1979 al giugno 1986 \u00e8 stato direttore responsabile del periodico \"ROSSOVIVO\", rivista di critica marxista all'ecologia dominante.\nNegli anni Settanta fece parte di quel fermento d'idee e d'iniziative volte a interpretare la questione ambientalista alla luce di categorie del pensiero marxista e di integrarla alla luce dei processi sociali ed economici. Nel 1972 pubblic\u00f2 il suo libro pi\u00f9 famoso: \"L'imbroglio ecologico\" nel quale esprimeva la diffidenza di gran parte della sinistra italiana verso la conservazione della natura. Secondo Paccino l'ecologia era un ennesimo strumento della borghesia capitalistica per sfruttare i lavoratori delle fabbriche e dei cantieri. \nAppena terminato il 1977, sulle pagine nazionali del quotidiano \u201clotta continua\u201d Dario Paccino parla de \u201ci libri del no\u201d e della sua mission originaria. Al solito premonitrice, per aver scritto dieci anni prima della caduta del muro delle ideologie, che qualcuno in Italia gi\u00e0 voleva \u201cliquidare tutto, da Marx a Lenin\u201d e piegare il libero pensiero a \u201crecitare l\u2019essere o non essere sul teschio di Gramsci\u201d. \u201cDei libri del Si era piena la terra\u201d scriveva Paccino, l\u2019unico in grado di districarsi \u201ccon manoscritti freschi di manicomio\u201d da dedicare a stambecchi ed operai, ostinati e contrari, da fissare necessariamente in quelli \u201cDEL NO\u201d. Aveva \u201cpaura di non poter pi\u00f9 pubblicare libri ... che comunque ritengo utile, culturalmente, mettere in circolazione\u201d. Nacquero cos\u00ec le cinque serie de i libri del no: \u201crossa, di movimento; verde, creativa; blu, storia; gialla, contro la scienza; arancione, dei movimenti.\u201d. Nella stessa conversazione Dario Paccino confessa la sua mission complessiva: \u201cio con i miei libri cerco di dar voce, senza sognarmi di mediare niente, a chi ne \u00e8 stato espropriato dal monopolio dell\u2019informazione e della cos\u00ec detta cultura. Da questo punto di vista io non sono un intellettuale: mi limito a svolgere una funzione, sia pure schizofrenicamente, poich\u00e9 in me convivono (per quella grande volgarit\u00e0 che \u00e8 il pane) il professionista e il militante. Non sentendomi prigioniero di alcun ruolo, non vedo come possa mai trovarmi in contraddizioni insanabili...\u201d [tra \u2018virgolette\u2019 brani tratti da \u201cConversando con Dario Paccino\u201d in lotta continua n. 9 del 4 gennaio 1978 pag. 9, anche presso https://web.archive.org/web/20160917014445/http://fondazionerrideluca.com/download/1978/01_1978/LOTTA-CONTINUA_1978_01_04_002_0009.pdf ].\nA proposito di \u201cBim, biblioteca per invendibili e malpagati\u201d, nel corso di alcune sue corrispondenze, Dario Paccino rifer\u00ec sulla personale vision editoriale da cui prendeva le mosse la sua ennesima creatura. Bim innanzitutto (e come sempre) era \u201cuna ricerca storiograficamente corretta\u201d dalla quale, poi, poter scrutare l\u2019esistente e far emergere la massa di \u201cinvendibili e malvenduti a dimensione planetaria\u201d. Con Bim si trattava di esplorare la \u201cfrantumazione, quando non addirittura conflittualit\u00e0 fra schiavi...\u201d cio\u00e8 i subordinati, gli ultimi delle nostre societ\u00e0 \u201cche son poi - mentre scrivo (2016) sembrerebbero tal quali - i quattro quinti del genere umano\u201d. Quasi come volesse perlustrare bifolchi, cafoni e s\u2019ciavand\u00e8 di tutto il mondo per potergli magicamente sussurrare: unitevi! Progetto ambizioso, affascinante e faticoso, l\u2019ennesimo nella migliore tradizione marxiana. Per Dario Paccino Bim era un lavoro \u201cirrinunciabile\u201d, certamente, ma si raccomandava pure affinch\u00e9 la \u201celaborazione concettuale\u201d si realizzasse soprattutto \u201csulla carne\u201d dei protagonisti, nella loro \u2018nuda vita\u2019 per comprenderne i \u201climiti stessi della schiavit\u00f9\u201d e forzarli con l\u2019ultima narrazione, la pi\u00f9 bella: la \u201cgestazione del libero schiavo\u201d. Sembrerebbe rinviata, poich\u00e9 manc\u00f2 a Lui e ad altri. [tra \u2018virgolette\u2019 brani tratti da \u201cIl \u201977 che proponiamo\u201d di Dario Paccino in vis-\u00e0-vis n. 5, 1997 pp 208/211 \u2013 \u2018Erre emme Edizioni\u2019 isbn 88-85378-99-4].\nOpere.\nHa poi pubblicato una serie di scritti nel panorama della sinistra antagonista. Da ricordare:"}
{"id": "2105730", "revid": "767487", "url": "https://it.wikipedia.org/wiki?curid=2105730", "title": "Severino Reija", "text": "Carriera.\nClub.\nInizi\u00f2 giocando con i \"Salesiani\", successivamente pass\u00f2 all'Oza Juvenil ed al Deportivo de la Coru\u00f1a. Debutt\u00f2 nella prima giornata del Primera Divisi\u00f3n 1959-1960 (Spagna), il 13 settembre 1959 in Real Valladolid-Real Zaragoza 2-1. Con il vinse due coppe di Spagna (1934-64 e 1965-66) ed una Coppa delle Fiere 1963-1964. Nel 1969 si ritir\u00f2 dopo 10 anni di attivit\u00e0 nel club.\nNazionale.\nGioc\u00f2 20 partite con la nazionale di calcio spagnola, debuttando il 31 maggio 1962 in Spagna- 0-1."}
{"id": "2105746", "revid": "287204", "url": "https://it.wikipedia.org/wiki?curid=2105746", "title": "Dinosaur World", "text": "Dinosaur World \u00e8 un videogioco, scaricabile da Internet, sviluppato dalla Asylum Entertainment e pubblicato dalla BBC Imagineering.\n\u00c8 ispirato al documentario \"Nel mondo dei dinosauri\", e in particolare al secondo episodio, \"Il Tempo dei Titani\".\nScopo del gioco \u00e8 trovare tutti gli animali, le piante e le caratteristiche del terreno distribuite in cinque ambienti differenti.\nAmbientazione.\nIl gioco comincia all'inizio della stagione arida di 145 milioni di anni fa, al limite di una Pianura muschiosa (\"\"Mossy plain\"), popolata da alcuni \"Diplodocus\" adulti, da alberi di araucaria e felci arboree, e da una singola libellula.\nDa questa zona si raggiungono, attraverso valichi nelle montagne, il Deserto, la Foresta e il Letto del Fiume.\nIl Deserto (\"Desert\") \u00e8 ricco di piante di \"cycas\", e vi vivono due pterosauri (presumibilmente dei \"Rhamphorhynchus\"), alcuni \"Diplodocus\" giovani e un \"Allosaurus\", il giovane \"Big Al\", che d\u00e0 loro la caccia. Generalmente l'Allosaurus uccide e divora il pi\u00f9 piccolo, ma talvolta attacca il pi\u00f9 grande e lo uccide o ne viene a sua volta ucciso. A sud si trova uno \"Stegosaurus\" vivo, pi\u00f9 un secondo morto, annegato nelle sabbie mobili.\nNel canyon che porta al Letto del Fiume (\"Dry Riverbed\") si possono trovare orme di dinosauro, pi\u00f9 precisamente di un sauropode inseguito da un teropode. In fondo alla valle, si vede una femmina di \"Allosaurus\" che divora il giovane \"Diplodocus\". Tuttavia pi\u00f9 tardi un giovane maschio la sfider\u00e0, ferendola gravemente nel combattimento che ne segue e cibandosi della carcassa del sauropode.\nA sud della Pianura si erge la Foresta (\"Forest\") di sequoie e felci arboree, ed \u00e8 priva di animali.\nVi si trova per\u00f2 un nido di \"Allosaurus\", che in seguito sar\u00e0 distrutto da un \"Ornitholestes\", mangiatore di uova (non compare nel gioco, \u00e8 solo nominato dal narratore. Comunque, nella foresta si sentono strani versi che con tutta probabilit\u00e0 sono emessi da lui).\nDalla Foresta parte un tunnel (dove si trovano stalattiti) che si addentra nel vulcano spento, e la collega cos\u00ec al Cratere (\"Crater\"). Questa zona consiste da un ampio lago termale, circondato da una spiaggia calda e dalle pareti diroccate del vulcano. Qui crescono le bennettitali e vive un'altra libellula.\nUna volta scoperte tutte le specie e i tratti del territorio, si scoprir\u00e0 che una frana nel Deserto permette ora di salire su un cornicione di roccia e di farsi portare in volo da uno degli pterosauri verso una zona segreta, il Lago Salato (\"Salt Lake\"\").\nDifetti.\nTalvolta, il realismo del gioco ha dei problemi, quali:\nSpecie rappresentate e tratti del territorio.\nNel gioco sono rappresentate 10 specie, di cui 5 piante e 5 animali. Sotto gli alberi si possono vedere specie non identificate, come felci ed equiseti. In una delle news \u00e8 citato un \"Ornitholestes\" che non appare mai.\nIl numero dei tratti del terreno (le \"features\") varia di zona in zona. Ce ne sono 3 nella Pianura, 2 nel Letto del Fiume, 4 nella Foresta, 4 nel Deserto e 3 nel Cratere. In tutto sono 16. Dopo averle scoperte, compaiono nella mappa come stelline gialle."}
{"id": "2105748", "revid": "161273", "url": "https://it.wikipedia.org/wiki?curid=2105748", "title": "C/1854 R1", "text": ""}
{"id": "2105751", "revid": "57342", "url": "https://it.wikipedia.org/wiki?curid=2105751", "title": "Grand Hotel Campo dei Fiori", "text": "Il Grand Hotel Campo dei Fiori di Varese \u00e8 un albergo situato sul monte Tre Croci, nella zona a nord del territorio comunale di Varese. Progettato nel 1908 da Giuseppe Sommaruga, fu molto attivo nella prima met\u00e0 del Novecento e rappresenta, per struttura e arredi, un notevole esempio di liberty italiano. Chiuso nel 1968, versa al in stato di semi-abbandono.\nStoria.\nNel primo decennio del XX secolo il Varesotto era divenuto una popolare meta di villeggiatura estiva. Una delle localit\u00e0 preferite dai turisti era il monte Campo dei Fiori, che offriva la quiete e il fascino della natura selvaggia montana a poca distanza dal centro della citt\u00e0 di Varese. Vari privati pertanto decisero di costruire, sul versante sud della montagna, varie ville, perlopi\u00f9 nello stile architettonico allora maggiormente in voga, il liberty. \nComplice il contestuale sviluppo della rete dei trasporti (funicolare e tramvie), nel 1907 alcuni imprenditori, interessati ad investire nel turismo a Varese e al Campo dei Fiori, decisero di costituire la \"Societ\u00e0 Anonima dei Grandi Alberghi Varesini\" ed incaricarono l'architetto Giuseppe Sommaruga, uno dei maggiori esponenti del liberty italiano, di progettare degli edifici a scopo ricettivo, alcuni dei quali da costruirsi nella zona del monte Tre Croci. Nella fattispecie, fu commissionato un albergo da 30 camere (che diventer\u00e0 poi il ristorante Belvedere), le stazioni della funicolare e un altro hotel da 200 camere (il \"Grand Hotel\"), molto lussuoso.\nIl cantiere ebbe inizio nel 1910 e termin\u00f2 nel 1912, mentre il ristorante e la funicolare (che fu data in gestione alla \"Societ\u00e0 Varesina per Imprese Elettriche\") entrarono in funzione qualche tempo prima. \nPer la costruzione del complesso furono impiegate ingegnose soluzioni costruttive ed impiantistiche, comprese mine e cariche di dinamite per scavare la roccia, e l'intervento complessivo modific\u00f2 profondamente il paesaggio della zona, giacch\u00e9 attorno agli edifici fu costruito un vasto giardino. Dopo la sua apertura, per circa mezzo secolo il complesso fu meta di un grande flusso di turismo d'\u00e9lite, interrotto solo dalle due guerre mondiali. Nel 1944 fu utilizzato come Ospedale Militare. Nel 1947 un incendio devast\u00f2 l'ultimo piano, che fu riparato frettolosamente con una struttura prefabbricata. Nel 1953, con la chiusura della funicolare, ebbe inizio il declino del flusso turistico e, verso il 1968, albergo e ristorante chiusero i battenti.\nNei vent'anni successivi l'albergo, complice il totale disinteresse dei proprietari e la negligenza dei custodi, fu via via spogliato di molti pezzi d'arredo d'epoca (alcuni di enorme valore), di cui si salv\u00f2 solo una parte. Presumibilmente attorno agli anni '80 (ma mancano fonti certe al riguardo) la mansarda prefabbricata impiantata nel 1947 fu sostituita da una pi\u00f9 robusta copertura in muratura rivestita con guaine bituminose e fogli di rame (o materiale simile), al tuttora presente.\nNegli anni ottanta del XX secolo, la famiglia Castiglioni (imprenditori varesini gi\u00e0 proprietari della Cagiva e della Pallacanestro Varese) acquist\u00f2 lo stabile dando adito ad ipotesi sulla sua riapertura. Ma la realt\u00e0 fu ben diversa: con il nascere delle emittenti radiotelevisive private era sorta una forte richiesta di localit\u00e0 in altitudine per impiantare ripetitori e relative antenne; pertanto l'albergo fu sfruttato proprio come \"basamento\" per i tralicci radiotelevisivi.\nPer qualche anno lo stabile fu esso stesso sede di un'emittente radio locale (Radio Campo dei Fiori - FM 96.2 MHz). La situazione attuale \u00e8 pressoch\u00e9 invariata, con l'edificio che in pratica funge esclusivamente da supporto per antenne (molte delle quali dismesse e rugginose). D'altro canto, le antenne rendono necessaria la presenza di un custode nello stabile ed un minimo di manutenzione al tetto, preservando l'edificio dall'abbandono e dalla rovina pi\u00f9 completa, nonch\u00e9 da vandalismi ed ulteriori furti\nNonostante il degrado, l'area dell'albergo ha conservato un notevole fascino ed \u00e8 ancora meta di curiosi, appassionati, studenti d'arte ed escursionisti che usufruiscono dei sentieri circostanti per salire all'albergo e al monte retrostante. Inoltre ogni anno, nella settimana di Ferragosto, la festa degli Alpini, che si svolge dinnanzi allo stabile, \u00e8 un evento di attrazione per decine di migliaia persone.\nNel 2016 la struttura cambi\u00f2 propriet\u00e0 passando alla societ\u00e0 \u201cfinalba seconda spa\u201d assieme al gemello \u201cpalace hotel\u201d.\nNel 2016 \u00e8 stato usato come location del film \"Suspiria\" di Luca Guadagnino\nStruttura.\nSu questo fronte si riconosce il seminterrato, segnato da dei muri realizzati in nuda pietra calcarea e da grandi finestroni circolari con inferriate, che ospita i locali riservati al personale (cucine, lavanderie, dormitori...). Al centro della facciata posteriore si trova un maestoso portico in pietra, proteso verso la valle di Varese, che sorregge il salone delle feste e sotto il quale si trova l'entrata secondaria dello stabile. Secondo il progetto originale, questa struttura sarebbe dovuta essere la stazione d'arrivo della funicolare, ma l'idea fu poi abbandonata a causa dell'eccessiva rumorosit\u00e0 dei motori. Notevoli le decorazioni scolpite nella pietra e nel cemento, le elaborate ringhiere in ferro battuto e i doccioni a forma di drago, opera di Alessandro Mazzucotelli e, per ultima, l'imponente volta di laterizi, dettagli che conferiscono al portico un aspetto \"gotico\" e misterioso. \nSuperato il portico, sull'ala est del palazzo si intravede, al primo piano, il salone del ristorante, costruito parzialmente in una veranda a sbalzo che si distacca dall'edificio.\nGrotta Marelli.\nNel prato del fronte posteriore si trova anche l'ingresso di una cavit\u00e0 carsica chiamata grotta Marelli dal suo scopritore, usata in parte come cantina dall'albergo e in parte aperta a spedizioni speleologiche e turistiche e interventi di speleoterapia. Attualmente non \u00e8 visitabile in senso turistico, se non in occasioni speciali e con molte restrizioni.\nL'ingresso della grotta \u00e8 a quota 1027 m s.l.m. e ha, allo stato attuale, un dislivello di 508, per uno sviluppo totale superiore ai 2900 m. Possiede una temperatura costante di 9\u00b0 ed una umidit\u00e0 del 99%. L'acqua che vi percola, con un pH di 8.1 e una durezza di 29,6, drena nel lago di Varese."}
{"id": "2105756", "revid": "5677", "url": "https://it.wikipedia.org/wiki?curid=2105756", "title": "Morti sul lavoro", "text": ""}
{"id": "2105772", "revid": "1543377", "url": "https://it.wikipedia.org/wiki?curid=2105772", "title": "NBA All-Star Weekend 2000", "text": "L'NBA All-Star Weekend 2000, svoltosi a Oakland, vide la vittoria finale della Western Conference sulla Eastern Conference per 137 a 126.\nShaquille O'Neal, dei Los Angeles Lakers, e Tim Duncan, dei San Antonio Spurs, furono nominati MVP della partita. Vince Carter, dei Toronto Raptors, si aggiudic\u00f2 l'NBA Slam Dunk Contest. Jeff Hornacek, degli Utah Jazz vinse l'NBA Three-point Shootout.\nL'NBA Rookie Challenge, abbandon\u00f2 la tradizione sfida tra Eastern Conference e Western Conference, formando due squadre basate invece sull'anzianit\u00e0 nella NBA: \"Sophomores\" (giocatori al 2\u00ba anno) contro \"Rookies\" (giocatori al 1\u00ba anno). La partita venne vinta dai \"Rookies\" per 92 a 83 dopo i tempi supplementari. MVP della partita fu Elton Brand dei Chicago Bulls."}
{"id": "2105777", "revid": "4711", "url": "https://it.wikipedia.org/wiki?curid=2105777", "title": "NBA All-Star Game 2000", "text": ""}
{"id": "2105782", "revid": "767487", "url": "https://it.wikipedia.org/wiki?curid=2105782", "title": "Live in Japan (Officina Zo\u00e8)", "text": "Live in Japan \u00e8 l'ultimo album degli Officina Zo\u00e8 uscito nel 2008."}
{"id": "2105787", "revid": "119498358", "url": "https://it.wikipedia.org/wiki?curid=2105787", "title": "5-idrossitriptofano", "text": "Il 5-idrossitriptofano (o 5-HTP) \u00e8 un amminoacido, precursore della serotonina e un intermedio nella biosintesi del triptofano.\n\u00c8 una sostanza ottenuta per trasformazione nel Sistema Nervoso Centrale (S.N.C) del triptofano stesso. \nMetabolismo.\n5-HTP \u00e8 decarbossilato a serotonina (5-HT) da parte dell'enzima L-aminoacido-decarbossilasi aromatica con l'aiuto della vitamina B6.\nQuesta azione avviene sia nel tessuto nervoso, sia nello stomaco.\nFarmacologia.\nL'azione del 5-HTP aumenta la produzione di serotonina, per questo \u00e8 stato usato per curare malattie come depressione e insonnia.\nIntegratori alimentari.\nIl 5-idrossitriptofano, estratto da piante officinali quali la Griffonia simplicifolia, viene ampiamente impiegato non solo in farmacologia, ma anche nell\u2019ambito degli integratori alimentari, in quanto contribuisce a normalizzare il tono dell'umore, migliorare il rilassamento, il sonno ed il benessere mentale."}
{"id": "2105789", "revid": "125142930", "url": "https://it.wikipedia.org/wiki?curid=2105789", "title": "Papiri Bodmer", "text": "I Papiri Bodmer sono un gruppo di ventidue papiri scoperti in Egitto nel 1952 e che prendono il nome di Martin Bodmer (1899-1971), il loro compratore, e sono conservati nella Bibliotheca Bodmeriana di Cologny, in Svizzera, ad eccezione del Papiro Bodmer XIV-XV (formula_175), donato alla Biblioteca Apostolica Vaticana.\nI papiri contengono frammenti dall'Antico e dal Nuovo Testamento, dalla letteratura paleocristiana, di Omero, corredato di scol\u00ee, nonch\u00e9 di Tucidide, Menandro e Achille Tazio. Il pi\u00f9 antico tra questi, il formula_166, risale al 200 circa, mentre il pi\u00f9 recente, formula_174, risale al VI o VII secolo.\nStoria e contenuti.\nI Papiri Bodmer furono ritrovati nel 1952 a Pabau, nei pressi di Dishna, in Egitto, nella sede dei monaci dell'ordine di San Pacomio; il sito della scoperta si trova nei pressi di Nag Hammadi, dove furono trovati gli omonimi codici. I manoscritti furono esportati di nascosto da un cipriota, Phokios Tanos del Cairo, e poi trasportati segretamente in Svizzera, dove furono acquistati da Martin Bodmer, il quale li fece conservare nella Bibliotheca Bodmeriana di Cologny. Alcuni papiri aventi la stessa origine sfuggirono a Bodmer e sono conservati separatamente; sir Alfred Chester Beatty acquist\u00f2 una parte di essi, mentre altri sono conservati a Oxford (Mississippi), Colonia e Barcellona.\nI papiri Bodmer furono pubblicati a partire dal 1954, corredati da note, introduzione e traduzione in francese. Non si tratta di soli testi gnostici, come nel caso dei Codici di Nag Hammadi, ma contengono anche opere ortodosse e pagane; i frammenti sono riconducibili ad un totale di trentacinque libri in tutto, scritti in copto e in greco. La maggior parte dei lavori sono in forma di codice, alcuni in forma di rotolo; tre sono scritti su pergamena.\nTra i papiri compaiono i libri V e VI dell\"'Iliade\" di Omero (P1), tre commedie di Menandro, e brani di vangeli. Il Papiro 66 (formula_166) contiene un brano del \"Vangelo secondo Giovanni\", risalente all'inizio del III secolo e di tipo alessandrino e, a parte forse il frammento di papiro detto formula_152, \u00e8 la testimonianza pi\u00f9 antica di \"Giovanni\"; omette il passaggio sullo spostamento delle acque (Giovanni 5:3b-4) e la \"pericope dell'adultera\" (\"Giovanni\" 7:53-8:11). formula_172 \u00e8 la pi\u00f9 antica copia nota della \"Lettera di Giuda\", della \"Prima lettera di Pietro\" e della \"Seconda lettera di Pietro\". Il Papiro 75 (P75) \u00e8 un codice mutilo che contiene la maggior parte di \"Luca\" e \"Giovanni\"; il confronto tra le due versioni di \"Giovanni\" nei Papiri Bodmer e di quello dei Papiri Chester Beatty (risalente al III secolo) fece affermare a Floyd V. Filson che \u00abun confronto di tutti e tre, che ebbero la loro origine in Egitto, mostra che in Egitto nel III secolo non c'\u00e8 un testo uniforme dei Vangeli\u00bb.\nVi sono anche testi cristiani successivamente dichiarati apocrifi, come il \"Vangelo dell'Infanzia di Giacomo\" (Papyrus Bodmer V). \u00c8 presente anche un lessico greco-latino di alcune lettere di Paolo, e frammenti di Melitone di Sardi. Tra le altre opere vi \u00e8 la cristiana \"Visione di Doroteo\", figlio di \"Quinto il Poeta\" (forse il poeta pagano Quinto Smirneo), scritta in esametri omerici arcaicizzanti, che costituisce il pi\u00f9 antico poema cristiano in esametri (P29). La pi\u00f9 antica copia esistente della \"Terza lettera ai Corinzi\" \u00e8 contenuta nel \"Bodmer Papryri X\".\nIl fatto che nella collezione compaia anche materiale non-letterario, come una raccolta di lettere degli abati del monastero di San Pacomio, rafforza la possibilit\u00e0 che il materiale appartenesse alla biblioteca della comunit\u00e0 monastica."}
{"id": "2105793", "revid": "92723", "url": "https://it.wikipedia.org/wiki?curid=2105793", "title": "Diocesi di Teotihuacan", "text": "La diocesi di Teotihuacan (in latino: \"Dioecesis Teotihuacana\") \u00e8 una sede della Chiesa cattolica in Messico suffraganea dell'arcidiocesi di Tlalnepantla appartenente alla regione ecclesiastica Metro-Circundante. Nel 2017 contava 833.000 battezzati su 926.000 abitanti. \u00c8 retta dal vescovo Francisco Escobar Galicia.\nTerritorio.\nLa diocesi comprende i seguenti comuni nella parte nord-orientale dello stato di Messico nell'omonima repubblica federale: Tecamac, Acolman, Teotihuacan, Axapusco, Nopaltepec, Otumba, San Mart\u00edn de las Pir\u00e1mides e Temascalapa.\nSede vescovile \u00e8 la citt\u00e0 di Teotihuacan, dove si trova la cattedrale di San Giovanni Battista.\nIl territorio si estende su 1.061\u00a0km\u00b2 ed \u00e8 suddiviso in 52 parrocchie.\nStoria.\nLa diocesi \u00e8 stata eretta il 3 dicembre 2008 con la bolla \"Mexicanorum fidelium\" di papa Benedetto XVI, ricavandone il territorio dalla diocesi di Texcoco.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2017 su una popolazione di 926.000 persone contava 833.000 battezzati, corrispondenti al 90,0% del totale."}
{"id": "2105794", "revid": "4711", "url": "https://it.wikipedia.org/wiki?curid=2105794", "title": "All NBA", "text": ""}
{"id": "2105796", "revid": "767487", "url": "https://it.wikipedia.org/wiki?curid=2105796", "title": "Porto Covo", "text": "Porto Covo \u00e8 una freguesia del Portogallo del comune di Sines, nel distretto di Set\u00fabal.\nGeografia fisica.\nLa superficie della freguesia \u00e8 di 48,73\u00a0km\u00b2, con una popolazione totale di 1.038 abitanti ed una densit\u00e0 di 21,3 hab/km\u00b2. Al territorio di Porto Covo appartiene anche l'Ilha do Pessegueiro sul quale sorge un antico forte.\nStoria.\nLa frequesia di Porto Covo \u00e8 stata creata il 31 dicembre 1984 per scorporo dalla freguesia di Sines. Fino a quel momento era l'unico distretto con il medesimo nome."}
{"id": "2105805", "revid": "58147224", "url": "https://it.wikipedia.org/wiki?curid=2105805", "title": "Benelli 2C SE", "text": ""}
{"id": "2105806", "revid": "58147254", "url": "https://it.wikipedia.org/wiki?curid=2105806", "title": "Benelli 2C Turismo", "text": ""}
{"id": "2105809", "revid": "58147219", "url": "https://it.wikipedia.org/wiki?curid=2105809", "title": "Benelli 2C Custom", "text": ""}
{"id": "2105810", "revid": "6923", "url": "https://it.wikipedia.org/wiki?curid=2105810", "title": "Benelli 250 2C", "text": ""}
{"id": "2105811", "revid": "226458", "url": "https://it.wikipedia.org/wiki?curid=2105811", "title": "Valutazione LCA degli edifici", "text": "La LCA, life cycle assessment, nata in ambito industriale, \u00e8 da molti anni applicata al settore edilizio sia alla scala di prodotto che a quella di edificio.\nIl fondamento della metodologia \u00e8 l'approccio \u201clife cycle\u201d, ovvero quell'approccio che consente di acquisire consapevolezza del danno o delle potenzialit\u00e0 ambientali dovute a ci\u00f2 che avviene in ognuna delle fasi che compongono il ciclo di vita di un prodotto/edificio: produzione, trasporto, uso, riciclo, riuso o dismissione.\nQuest' approccio consente di comprendere come ogni scelta fatta in fase di progettazione e produzione abbia poi delle ricadute nella fase di distribuzione, uso e dismissione.\nAttraverso una conoscenza approfondita dell'oggetto (quale esso richiede) consente di fare scelte consapevoli sulle modalit\u00e0 di acquisizione delle materie prime, sui processi produttivi, su chi user\u00e0 il prodotto e sulle modalit\u00e0 di manutenzione e dismissione.\nLa LCA costituisce il metodo scientificamente riconosciuto di valutazione quantitativa dei danni ambientali dovuti ad un prodotto/edificio/servizio.\nL'obiettivo.\nL'obiettivo della valutazione LCA degli edifici \u00e8 ottenere un impatto ambientale complessivo dell'intera vita dell'edificio stesso (LCAtot) che, compatibilmente con i carichi statici, dinamici, termici ed acustici, sia il minore possibile (LCAtotmin). \nMetodologie.\nI metodi di valutazione della compatibilit\u00e0 ambientale degli edifici sviluppati con approccio LCA consistono nell'aggregare i risultati di analisi LCA sviluppate su materiali e componenti edilizi includendo anche la valutazione delle energie necessarie al funzionamento degli edifici.\nTra i metodi di valutazione a livello internazionale applicabili al settore edilizio ci sono:\nReperibilit\u00e0 dei dati.\nBasandosi su banche dati sviluppate per contesti locali consentono la valutazione degli impatti ambientali del manufatto architettonico aggregando il contributo delle diverse componenti materiali dell'edificio stesso.\nLe banche dati pi\u00f9 facilmente reperibili sono quelle presenti all'interno dei softwares per l'analisi LCA. \nPer esempio il software SimaPro contiene le seguenti banche dati: Ecoinvent, ETH, BUWAL250, Industry Data, IDEMAT 2001, LCA Food DK, ecc.\nAlcune banche dati sono state sviluppate appositamente per il settore edilizio, tra queste:\nCampi d'applicazione.\nPer fare una valutazione LCA di un edificio di nuova costruzione occorre anzitutto definire la durata della vita utile dell'edificio stesso (in relazione alla funzione a cui \u00e8 destinato) e del sistema impiantistico. Da tali durabilit\u00e0 dipendono infatti i cicli manutentivi e la quantit\u00e0 di energia complessiva derivante dall'uso dell'edificio.\nSuccessivamente si definiscono i flussi ambientali in entrata e in uscita delle seguenti fasi di vita dell'edificio:\nA questi vanno sommati i flussi relativi ai processi di produzione dei macchinari da cantiere (scavatori, montacarichi, gru). Inoltre vanno quantificati anche i costi interni di costruzione.\nVanno computati inoltre i costi interni del sistema impiantistico.\nSi definiscono i materiali e componenti da sostituire perch\u00e9 obsoleti o usurati e i relativi flussi ambientali per:\ncon i relativi costi di manutenzione e lo scenario di fine vita a cui viene destinato il materiale sostituito alla fine della vita utile dell'edificio.\nVanno stimati anche i costi monetari.\nIl passo conclusivo di tale procedura \u00e8 la somma delle fasi di valutazione sopra enunciate:\nLCA tot = LCA materiali e componenti di tutti i sistemi costruttivi + LCA materiali e componenti del sistema impiantistico + LCA fase di fine vita dei materiali edili e dell'impianto + LCA impatti relativi alle opere di manutenzione + LCA consumi idrici ed energetici .\nNormativa.\nNormativa sulla LCA.\n\u00c8 normata dalla famiglia delle ISO 14040 che specificano i passaggi fondamentali per lo sviluppo della procedura LCA:\nDefinizione dell'obiettivo e del campo di applicazione (Goal and Scope Definition - ISO 14041);\nAnalisi di inventario del ciclo di vita (Life Cycle Inventory Analysis \u2013 ISO 14041);\nValutazione dell'impatto del ciclo di vita (Life Cycle Impact Assessment \u2013 ISO 14042);\nInterpretazione dei risultati (Life Cycle Interpretation \u2013 ISO 14043).\nLe norme permettono di definire il livello di dettaglio dello studio in funzione dell'obiettivo da raggiungere, regolano la fase di inventario e le modalit\u00e0 di conversione dei dati elaborati su materiali e relativi processi in potenziali danni ambientali attraverso procedimenti tecnici e secondo una sequenza di sei fasi: definizione delle categorie di impatto, classificazione, caratterizzazione delle emissioni e delle risorse nelle categorie di impatto, damage assessment o caratterizzazione delle categorie di impatto nelle categorie di danno, normalizzazione, valutazione.\nNormativa per l'applicazione al settore edilizio.\nSe le ISO 14040 forniscono i principi e il quadro di riferimento per effettuare e diffondere mediante relazione gli studi LCA, stabilendo certi requisiti minimi, per l'applicazione al settore edilizio, nello specifico alla scala di edificio, si fa riferimento alle norme ISO: ISO/CD 21930. Environmental declaration of building products; ISO/CD 21931. Framework for assessment of environmental performance of buildings and constructed assets; ISO/CD 21932. Terminology; ISO/CD 21929. Sustainability indicators; ISO/AWI 15392. General Principles\nISO/DIS 15686-6. Buildings and construction assets \u2013 Service life planning \u2013 Part 6: Guidelines for considering environmental impacts.\nPotenzialit\u00e0.\nLCA \u00e8 uno strumento oggettivo e scientifico che permette al progettista di scegliere, durante la fase di progettazione (sia che si tratti di nuova costruzione che di ristrutturazione) la soluzione meno impattante a livello ambientale per ogni elemento tecnico e sub-sistema tecnologico, tra quelli esaminati.\nInoltre, sia i costi esterni (ambientali) che quelli interni (economici) possono essere un importante parametro decisionale per l'utente dell'edificio.\nLimiti.\nI limiti di questa tecnica di valutazione, che possono mettere in dubbio la scientificit\u00e0 del risultato, stanno nella disponibilit\u00e0 e accessibilit\u00e0 dei dati iniziali. \nNel contesto italiano, dove non esiste una banca dati ufficiale, diventa necessario far riferimento a banche dati straniere con inevitabili approssimazioni dovute alla verifica di trasferibilit\u00e0 dei dati nel nostro contesto. Ci\u00f2, unitamente alla spesso scarsa disponibilit\u00e0 delle aziende a diffondere dati diretti su consumo e produzione di rifiuti, pu\u00f2 rendere molto faticosa la fase di Life Cycle Inventory."}
{"id": "2105817", "revid": "729019", "url": "https://it.wikipedia.org/wiki?curid=2105817", "title": "Stazione di Firenze", "text": "A Firenze sono presenti pi\u00f9 stazioni ferroviarie:"}
{"id": "2105818", "revid": "6923", "url": "https://it.wikipedia.org/wiki?curid=2105818", "title": "Benelli 125 2C", "text": ""}
{"id": "2105821", "revid": "6923", "url": "https://it.wikipedia.org/wiki?curid=2105821", "title": "Benelli 125 2C Sport", "text": ""}
{"id": "2105824", "revid": "6923", "url": "https://it.wikipedia.org/wiki?curid=2105824", "title": "Benelli 125 2C Custom", "text": ""}
{"id": "2105825", "revid": "124123", "url": "https://it.wikipedia.org/wiki?curid=2105825", "title": "Alfred Perceval Graves", "text": ""}
{"id": "2105826", "revid": "6923", "url": "https://it.wikipedia.org/wiki?curid=2105826", "title": "Benelli 125 2C SE", "text": ""}
{"id": "2105828", "revid": "6923", "url": "https://it.wikipedia.org/wiki?curid=2105828", "title": "Benelli 125 2C Turismo", "text": ""}
{"id": "2105850", "revid": "62637", "url": "https://it.wikipedia.org/wiki?curid=2105850", "title": "CBR 1000", "text": ""}
{"id": "2105852", "revid": "318966", "url": "https://it.wikipedia.org/wiki?curid=2105852", "title": "Apparecchio radio", "text": ""}
{"id": "2105862", "revid": "767487", "url": "https://it.wikipedia.org/wiki?curid=2105862", "title": "Caquet\u00e1 (fiume)", "text": "Il Caquet\u00e1 \u00e8 un importante fiume dell'Amazzonia brasiliana e colombiana che scorre per una lunghezza di 2.280\u00a0km. In Brasile \u00e8 conosciuto con il nome di Rio Japur\u00e1. Nasce tra le montagne della Colombia a soli 10 chilometri ad ovest della sorgente del Magdalena nel P\u00e1ramo de las Papas.\n\u00c8 affluente del Rio delle Amazzoni."}
{"id": "2105869", "revid": "124862435", "url": "https://it.wikipedia.org/wiki?curid=2105869", "title": "Igla (missile)", "text": "Il sistema missilistico 9K38 Igla (\"ago\") (in russo: 9\u041a38 \u00ab\u0418\u0433\u043b\u0430\u0301\u00bb) \u00e8 un esponente della seconda o terza generazione di sistemi missilistici terra-aria di tipo MANPADS sovietici, la cui designazione del DoD statunitense \u00e8 SA-18, mentre quella NATO \u00e8 \"Grouse\". Il sistema \u00e8 apparso agli inizi degli anni ottanta nella prima versione con la denominazione \"9K310 Igla-1\" o \"SA-16 Gimlet\" e contrariamente a quanto ritenuto da molti non si trattava di una versione migliorata dei precedenti sistemi Strela-2/Strela-3 ma di un progetto interamente nuovo.\nIl missile a ricerca IR \u00e8 attualmente assai diffuso in diversi paesi, come Singapore e in alcuni ex Stati dell'Unione Sovietica e della Jugoslavia.\nIgla-1.\nIl lanciamissili \"9K310 Igla-1\" o \"SA-16 \"Gimlet\"\"' con il relativo missile 9M313 \u00e8 la prima versione dell'Igla e ha sostituito il precedente sistema Strela-3. Le sue capacit\u00e0 sono simili a quelle dello Stinger ed \u00e8 entrato ufficialmente in servizio l'11 marzo 1981.\n9K38.\nLa versione \"9K38\" o \"SA-18 Grouse\" con il relativo missile 9M39 \u00e8 entrato in servizio nelle forze armate sovietiche nel 1983. Rispetto al missile \"Igla-1\" aveva una maggiore resistenza a flare e jammers e una maggior sensibilit\u00e0 di ricerca.\nLa versione navale imbarcata era la SA-N-10 Grouse ed \u00e8 stata in uso nella Marina messicana e in quella peruviana dove ha equipaggiato le fregate lanciamissili tipo Lupo della Classe Carvajal.\nVersioni.\nSono state sviluppate varie versioni del sistema Igla per impieghi specifici:\nUtilizzatori.\nQuesti missili sono stati esportati dai sovietici in oltre 30 nazioni ed \u00e8 o \u00e8 stato in uso anche a movimenti di guerriglia o terroristici come le Tigri Tamil. Il Messico ha acquistato sia la versione per l'esercito sia quella navale.\nIl sistema \u00e8 stato esportato in paesi dell'Asia come Singapore e Malaysia, vari Stati dell'America Latina e dell'Africa e in alcuni Stati del Patto di Varsavia."}
{"id": "2105871", "revid": "92920", "url": "https://it.wikipedia.org/wiki?curid=2105871", "title": "Giovanni Tommasi Ferroni", "text": "Richiamandosi al Realismo magico, si \u00e8 specializzato in pittura fantastica.\nBiografia.\n\u00c8 nato in una famiglia d'arte: il padre, \u00e8 Riccardo Tommasi Ferroni, il nonno Leone Tommasi, lo zio Marcello Tommasi e la sorella Elena, pittrice, assieme alla quale ha compiuto i suoi esordi.\nFin dall'infanzia ha mostrato un'inclinazione per il disegno, frequentando lo studio del padre fin dall'et\u00e0 di 11 anni e prendendo lezioni dallo zio Marcello d'estate, nello studio della famiglia a Pietrasanta.\nLe prime opere pittoriche risalgono a quando aveva 16 anni, ma la sua carriera di pittore inizi\u00f2 dopo la fine del liceo classico , nel 1986, quando inizi\u00f2 a lavorare presso lo studio paterno, studiando contemporaneamente \"Letteratura e Storia dell'Arte\" all'Universit\u00e0 \"La Sapienza\" di Roma. \nRiconoscimenti.\nDonald Kuspit ha definito la sua pittura: \u00abLussureggiante, virile, esotica\u00bb, mentre Philippe Daverio, nella monografia dedicata all'artista e pubblicata in occasione della mostra \"Giovanni Tommasi Ferroni - Collezione Hans Terbruggen\" presso il museo \"Jan van der Togt\" di Amstelveen (Olanda) lo definisce \"un pericoloso alchimista delle cose che stanno per succedere\".\nEdifici, eventi e figure storiche formano il punto di partenza dell'immaginazione dell'artista. Talvolta nelle pitture appaiono famosi edifici storici, come l'antica chiesa di San Marco a Venezia, presso la quale - elemento ricorrente in numerose opere del pittore - \u00e8 ormeggiato un lussuoso yacht moderno."}
{"id": "2105872", "revid": "314946", "url": "https://it.wikipedia.org/wiki?curid=2105872", "title": "Catena trofica", "text": ""}
{"id": "2105876", "revid": "1745361", "url": "https://it.wikipedia.org/wiki?curid=2105876", "title": "D\u00e9j\u00e0 vu", "text": "Il d\u00e9j\u00e0-vu, o d\u00e9j\u00e0 vu (pron. francese //, \"gi\u00e0 visto\"), \u00e8 un fenomeno psichico rientrante nelle forme d'alterazione dei ricordi (paramnesie): esso consiste in eventi, cose, animali o persone che entrano in contatto col soggetto, provocando la sensazione di un'esperienza precedentemente vista (\"d\u00e9j\u00e0 vu\") o vissuta (\"d\u00e9j\u00e0-v\u00e9cu\"). Seppur impropriamente, viene anche chiamato \u00ab\"falso riconoscimento\"\u00bb.\nIl termine fu coniato ne \"L'Avenir des sciences psychiques\" di Boirac, revisione di un saggio che scrisse da studente all'Universit\u00e0 di Chicago.\nCaratteristiche del fenomeno.\nL'esperienza del \"d\u00e9j\u00e0 vu\" \u00e8 accompagnata da un forte senso di familiarit\u00e0, ma di solito anche dalla consapevolezza che non corrisponde realmente ad una esperienza vissuta (e quindi si vive un senso di \"soprannaturalit\u00e0\", \"stranezza\" o \"misteriosit\u00e0\"): l'esperienza \"precedente\" \u00e8 perlopi\u00f9 attribuita ad un sogno. In alcuni casi invece c'\u00e8 una ferma sensazione che l'esperienza sia \"genuinamente accaduta\" nel passato.\nPer tentare di spiegare scientificamente il fenomeno, una possibile ipotesi generale (di basso livello interpretativo o inferenziale) sembra essere quella di una falsa sensazione di familiarit\u00e0 (e quindi di \"gi\u00e0 visto\"), e cio\u00e8 dovuta ad una alterazione (patologica o momentanea; selettiva o pervasiva) delle funzioni cognitive di riconoscimento (attenzione) e recupero (memoria). Questo senso di familiarit\u00e0, ad alto valore emotivo, si pu\u00f2 estendere (in maniera pervasiva) a tutti gli elementi presenti in quel momento nell'ambiente percepibile, anche se nuovi. Altres\u00ec potrebbero rimanere normali (selettivamente) altre funzioni cognitive: da ci\u00f2 proverrebbe, ad esempio, la consapevolezza per cui \"ma no, non \u00e8 vero: non l'ho gi\u00e0 vissuto\" che in molti casi si prova, in discordanza con la sensazione.\nLa difficolt\u00e0 di riprodurre in laboratorio il fenomeno del \"d\u00e9j\u00e0 vu\" rende molto difficili la ricerca e gli studi empirici.\nRicerca scientifica.\nIl \"d\u00e9j\u00e0 vu\" sembra essere un fenomeno molto comune. In una ricerca del 2003 Alan S. Brown, psicologo alla Southern Methodist University, stima che il 60% della popolazione abbia avuto almeno una volta nella vita un'esperienza di \"d\u00e9j\u00e0 vu\".\nNegli ultimi anni, il \"d\u00e9j\u00e0 vu\" \u00e8 stato oggetto di vari studi ed esperimenti psicologici e neuropsicologici. La spiegazione pi\u00f9 accreditata, secondo gli scienziati di questi campi, \u00e8 che il \"d\u00e9j\u00e0 vu\" non \u00e8 un atto di \"precognizione\" o di \"profezia\", ma \u00e8 in realt\u00e0 un'anomalia della memoria; \u00e8 l'impressione di \"richiamare alla memoria\" un'esperienza che \u00e8 falsa. Ci\u00f2 \u00e8 confermato dal fatto che nella maggior parte dei casi il senso di \"reminiscenza\" nel momento del \"d\u00e9j\u00e0 vu\" \u00e8 forte, ma alcune circostanze dell'esperienza \"precedente\" (quando, dove e come \u00e8 accaduta) restano incerte. Allo stesso modo, col passare del tempo, dei soggetti possono mostrare un ricordo forte di aver avuto lo \"sconvolgente\" \"d\u00e9j\u00e0 vu\", ma uno debole o nullo dei dettagli dell'evento/i che stavano \"ricordando\" quando hanno avuto il d\u00e9j\u00e0 vu, e, in particolare, questo potrebbe risultare da una sovrapposizione tra i sistemi neurologici responsabili della memoria a breve termine (eventi che si percepiscono come presenti) e quelli responsabili della memoria a lungo termine (eventi che si percepiscono come passati). Con il termine d\u00e9j\u00e0 vu si intende \"paramnesia\", ovvero un ricordo errato o inesatto ed impropriamente localizzato nella dimensione spazio-temporale.\nAlan S. Brown nel suo studio riporta le maggiori teorie:\nUn'ultima e recente teoria che rientra in quest'area (ma anche nelle altre teorie, non escludentisi a vicenda) \u00e8 quella proposta da Susumu Tonegawa (premio Nobel in medicina, ricercatore del MIT) per cui la causa del deja-vu risiederebbe in una temporanea incapacit\u00e0 della memoria episodica (2006). Il riscontro oggettivo \u00e8 ipotizzabile ancora nel giro dentato ippocampale ed in particolare in un gruppo di neuroni denominati \"place cells\" che si attiverebbero per riconoscere un luogo come gi\u00e0 noto, e per cui non occorre ricostruire una rappresentazione (una mappa neurale). Il ricercatore comunque ha cercato (e trovato) evidenze sperimentali in animali (topi) e non nell'uomo.\nCollegamenti a disturbi mentali.\n\u00c8 stata trovata una correlazione clinica tra d\u00e9j\u00e0 vu e disturbi mentali come la schizofrenia e l'ansiet\u00e0 (in particolare in situazioni di attacchi di panico contraddistinte da intensit\u00e0 e breve durata, 2-8 minuti), la probabilit\u00e0 di sperimentarne cresce considerevolmente con soggetti in queste condizioni. Tuttavia, la pi\u00f9 forte associazione patologica del d\u00e9j\u00e0 vu \u00e8 con l'epilessia del lobo temporale.\nLa possibilit\u00e0 di una correlazione ha condotto alcuni ricercatori ad ipotizzare che il d\u00e9j\u00e0 vu \u00e8 forse un'anomalia legata ad una temporanea e scorretta diffusione degli impulsi neurali nell'encefalo. Poich\u00e9 la maggior parte delle persone soffre di qualche lieve, cio\u00e8 non patologico, episodio epilettico (ad esempio l'improvvisa \"scossa\", tecnicamente uno spasmo ipnico, che si prova talvolta prima di addormentarsi), si pensa che una simile (lieve) aberrazione capiti occasionalmente durante il fenomeno del d\u00e9j\u00e0 vu, con il risultato di un \"ricordo\" erroneo.\nParapsicologia.\nIn questo contesto, sono state sollevate alcune ipotesi pseudoscientifiche. Il d\u00e9j\u00e0 vu sarebbe associato a presunti fenomeni di precognizione, chiaroveggenza o percezioni extrasensoriali, ed \u00e8 stato frequentemente citato in tale ambito come una presunta \"evidenza\" delle abilit\u00e0 \"psichiche\" della popolazione generale. Altre spiegazioni non-scientifiche attribuiscono questa esperienza a profezie, visioni (ad esempio ricevute in sogni) o memorie di vite passate.\nSogni.\nAlcuni ritengono che il d\u00e9j\u00e0 vu sia il ricordo di sogni. L'ipotesi \u00e8 che, se non si ricordano prima del risveglio, i sogni possano lasciare qualche traccia non comune all'esperienza presente nella memoria a lungo termine. In questo caso, il d\u00e9j\u00e0 vu potrebbe essere il ricordo di un sogno dimenticato con elementi in comune all'esperienza presente.\nIl \"d\u00e9j\u00e0 vu\" nelle arti.\nCinema.\nIl film Matrix del 1999 offre una spiegazione originale del \"d\u00e9j\u00e0-vu\": nel film infatti tale sensazione \u00e8 dovuta a una modifica della \"matrice\", il programma che gestisce il mondo virtuale in cui \u00e8 immersa l'umanit\u00e0.\nAnime.\nNell'anime Steins;Gate il fenomeno del \"d\u00e9j\u00e0-vu\" avviene quando una persona in un'altra linea di universo assimila un ricordo, e quest'ultimo trascende la propria dimensione inserendosi nei ricordi istantanei della stessa persona in un'altra linea di universo."}
{"id": "2105880", "revid": "287204", "url": "https://it.wikipedia.org/wiki?curid=2105880", "title": "Teatro La Gran Guardia", "text": "Il Teatro \"La Gran Guardia\" \u00e8 stato uno dei pi\u00f9 importanti spazi teatrali e cinematografici di Livorno dal secondo dopoguerra fino agli inizi del XXI secolo. L'edificio \u00e8 situato in via Grande, non distante da piazza Grande ed \u00e8 stato trasformato in un complesso di negozi, appartamenti, due piccole sale cinematografiche, ricavate nello spazio della Galleria del teatro stesso.\nIl nome deriva dalla stazione militare della \"Gran Guardia\", che anticamente era situata proprio all'imbocco della medesima strada.\nStoria.\nLa storia del teatro \u00e8 legata alla riedificazione del centro cittadino dopo le distruzioni subite nel corso della seconda guerra mondiale. I piani di ricostruzione portarono alla formazione di ampi porticati lungo la via Grande e, nell'isolato compreso tra il Duomo, la piazza Cavallotti e la via del Giglio, fu innalzato un vasto teatro.\nL'opera, voluta fortemente dal commendator Fortunato Marinari proprietario dell'intera area, fu inaugurata nel 1954 e negli anni divenne un punto di riferimento per l'intera citt\u00e0. Le sue dimensioni erano notevoli tanto che poteva accogliere 1300 spettatori (900 nella sala e 400 in galleria).\nIl suo cartellone era assai eterogeneo, in quanto, oltre all'attivit\u00e0 cinematografica, qui si tenevano rappresentazioni teatrali e di avanspettacolo, concerti di musica classica e leggera; negli anni che precedettero la chiusura, il teatro fu anche sede del Premio Ciampi.\nIl suo palcoscenico fu calcato da personalit\u00e0 quali Wanda Osiris, Tot\u00f2, Eduardo De Filippo, Dario Fo, Renato Rascel, Ugo Tognazzi, Vittorio Gassman, Elena Zareschi, Giorgio Albertazzi, Anna Proclemer, Sandra Mondaini, Raimondo Vianello, Alberto Sordi, Carlo e Massimo Dapporto, Nino Manfredi, Walter Chiari, Vittorio De Sica, Gigi Proietti, Paolo Poli, Lino Banfi, Monica Guerritore, Arturo Brachetti, Gino Bramieri e altri ancora.\nEccezionali concerti sia di musica classica che leggera con Andr\u00e9s Segovia, Nikita Magaloff, Maurizio Pollini, Charles Aznavour, Chico Buarque, Jos\u00e9phine Baker, Toquinho, Michel Petrucciani, David Sylvian, Robert Fripp e tanti altri.\nNel dopoguerra, in seguito alla chiusura per ristrutturazione del Teatro Goldoni, ospit\u00f2 la stagione lirica della citt\u00e0: sul suo palcoscenico si sono esibiti cantanti lirici di fama mondiale tra i quali Renata Tebaldi e Franco Corelli.\nIl teatro fu chiuso nel 2005, assieme al Cinema Odeon che apparteneva alla medesima propriet\u00e0, in concomitanza con l'apertura della nuova multisala Medusa (oggi The Space Cinema) nella zona di Porta a Terra.\nLa sua riapertura era prevista e annunciata dal sindaco Alessandro Cosimi nel corso del 2009, ma nella seconda met\u00e0 del medesimo anno prese corpo l'idea di realizzarvi appartamenti, fondi commerciali e di relegare solo una piccola parte della struttura alle proiezioni cinematografiche.\nDi fatto, non senza polemica da parte dell'opinione pubblica, nel corso del 2012 sono iniziati i lavori di demolizione del teatro.\nIl 24 ottobre 2012, parte della struttura dell'ex teatro prospiciente la via Grande (compresa la platea della vecchia sala) ha ufficialmente riaperto come store H&amp;M.\nIl 28 novembre 2013, nell'area della galleria e palcoscenico del cinema-teatro sono state inaugurate due sale cinematografiche aventi capienza totale di 300 posti."}
{"id": "2105888", "revid": "1961055", "url": "https://it.wikipedia.org/wiki?curid=2105888", "title": "Rodolfo Renier", "text": "Biografia.\nNacque dall'antica famiglia patrizia veneziana dei Renier, figlio di Luigi e Fanny Venturi. Studi\u00f2 in varie citt\u00e0 italiane (Camerino, Urbino, Ancona), sempre seguendo gli spostamenti del padre Luigi, magistrato.\nFu poi allievo all'Universit\u00e0 di Bologna di Giosu\u00e8 Carducci, per passare successivamente a Torino, dove si laure\u00f2 in Filosofia nel 1879.\nSi perfezion\u00f2 quindi a Firenze, all'Istituto di Studi Superiori, sotto la guida di Adolfo Bartoli, conseguendo nel 1880 il diploma di Lettere e Storia.\nNel 1883 fu professore di Letterature neolatine all'Universit\u00e0 di Torino.\nSempre nel 1883 fond\u00f2 con Arturo Graf e Francesco Novati il \"Giornale storico della letteratura italiana\", che pochi anni dopo pass\u00f2 sostanzialmente a dirigere da solo, \n\u00abprofondendovi, negli studi particolari, nelle rassegne, negli annunci analitici e in un ricchissimo notiziario, un vero inesauribile tesoro di cultura, di notizie, di rilievi\u00bb.\nCur\u00f2 importanti edizioni critiche e monografie; i suoi saggi critici spaziano attraverso tutta la letteratura europea."}
{"id": "2105892", "revid": "287204", "url": "https://it.wikipedia.org/wiki?curid=2105892", "title": "Antonio Pimentel Tlahuitoltzin", "text": ""}
{"id": "2105895", "revid": "1877829", "url": "https://it.wikipedia.org/wiki?curid=2105895", "title": "Tlatoani di Texcoco", "text": "Elenco dei tlatoque che governarono l\"altepetl\" precolombiano di Texcoco."}
{"id": "2105911", "revid": "1418004", "url": "https://it.wikipedia.org/wiki?curid=2105911", "title": "Premio Arthur C. Clarke", "text": "Il premio Arthur C. Clarke (\"Arthur C. Clarke Award\") \u00e8 un premio letterario britannico assegnato ogni anno al miglior romanzo di fantascienza pubblicato nel Regno Unito nell'anno precedente. Il premio \u00e8 stato istituito nel 1987 grazie ad un fondo concesso dallo stesso Arthur C. Clarke.\nAlbo d'oro.\nI vincitori sono indicati in grassetto, a seguire i finalisti."}
{"id": "2105916", "revid": "287204", "url": "https://it.wikipedia.org/wiki?curid=2105916", "title": "Antonio Sebasti\u00e1n de Toledo Molina y Salazar", "text": "Biografia.\nToledo Molina y Salazar nacque in Spagna ma crebbe in Per\u00f9 dove il padre, Pedro \u00c1lvarez de Toledo y Leiva, fu vicer\u00e9 tra il 1639 ed il 1648. Da adolescente si un\u00ec alla marina coloniale comandando alcuni squadroni contro i pirati olandesi. Torn\u00f2 in Spagna col padre nel 1648, divenendo maggiordomo del palazzo reale e poi ambasciatore a Venezia ed in Germania.\nIl 30 dicembre 1663 re Filippo IV lo nomin\u00f2 vicer\u00e9 della Nuova Spagna, nonostante il Consiglio delle Indie avesse inizialmente rifiutato la sua nomina a causa della scarsa salute. Giunse a Chapultepec rimanendovi alcuni giorni prima di fare l'ingresso ufficiale a Citt\u00e0 del Messico. Durante la permanenza a Chapultepec diede ordine di non preparare celebrazioni per il suo arrivo, dato che le casse della colonia erano vuote in seguito alla guerra contro gli inglesi. Ordin\u00f2 invece che i 16000 pesos risparmiati fossero usati per creare una scatola dorata filigranata da mandare come regalo al re. Entr\u00f2 a Citt\u00e0 del Messico il 15 ottobre 1664, prendendo i poteri.\nNel 1665 il pirata inglese John Davis saccheggi\u00f2 e distrusse la piazza di Saint Augustine, nella Florida spagnola. Perse, tra le altre cose, le guarnigioni che erano stanziate a difesa. Per evitare un secondo attacco il vicer\u00e9 Toledo Molina y Salazar riorganizz\u00f2 l'Armada de Barlovento (guardiacoste). Ordin\u00f2 la costruzione di una nave da guerra veloce ed armata pesantemente. Questa ed altre spese rovinarono le gi\u00e0 sofferenti casse della colonia.\nNonostante tutto il vicer\u00e9 prosegu\u00ec la ricostruzione della cattedrale di Citt\u00e0 del Messico. I suoi interni ornati vennero conclusi nel 1666 e la seconda dedica della cattedrale ebbe luogo il 22 dicembre 1667.\nIspezion\u00f2 le fortificazioni di San Juan de Ul\u00faa, nei pressi di Veracruz, e sospese i lavori del sistema idrico di Citt\u00e0 del Messico. Invi\u00f2 una nuova spedizione fallimentare verso la Bassa California. Sospese la costruzione di un convento a Guanajuato a causa della mancanza di fondi.\nNel 1670 i Chichimeca invasero Durango ed il governatore, Francisco Gonz\u00e1lez, ne abbandon\u00f2 la difesa. Riusc\u00ec a salvare solo le sue propriet\u00e0, abbandonando i militari.\nAll'inizio del 1666 giunse a Citt\u00e0 del Messico la notizia della morte di re Filippo IV. Si tenne un servizio funebre solenne nell'ancora incompleta cattedrale. La regina Maria Anna divenne reggente per conto del figlio Carlo II, che al tempo aveva solo 3 anni.\nL'Audiencia sporse alcune lievi proteste presso la Corona sul modo di comportarsi del vicer\u00e9, come il fatto di essere giunto tardi alla funzione religiosa. Alcuni di questi reclami furono girati al vicer\u00e9 Toledo Molina y Salazar, il quale rassegn\u00f2 le dimissioni per motivi di salute (dimissioni respinte dalla Corona). Al contrario, il 3 aprile 1670, estese il termine del mandato. Smise infine di ricoprire l'incarico nel 1673, restando alcuni mesi ancora a Citt\u00e0 del Messico. Il 2 aprile 1674 part\u00ec per la Spagna. A Tepeaca (Puebla), sulla strada che porta da Citt\u00e0 del Messico a Veracruz, perse la vita la moglie, che fu sepolta sul posto."}
{"id": "2105920", "revid": "287204", "url": "https://it.wikipedia.org/wiki?curid=2105920", "title": "Antonio Sebastian de Toledo Molina y Salazar", "text": ""}
{"id": "2105925", "revid": "21880", "url": "https://it.wikipedia.org/wiki?curid=2105925", "title": "The Calcutta Chromosome", "text": ""}
{"id": "2105929", "revid": "436907", "url": "https://it.wikipedia.org/wiki?curid=2105929", "title": "Never Can Say Goodbye", "text": "Never Can Say Goodbye \u00e8 una canzone scritta da Clifton Davis, ed originariamente registrata dal gruppo musicale statunitense Jackson 5. Pubblicata come singolo nel 1971, la canzone \u00e8 stata uno dei maggiori successi del gruppo, di cui sono state registrate negli anni successivi numerose cover, fra cui la pi\u00f9 celebre rimane senz'altro quella del 1974 della cantante statunitense Gloria Gaynor.\nVersione dei Jackson 5.\nNever Can Say Goodbye fu pubblicata dai Jackson 5 il 16 marzo 1971 in occasione dell'uscita, il mese successivo, dell'album \"Maybe Tomorrow\". Nel brano un appena dodicenne Michael Jackson cantava un serioso brano d'amore con i cori dei fratelli. Il singolo ebbe un notevole successo, raggiungendo la seconda posizione della classifica di \"Billboard\" e la prima della classifica dei singoli rhythm and blues.\nVersione di Gloria Gaynor.\n\"Never Can Say Goodbye\" fu registrato tre anni dopo la versione dei Jackson 5 da Gloria Gaynor, a cui fu fornito un arrangiamento disco pi\u00f9 consono al suo stile. Anche in questa occasione il singolo ebbe un notevole successo, riuscendo a raggiungere la quarta posizione della classifica di \"Billboard\" e la sesta posizione nei Paesi Bassi.\nLa versione del brano della Gaynor ebbe inoltre l'onore di essere il primo brano a conquistare il primo posto nella classifica disco di \"Billboard\", nata proprio in quel periodo. Il brano diede anche il nome all'album della Gaynor.\nAltre versioni.\nDella canzone furono in seguito incise numerose cover da artisti come Isaac Hayes, Cal Tjader, The Sandpipers, Rahsaan Roland Kirk, Yazz, Herbie Mann, Sheena Easton, Vanessa Williams e Gerald Albright.\nNel 1987 il brano fu registrato dal gruppo britannico The Communards ed incluso nell'album \"Red\". La versione del gruppo ottenne un ottimo riscontro di pubblico, arrivando al quarto posto della classifica ufficiale dei singoli e al secondo di quella disco di \"Billboard\".\nNel corso della trasmissione televisiva italiana \"Non \u00e8 la Rai\" la presentatrice Ambra Angiolini cant\u00f2 in playback il brano molte volte usando la voce di Antonella Tersigni e, significativamente, anche nell'ultima puntata, inserito nella compilation \"Non \u00e8 la Rai 2\" del 1993.\nAnche i Musica Nuda hanno realizzato nel 2006 una versione di questo brano per l'album \"Musica nuda 2\".\nNel 2012 la serie televisiva Glee, in un episodio tributo a Michael Jackson, ha riproposto una versione della canzone cantata da Quinn (Dianna Agron)."}
{"id": "2105930", "revid": "339392", "url": "https://it.wikipedia.org/wiki?curid=2105930", "title": "Un ottico", "text": ""}
{"id": "2105932", "revid": "729019", "url": "https://it.wikipedia.org/wiki?curid=2105932", "title": "Juan Mart\u00edn Hern\u00e1ndez", "text": "Dopo la fine dell'attivit\u00e0 sportiva \u00e8 divenuto commentatore e analista sportivo.\nBiografia.\nCresciuto nell'AD Francesa, club della capitale argentina, Juan Mart\u00edn Hern\u00e1ndez proviene da una famiglia di sportivi: sua sorella Mar\u00eda de la Paz Hern\u00e1ndez era hockeista su prato per lo stesso club e per la nazionale argentina, e suo zio \u00e8 l'ex calciatore Patricio Hern\u00e1ndez che milit\u00f2 anche in Italia nel .\nPassato professionista nel 2003 nello , con il club parigino vinse il titolo francese al termine della sua prima stagione in Europa.\nEsord\u00ec in nazionale argentina a Montevideo contro il nel corso del Sudamericano 2003, e pochi mesi dopo prese parte alla in Australia; nel 2004-05 giunse fino alla finale di Heineken Cup e nel 2007 vinse il suo secondo titolo francese; nel settembre di quell'anno partecip\u00f2 con i \"Pumas\" alla che si tenne proprio in Francia, e in cui l'Argentina si classific\u00f2 terza assoluta.\nNel 2009 milit\u00f2 in Currie Cup nella compagine sudafricana del ; nel 2010 giunse il trasferimento in Francia al .\nInfortunatosi a un ginocchio contro , fu fuori circa sette mesi e perse l'occasione di partecipare alla ; rientrato in campo nel Top 14 2011-12 si qualific\u00f2 ai \"play-off\" poi persi contro , la squadra presso cui si trasfer\u00ec due anni pi\u00f9 tardi nel 2014 e con cui nel 2015 si laure\u00f2 campione d'Europa di club.\nDopo la torn\u00f2 in Argentina nella \"franchise\" di Super Rugby dei , che fu la sua ultima compagine, avendo deciso il ritiro al termine dell'edizione di torneo 2018.\nUn anno pi\u00f9 tardi ha commentato per ESPN in lingua spagnola gli incontri della ."}
{"id": "2105935", "revid": "599013", "url": "https://it.wikipedia.org/wiki?curid=2105935", "title": "Carrozzeria Coggiola", "text": "La Carrozzeria Coggiola \u00e8 una carrozzeria automobilistica ed aeronautica con sede a Torino attiva dal 1966.\nStoria.\n\u00c8 stato proprio in quell'anno che questa carrozzeria fu fondata da Sergio Coggiola, un personaggio il cui talento per il disegno industriale automobilistico \u00e8 maturato dopo ben 14 anni al servizio della Ghia come disegnatore e come capo ufficio tecnico.\nNel 1969 la carrozzeria Coggiola inizi\u00f2 una collaborazione con la svedese Saab, una lunga collaborazione che avrebbe dato frutti molto interessanti, sia per quanto riguarda la produzione di serie (Saab Sonett III e Saab 9000), sia per quanto riguarda alcuni prototipi (per esempio la \"Saab 98 Combi Coup\u00e9\").\nNegli anni settanta, oltre a mandare avanti la collaborazione con la Saab, la Coggiola cur\u00f2 anche altri lavori, specialmente nel campo dei prototipi. Nacquero cos\u00ec prototipi su base Lancia Fulvia, Volvo P1800 e Pontiac Grand Prix.\nAnche gli anni successivi furono densi di attivit\u00e0 per la carrozzeria Coggiola, che realizz\u00f2 altri prototipi come la \"Citro\u00ebn Visa cabrio\" e diversi prototipi su base Audi. \u00c8 datato 1988 il prototipo Renault denominato \"M\u00e9gane\", che qualche anno pi\u00f9 tardi dar\u00e0 il suo nome ad uno dei best seller della Casa francese. Stessa cosa dicasi per il prototipo \"Sc\u00e9nic\" di due anni dopo.\nUna delle particolarit\u00e0 della carrozzeria Coggiola stava nel studiare le carrozzerie in funzione di paramentri relativi alla sicurezza ed alla rigidit\u00e0 torsionale.\nGli anni novanta hanno visto la nascita di prototipi di vari marchi (Fiat, Lancia, Opel, ecc). Vi sono stati esperimenti anche su basi Mercedes-Benz. Famoso \u00e8 stato il prototipo modulare VRC, praticamente una vettura con padiglione smontabile e sostituibile con un altro di forma differente per variare il tipo di carrozzeria mantenendo la stessa vettura. Non mancano nello stesso decennio anche prototipi di marche pi\u00f9 \"nobili\", come la Bentley e la Aston Martin.\nAnche gli anni 2000 sono stati assai prolifici: significativo il prototipo T-Rex, un SUV di grossissima taglia, cos\u00ec come significativo \u00e8 anche il prototipo Toyota 735N, una sorta di monovolume dal padiglione assai profilato.\nL'attivit\u00e0 della Coggiola non si dedica solo al mondo automobilistico, ma anche a quello aeronautico, specialmente nel campo degli elicotteri."}
{"id": "2105940", "revid": "767487", "url": "https://it.wikipedia.org/wiki?curid=2105940", "title": "I giorni della vita", "text": "I giorni della vita (\"The Time of Your Life\") \u00e8 un film del 1948, diretto dal regista statunitense Henry C. Potter.\nTrama.\nIl Nick's Saloon \u00e8 un punto di approdo per personaggi di ogni tipo e provenienza: giovani donne in cerca di un riscatto, artisti di variet\u00e0 affamati senza un ingaggio, ubriaconi, sbruffoni impenitenti, disoccupati, gente di malaffare, poliziotti, strilloni, giocatori di flipper.\nIn mezzo, al suo solito tavolino, spesso con una coppa di champagne in mano, Joe discute, osserva, commenta, consiglia, offre da bere, talvolta incoraggia, aiuta con denaro, raddrizza situazioni sentimentali in difficolt\u00e0.\nAnalisi del film.\nTratto dalla pi\u00e8ce di William Saroyan, vincitrice, tra gli altri del premio Pulitzer nel 1940, il film rivela le sue origini teatrali nell'unit\u00e0 di spazio e tempo. L'azione si svolge nell'arco di poche ore pomeridiane e tutta all'interno del locale dell'italo-americano Nick, con tre sole eccezioni, peraltro di poca rilevanza nella narrazione (quasi intervalli tra gli atti): una sala per le scommesse, un esterno del bar presidiato dal Salvation Army e un'anziana signora che, al telefono, accetta di incontrare un avventore del locale.\nA dispetto della sostanziale fedelt\u00e0 al testo teatrale, il tocco delicato, quasi inavvertibile di Henry C. Potter garantisce la qualit\u00e0 dell'operazione filmica. Con \"scelte inconsuete di rappresentazione dello spazio\", che permettono di osservare ci\u00f2 che avviene alle spalle di chi parla, in profondit\u00e0 di campo, il regista insegue e valorizza le performance (anche artistiche) di un gruppo di attori quanto mai affiatato. Al proposito \u00e8 curioso l'inconsueto ruolo, quasi di arbitro di moralit\u00e0, attribuito a James Cagney, ben pi\u00f9 noto nei panni dello spietato fuorilegge (che, di l\u00ec a poco sarebbe tornato ad indossare, in \"La furia umana\").\nTipicamente congeniale a Potter \u00e8, poi, l'uso del timbro grottesco, demenziale, a volte delirante: ad esempio l'esplosione del flipper in una sarabanda di bandiere USA, fuochi artificiali, marcette musicali, allorch\u00e9, dopo una vita di tentativi, il fanatico del flipper riesce a vincere la partita; o il lungo monologo con cui un ubriacone di nome Murphy, vestito da Buffalo Bill, in mezzo ad un mare di boccali di birra, racconta la sua storia pi\u00f9 che secolare"}
{"id": "2105945", "revid": "247222", "url": "https://it.wikipedia.org/wiki?curid=2105945", "title": "Centrale Italiana", "text": "Centrale Italiana era una centrale d'acquisto italiana, la maggiore per quota di mercato a livello italiano durante la sua attivit\u00e0, svoltasi fra gli anni 2000 e gli anni 2010.\nStoria.\nCentrale Italiana nasce nel 2005 come alleanza tra Coop Italia e Sigma, dopo lo scioglimento di Italia Distribuzione, la centrale d'acquisto tra Coop e Conad sciolta per volont\u00e0 di quest'ultima.\nSuccessivamente entreranno in Centrale Italiana altri due partner: Despar Italia e Il Gigante, arrivando ad una quota di mercato del 23,4% al 30 giugno 2011. Infine, si aggiunge Disco Verde.\nA seguito di un'istruttoria dell'Antitrust pubblicata il 4 dicembre 2013, Coop, Gigante, Despar, Sigma e Disco Verde hanno deciso di chiudere Centrale Italiana. Secondo l'Autorit\u00e0, Centrale Italiana aveva una quota del 23% (25,7% secondo Iri che probabilmente non tiene conto delle quote dei Discount).\nNel settembre 2014 Coop Italia annuncia l'entrata, effettiva dal gennaio 2015, in Coopernic insieme all'ingresso del gruppo belga Dehaize, contemporaneamente all'impegno nella chiusura di ogni attivit\u00e0 di Centrale Italiana, la centrale d'acquisto che vedeva Coop operare insieme a Despar e Sigma. Per Coop Italia si ha il passaggio da una rete nazionale di alleanze ad una internazionale."}
{"id": "2105946", "revid": "399", "url": "https://it.wikipedia.org/wiki?curid=2105946", "title": "Mondovisione", "text": "Mondovisione \u00e8 il termine che definisce la teletrasmissione transcontinentale e transoceanica di un segnale elettrico in grado di trasferire suoni ed immagini attraverso un satellite artificiale in orbita geocentrica.\nLa data di avvio del servizio viene indicata nell'11 luglio 1962 quando alle 0.48 (ora del meridiano di Greenwich) le stazioni geospaziali di Goonhilly Down (Goonhilly Satellite Earth Station), in Inghilterra, e Pleumeur-Bodou, in Bretagna ricevettero immagini provenienti dalla stazione USA di Andover (Andover Earth Station, nel Maine), rilanciate dal satellite Telstar, messo in orbita il giorno precedente dalla base aerospaziale di Cape Canaveral.\nPrima trasmissione in mondovisione.\nLa prima trasmissione vera e propria diffusa in mondovisione dagli Stati Uniti d'America si ebbe poi un paio di settimane dopo, il 23 luglio, e dur\u00f2 poco meno di otto minuti (il satellite Telstar non era geostazionario, pertanto era \"visibile\" dalle due sponde dell'oceano Atlantico solo per pochi minuti). Prevedeva, sullo sfondo della bandiera statunitense e con l'audio che irradiava l'inno nazionale, la telecronaca dello scambio di saluti fra il vicepresidente Lyndon B. Johnson e Frederick Kappel, presidente della AT&amp;T, la societ\u00e0 di telecomunicazioni cui era stato affidato il compito di realizzare il primo satellite artificiale \"Telstar\".\nLa trasmissione, rilanciata dal satellite, veniva captata dalla stazione di ricezione inglese e a sua volta ritrasmessa a sedici emittenti televisive europee collegate, fra cui la RAI.\nIl contributo dell'Italia.\nContestualmente, dall'Italia, circa tre ore dopo, poco prima delle 23, veniva irradiato il primo contributo dell'allora Programma Nazionale (il Secondo Programma, o Secondo Canale, era entrato in funzione solo da pochi mesi, nel novembre 1961) comprendente un estratto di diversi servizi giornalistici e documentaristici trasmessi in diretta televisiva, il tutto per una durata di cinque minuti e l'utilizzo di undici telecamere.\nLa \"copertura\" dell'evento, commentato dal giornalista del Telegiornale Luca Di Schiena, era coordinata da un gruppo di registi che sarebbero poi diventati nomi molto conosciuti nell'ambito televisivo: Ubaldo Parenzo, Giuseppe Sibilla, Franco Morabito, Giovanni Coccorese e Mario Conti.\nIl men\u00f9 della televisione italiana comprendeva estratti da un concerto nella Cappella Sistina (\"Tu es Petrus\" il brano eseguito), un servizio dal Colosseo e dal Palazzo della FAO alle Terme di Caracalla, dove era parallelamente in corso una rappresentazione di \"Tosca\" di Giacomo Puccini (venne trasmessa la romanza \"E lucean le stelle\", cantata dal tenore Ferruccio Tagliavini). Concludeva il contributo un servizio dalla Sicilia riguardante la pesca a Mazzar\u00f2 di Taormina.\nTrasmissioni RAI trasmesse in Mondovisione.\nI programmi della RAI trasmessi in Eurovisione e in Mondovisione sono la Santa Messa di Natale e di Pasqua con benedizione \"Urbi et Orbi\" (\"alla Citt\u00e0 di Roma e al Mondo intero\") e messaggio di augurio del Papa, il Rito della Via Crucis del Venerd\u00ec Santo al Colosseo, lo Zecchino d'Oro, ed altri importanti eventi, soprattutto sportivi. Nel 2015 la RAI ha trasmesso in Eurovisione e in Mondovisione le trasmissioni televisive e i collegamenti di EXPO MILANO 2015, tra cui anche il concerto inaugurale di Andrea Bocelli, presentato da Paolo Bonolis e Antonella Clerici. Nel 2017 anche il concerto televisivo di Vasco Rossi, condotto da Paolo Bonolis con voci fuori campo \u00e8 andato in onda in diretta in Mondovisione. Il 21 giugno 2019 la RAI ha trasmesso in diretta dall'Arena di Verona in mondovisione la Traviata di Giuseppe Verdi con la regia e le scene di Franco Zeffirelli alla presenza del Presidente della Repubblica italiana Sergio Mattarella e delle pi\u00f9 alte cariche dello Stato\ncon una trasmissione televisiva speciale intitolata \"Zeffirelli l'ultimo sogno\" in omaggio al regista scomparso sei giorni prima dell'evento. Questo \u00e8 stato l'ultimo progetto del regista che non ha potuto partecipare in seguito alla sua dipartita e per l'occasione la tv di Stato ha organizzato questa diretta speciale.\nIl Festival di Sanremo \u00e8 trasmesso invece solamente in Eurovisione."}
{"id": "2105949", "revid": "1431409", "url": "https://it.wikipedia.org/wiki?curid=2105949", "title": "Harry Groener", "text": "Biografia.\nDopo la nascita in Germania, \u00e8 emigrato con la sua famiglia negli Stati Uniti all'et\u00e0 di due anni.\nDeve la sua fama all'interpretazione del sindaco Wilkins nella serie televisiva \"Buffy l'ammazzavampiri\" e quella del cuoco tedesco Gunther nella serie televisiva \"Las Vegas\". \u00c8 inoltre comparso in alcune puntate della sit-com \"How I Met Your Mother\" nel ruolo di Clint (patrigno di Ted)."}
{"id": "2105950", "revid": "287204", "url": "https://it.wikipedia.org/wiki?curid=2105950", "title": "Live at Paradiso", "text": "Live at Paradiso \u00e8 un album bootleg dal vivo di John Frusciante, mai pubblicato realmente, ma interamente disponibile su YouTube e sulla rete.\nL'album \u00e8 stato registrato in presa diretta molto probabilmente dai fan, e riporta per intero l'esibizione tenuta al Paradiso di Amsterdam.\nIl repertorio riprende brani dei primi tre album e presenta gi\u00e0 pezzi che verranno inseriti in seguito in \"From the Sound Inside\". Da notare la presenza di numerose cover, tra cui spiccano quelle di Syd Barret, Joy Division, David Bowie e Lou Reed, perch\u00e9 rappresentano le principali influenze della musica di Frusciante (com'egli stesso afferma nelle spiegazioni tra una canzone e l'altra).\nTiny Dancer, invece, \u00e8 un suo classico ormai delle sue esibizioni con i Red Hot Chili Peppers, cos\u00ec come Maybe.\nConsigliato soprattutto per i fan.\nFormazione.\nSul palco \u00e8 presente il solo Frusciante, con una chitarra acustica."}
{"id": "2105956", "revid": "287204", "url": "https://it.wikipedia.org/wiki?curid=2105956", "title": "Shine On (singolo Jet)", "text": "Shine On \u00e8 un singolo dei Jet, tratto dall'omonimo album, il secondo in studio del gruppo musicale, e pubblicato il 12 dicembre 2006 per l'etichetta discografica Atlantic Records, sia in versione fisica che per il download.\nIl brano, della durata di 4:36, \u00e8 stato prodotto da Dave Sardy e composto da Nic Cester, cantante del gruppo insieme al fratello Chris, ed \u00e8 dedicato al padre, il vero fondatore della band, morto per un male incurabile."}
{"id": "2105960", "revid": "486946", "url": "https://it.wikipedia.org/wiki?curid=2105960", "title": "Aeroporto di Gerona-Costa Brava", "text": ""}
{"id": "2105964", "revid": "76963", "url": "https://it.wikipedia.org/wiki?curid=2105964", "title": "George Hertzberg", "text": "Deve la sua fama all'interpretazione del demonoide Adam nella serie televisiva \"Buffy\". Ha avuto anche ruoli minori in svariati telefilm."}
{"id": "2105970", "revid": "830939", "url": "https://it.wikipedia.org/wiki?curid=2105970", "title": "Aleksandr Aleksandrovi\u010d Aljab'ev", "text": "Biografia.\nNato in una famiglia agiata, apprese molto giovane la musica. Fine conoscitore delle musiche russe orientali e caucasiche, compose sette opere, pi\u00f9 di 200 romanze, balletti, vaudeville e diverse melodie. Celebre la sua romanza \"Solove\u00ef\" (usignolo), da una poesia di Anton Delvig.\nCombatt\u00e9 da ufficiale durante le guerre napoleoniche, guadagnando due medaglie. Nel 1825 fu arrestato, perch\u00e9 sospettato di omicidio, e deportato in Siberia nel 1828. Liberato nel 1843, pass\u00f2 il resto della sua vita a Mosca."}
{"id": "2105971", "revid": "486946", "url": "https://it.wikipedia.org/wiki?curid=2105971", "title": "Alexandr Aleksandrovi\u010d Aliabev", "text": ""}
{"id": "2105974", "revid": "20521959", "url": "https://it.wikipedia.org/wiki?curid=2105974", "title": "Islas Canarias", "text": ""}
{"id": "2105979", "revid": "729019", "url": "https://it.wikipedia.org/wiki?curid=2105979", "title": "Lashkar-e Taiba", "text": "Lashkar-e Taiba (; letteralmente \"Esercito del bene\", comunemente tradotto anche come \"Esercito dei giusti\", \"Esercito dei puri\" o \"Esercito di Dio\"; traslitterato anche come \"Lashkar-i Tayyaba\", \"Lashkar-e Tayyaba\", \"Lashkar-e Tayyiba\", \"Lashkar-i Taiba\", \"Lashkar-e Toiba\" o LET) \u00e8 una delle pi\u00f9 grandi e pi\u00f9 attive organizzazioni terroristiche in Asia meridionale.\nStoria.\nFondata agli inizi degli anni novanta da Hafiz Mohammed Sa'id, agli inizi attivo soprattutto nella regione di Jammu e Kashmir, al confine tra Pakistan e India, Lashkar-e Taiba \u00e8 prevalentemente composta da radicali religiosi pakistani che professano un'ideologia sunnita ultraortodossa..\n\u00c8 attualmente stanziata vicino a Lahore, Pakistan e sono operativi in diversi campi di addestramento militare in Kashmir. Alcuni membri di questa associazione hanno effettuato grandi attentati contro l'India il cui obiettivo primario era quello di estirpare l'amministrazione indiana dal Kashmir. Alcuni membri sono stati accusati anche di aver preso parte ad attacchi in Pakistan, in particolare a Karachi, per marcare loro opposizione alle politiche del presidente Pervez Musharraf. L'organizzazione \u00e8 categorizzata come un'organizzazione terroristica da India, Pakistan, Stati Uniti, Regno Unito, Unione europea, Russia e Australia.\nSecondo alcune fonti, Laskar-e Taiba si \u00e8 rinominata in Jama'at al-Da'wah (JUD) nel gennaio 2002 per sfuggire al divieto imposto dal governo pakistano.\nLashkar-e Taiba ha ricevuto il sostegno iniziale negli anni 1980 da parte dell'Inter-Services Intelligence (ISI) pakistano, al fine di lottare contro l'Unione Sovietica in Afghanistan. Molte fonti sostengono che l'ISI abbia continuato a sostenere LET. Il governo degli Stati Uniti, in sostanza, ha creato il campo di addestramento della guerriglia LET vicino a Kunnad, in Afghanistan e nel 1987 la CIA ha creato il suo campo base su 80 ettari a Muridke vicino a Lahore, per formare i gruppi terroristici afghani da utilizzare contro il governo sovietico in Afghanistan. Stanziata nel Kunar provincia dell'Afghanistan, la Lashkar-e Taiba \u00e8 l'ala militare del Markaz al-Dawa Wal - Irshad (MDI), un'organizzazione fondamentalista islamica della setta Ahl-e Hadith in Pakistan.\nLa MDI ha sede a Muridke vicino a Lahore, Pakistan ed \u00e8 diretta dal Prof. Hafiz Mohammed Saeed, che \u00e8 anche un dirigente di Lashkar-e Taiba. Egli ora dirige un'organizzazione benefica islamica, Jama'at al-Da'wa, che \u00e8 sospettata di operazioni di finanziamento per il Lashkar-e Taiba. \nAttualmente, la MDI sostiene di essere stata riorganizzata in due ali indipendenti, una esclusivamente dedicata alla predicazione dell'Islam con Hafiz Mohammed Sa'id come capo e l'altra per portare avanti la sua campagna di violenza nel Kashmir sotto la guida dello studioso del Kashmir Maulana Abd al-Wahid Kashmir.\nL'ideologia del gruppo va al di l\u00e0 della semplice sfida alla sovranit\u00e0 dello Stato Indiano nulle regioni del Jammu e Kashmir. L'agenda del Lashkar riporta, come illustrato in un opuscolo intitolato \"Perch\u00e9 stiamo conducendo il jihad\", il ripristino della regola islamica su tutte le parti di Asia del Sud, Russia e persino la Cina. Inoltre l'organizzazione \u00e8 basata su una sorta di fondamentalismo islamico predicato dal suo mentore, il JuD. Esso mira a realizzare una unione di tutte le regioni a maggioranza musulmana nei paesi che circondano il Pakistan. Nella sua storia l'organizzazione ha dimostrato scarso rispetto per la vita umana e ha svolto attivit\u00e0 terroristiche di grande brutalit\u00e0. Molti dei suoi obiettivi si ispirano agli iter dei Services Intelligence (ISI) del Pakistan. Con la presenza americana e la pressione militare in Afghanistan, l'ISI ha perso la sua protezione dall'organizzazione. Organizzazioni come la LeT sono state utilizzate per assorbire la resistenza dei talebani e di al-Q\u0101\u02bfida nella regione. Il Capo ha affermato che ha assistito la milizia dei talebani e Osama bin Laden in Afghanistan durante i mesi di novembre e dicembre 2002, nella loro lotta contro l'Alleanza del Nord."}
{"id": "2105980", "revid": "599013", "url": "https://it.wikipedia.org/wiki?curid=2105980", "title": "Ignacio Zoco", "text": "Carriera.\nClub.\nIgnacio Zoco inizi\u00f2 la sua carriera nell'Osasuna nel 1959. Nel 1962 pass\u00f2 al facendo parte della generazione Y\u00e9-y\u00e9, e qui gioc\u00f2 fino al suo ritiro nel 1974. Con i madrileni vinse la Coppa dei Campioni nel 1965-1966.\nNazionale.\nIgnacio Zoco gioc\u00f2, tra il 1961 ed il 1969, 25 volte per la Nazionale spagnola, per la quale realizz\u00f2 un gol. Divent\u00f2, nel 1964, Campione europeo. Prese parte anche al Campionato mondiale di calcio del 1966 in Inghilterra."}
{"id": "2105982", "revid": "109032164", "url": "https://it.wikipedia.org/wiki?curid=2105982", "title": "Lacusovagus magnificens", "text": "Il lacusovago (Lacusovagus magnificens) \u00e8 uno pterosauro vissuto nel Cretaceo inferiore (circa 110 milioni di anni fa). I suoi resti sono stati trovati in Brasile. \u00c8 stato descritto nel 2008 da Mark P. Witton.\n\u00c8 il pi\u00f9 grande pterosauro della famiglia Chaoyangopteridae sinora trovato, con una apertura alare di 5 metri. \u00c8 il primo membro di tale famiglia rinvenuto fuori dalla Cina."}
{"id": "2105983", "revid": "339392", "url": "https://it.wikipedia.org/wiki?curid=2105983", "title": "Aeroporto di Tenerife-Sur", "text": ""}
{"id": "2105984", "revid": "339392", "url": "https://it.wikipedia.org/wiki?curid=2105984", "title": "Aeroporto di Tenerife-Norte", "text": ""}
{"id": "2105994", "revid": "1543377", "url": "https://it.wikipedia.org/wiki?curid=2105994", "title": "Danny Strong", "text": "Biografia.\nStrong nasce a Manhattan Beach, in California, il 6 giugno del 1974 da una famiglia ebraica di origini lituane, russe e polacche. Appassionato di cinema, da ragazzino soleva noleggiare i film presso il videonoleggio \"Video Archives\", dove stringe amicizia con un giovane Quentin Tarantino, impiegatovi al tempo come commesso. Ha studiato cinema e teatro presso la \"University of Southern California\". Debutta al cinema con il piccolo ruolo di uno studente nel film \"Pensieri pericolosi\", in seguito lavora prevalentemente per la televisione. Dopo aver preso parte ad alcuni episodi della serie TV \"Ragazze a Beverly Hills\", recita nei film \"Pleasantville\" e nel parodico-demenziale \"Shriek - Hai impegni per venerd\u00ec 17?\".\nDal 1997 al 2003 interpreta Jonathan Levinson in \"Buffy l'ammazzavampiri\", dopo l'esperienza nella serie ottiene una parte in \"Seabiscuit - Un mito senza tempo\". Acquista altra popolarit\u00e0 grazie al ruolo ricorrente di Doyle McMaster nella serie televisiva \"Una mamma per amica\". Nel 2007 affianca Amanda Bynes, interpretando uno dei sette nani, in \"Sydney White - Biancaneve al college\", rivisitazione moderna della favola di \"Biancaneve\". Nel 2008 l'attivit\u00e0 di sceneggiatore con il film televisivo della HBO \"Recount\", candidato a 5 Emmy e 4 Golden Globe. La rivista \"Variety\" lo ha inserito tra i dieci sceneggiatori da tenere d'occhio nel 2007."}
{"id": "2105998", "revid": "767487", "url": "https://it.wikipedia.org/wiki?curid=2105998", "title": "Amazing Blondel", "text": "Gli Amazing Blondel sono un gruppo musicale inglese formato da Eddie Baird, John Gladwin e Terry Wincott. La loro musica \u00e8 stata definita a volte come \"psych folk\", ma in effetti pu\u00f2 meglio definirsi progressive folk, inteso come una reinvenzione della musica rinascimentale basata sull'uso di strumenti di quel periodo come il liuto e il flauto dolce.\nLa storia.\nJohn Gladwin e Terry Wincott suonavano entrambi in una band molto \"elettrica\" chiamata Methuselah. A un certo punto nei loro concerti i due si producevano in un duetto acustico che riscuoteva un grande successo presso il pubblico: questo gli permise di portare alla luce la particolarit\u00e0 della loro musica. Cos\u00ec nel 1969 lasciarono i Methuselah e cominciarono a lavorare sul loro materiale acustico. \nInizialmente questo materiale derivava dalla musica folk, in linea con molti degli altri gruppi di quel tempo. Tuttavia, cominciarono a sviluppare un personale idioma musicale, influenzato da una parte dai primi \"revivalisti\" come David Munrow, e dall'altro dai loro ricordi di infanzia legati alla serie TV Robin Hood, con la colonna sonora \"pseudo medievale\" di Elton Hayes.\nIl gruppo si volle chiamare all'inizio Blondel da Blondel de Nesle, menestrello, poeta e musicista vissuto in Francia attorno al XIII secolo, che la leggenda colloca alla corte di Riccardo I d'Inghilterra. Secondo la leggenda, quando Riccardo I fu fatto prigioniero, Blondel viaggi\u00f2 per tutta l'Europa centrale, cantando a ogni castello per localizzare il re e aiutarlo a fuggire. Questo nome per il gruppo fu suggerito da uno chef chiamato Eugene McCoy, che ascolt\u00f2 alcune delle loro canzoni e comment\u00f2: \u00abOh, molto Blondel!\u00bb, e cos\u00ec cominciarono a usare quel nome. Successivamente fu consigliato loro di aggiungere un aggettivo (in linea, per esempio, con The Incredible String Band) e cos\u00ec divennero gli Amazing Blondel. \nIl loro primo album, \"The Amazing Blondel\", fu registrato nel 1969 per l'etichetta Bell Records, ma non ebbe un gran successo. L'anno dopo furono presentati da alcuni membri dei Free a Chris Blackwell della Island. Blackwell li mise sotto contratto per la sua etichetta, per la quale registrarono i loro tre pi\u00f9 importanti album: \"Evensong\", \"Fantasia Lindum\" e \"England\".\nCominciarono quindi a girare in tourn\u00e9e, sia con propri concerti sia come gruppo di spalla per formazioni come Genesis, Procol Harum e Steeleye Span. Sul palcoscenico, puntarono sulla precisione tecnica della musica e sulla versatilit\u00e0 di strumentazione (molti concerti comportarono l'uso di circa quaranta strumenti). Tuttavia sorse un conflitto tra i desideri dei loro manager, che premevano per organizzare sempre pi\u00f9 tour, e quelli del gruppo, che invece voleva passare pi\u00f9 tempo a produrre nuovo materiale e in studio di registrazione. Alla fine, questa situazione port\u00f2 nel 1973 alla partenza di John Gladwin (che aveva scritto la maggior parte del loro materiale). I rimanenti due membri del gruppo decisero di continuare come duo, accorciando il loro nome in \"Blondel\". Con questa nuova formazione, continuarono a registrare molti album con un gran numero di musicisti ospiti, tra cui Steve Winwood e Paul Kossoff. \nDalla fine degli anni settanta, il punk divent\u00f2 il genere musicale predominante e il folk perse popolarit\u00e0: Baird e Wincott smisero di suonare sotto il nome di Blondel. \nIl gruppo originale si riform\u00f2 nel 1997 e produsse un nuovo album, \"Restoration\". Da allora, hanno cominciato a esibirsi in tutta Europa. Nel 2005, Terry Wincott ha sub\u00ecto con successo un'operazione per l'applicazione di un bypass cardiaco, che ha rimesso in discussione i piani del gruppo per i concerti futuri.\nMembri del gruppo.\nJohn David Gladwin ed Edward Baird sono nati e cresciuti a Scunthorpe, nel Lincolnshire. Terence Alan Wincott \u00e8 nato nell'Hampshire ma si trasfer\u00ec giovanissimo a Scunthorpe. \nI membri del gruppo sono tutti versatili musicisti: Gladwin canta e suona chitarra a dodici corde, liuto, contrabbasso, tiorba, cetra, tamburello e campane tubolari. Wincott canta e suona chitarra acustica, armonium, flauto, ocarina, congas, cromorno, organo, tamburello, clavicembalo, pianoforte, mellotron, bongos e percussioni varie. Baird canta e suona liuto, glockenspiel, cittern, dulcimer, chitarra a dodici corde e percussioni.\nStile musicale.\nI Methuselah, gruppo di hard rock tendente al rock progressivo e al folk, si inquadrano in un periodo della musica inglese in cui fioriva un\u2019attenzione verso sonorit\u00e0 rinascimentali, di cui \u00e8 testimonianza \"Lady Jane\" dei Rolling Stones. In seguito i Methuselah si trasformarono in Blondel e successivamente in Amazing Blondel, producendo un album rock con influssi blues ed elementi di psichedelia. Il successivo LP \"Evensong\" del 1970 segn\u00f2 la svolta attraverso la quale gli Amazing Blondel esplorarono sensibilit\u00e0 musicali che richiamavano ballate e madrigali medievali, eseguiti con l\u2019ausilio di una strumentazione acustica che rievocava le atmosfere di quel tempo. Per questo i musicisti della formazione familiarizzarono con strumenti del periodo medievale ed elisabettiano: liuto, oboe, cittern, contrabbasso, organo a canne, armonium, flauti dolci, cromorno, chitarra, ocarina, percussioni. Nel successivo \"Fantasia Lindum\" si aggiunsero la cornamusa, il dulcimer, la ghironda e il clavicembalo, anche se quest\u2019album \u00e8 pi\u00f9 prossimo al rock progressivo che al folk rock. Dall\u2019album seguente in poi, gli Amazing Blondel abbandonarono le atmosfere rinascimentali per spostarsi verso sonorit\u00e0 pi\u00f9 dure non lontane da quelle degli Steeleye Span.\nGli strumenti.\nGli Amazing Blondel utilizzarono un gran numero di strumenti, ma fondamentali per il loro sound erano il liuto e i flauti. \nQuando si esibivano in tourn\u00e9e, il liuto risult\u00f2 essere uno strumento piuttosto difficile da usare sul palcoscenico, in termini di amplificazione e accordatura. Cos\u00ec nel 1971 commissionarono la costruzione di due chitarre a sette corde, che potevano essere suonate con l'accordatura dei liuti. Il disegno e la costruzione di questi strumenti furono realizzati da David Rubio che fabbricava chitarre classiche, liuti e altri strumenti per musicisti classici, come Julian Bream e John Williams. \nLo strumento di Gladwin fu progettato per avere un suono leggermente pi\u00f9 basso, per essere usato come strumento di accompagnamento, mentre quello di Baird fu realizzato ponendo maggior enfasi sui suoni alti, come strumento predominante. . Le chitarre furono provviste di microfoni interni per semplificarne l'amplificazione."}
{"id": "2106003", "revid": "125725462", "url": "https://it.wikipedia.org/wiki?curid=2106003", "title": "Berretto da baseball", "text": "Il berretto da baseball (impropriamente chiamato cappello da baseball o cappellino) \u00e8 un tipo di copricapo morbido, dotato di una lunga visiera, ricurva o piatta. Spesso i berretti da baseball sono dotati sulla parte posteriore di un elastico o di un velcro, che serve ad adattare la misura del copricapo alla testa dell'indossatore.\nQuesti berretti sono decorati sulla parte anteriore con il logo o il nome della squadra o dell'universit\u00e0 che sponsorizzano, o del marchio di produzione. Il berretto da baseball fa parte della tradizionale uniforme indossata dai giocatori, con l'orlo rivolto in avanti per proteggere gli occhi dal sole. \nL'associazione di questo tipo di berretto con lo sport del baseball \u00e8 relativa, dato che da decenni \u00e8 ormai entrato a far parte della moda casual o sportiva statunitense, europea e giapponese. Nell'abbigliamaento casual, nel corso degli anni, \u00e8 diventato di moda indossare il berretto con la visiera su un lato, o dietro la testa, soprattutto nell'ambito della cultura hip hop. \nStoria.\nNel 1860, la squadra dei Brooklyn Excelsiors indossava l'antenato del moderno berretto da baseball arrotondato, che presentava una lunga cima e un bottone; nel 1900, il berretto \"Brooklyn style\" divenne popolare.\nDurante gli anni '40, la gomma di lattice divenne il materiale di rinforzo all'interno del cappello e nacque il berretto da baseball moderno. La visiera ampia \u00e8 stata ideata per proteggere gli occhi del giocatore dal sole. In origine, i berretti indossati dai giocatori di baseball erano sprovvisti di visiera o comunque questa era molto corta. Con il tempo il cappello \u00e8 diventato pi\u00f9 strutturato, rispetto al modello del XIX e all'inizio del XX secolo.\nIl berretto da baseball era ed \u00e8 ancora un mezzo importante per identificare una squadra. Infatti, il logo, la mascotte o l'iniziale della squadra sono posizionati sul cappuccio. Il cappello \u00e8 anche cucito nei colori ufficiali della squadra di appartenenza. \nLa forma di base, compresa la visiera curva, \u00e8 simile ad alcuni stili di cappelli solari del 19 \u00b0 secolo. \nLo stile attuale del berretto da baseball fu reso popolare dal giocatore Babe Ruth dei New York Yankees sul finire degli anni venti. \nDesign.\nBerretti da baseball aderenti, quelli senza un regolatore posteriore, sono normalmente cuciti in sei sezioni, e possono essere sormontati da un bottone rivestito in tessuto abbinato al colore principale sulla corona. Occhielli in metallo o occhielli in tessuto sono spesso cuciti o attaccati vicino alla parte superiore di ciascuna delle sei sezioni di tessuto per fornire ventilazione. In alcuni casi, le sezioni posteriori della corona sono realizzate in materiale reticolare a rete per una maggiore ventilazione. La visiera \u00e8 tipicamente irrigidita da un pezzo di cartone cucito o da una plastica rigida.\nI berretti da baseball sono fatti di molti tipi di materiali e sono modellati in vari stili per scopi diversi. I giocatori di baseball delle Major e Minor League indossano cappelli classici in lana (o, pi\u00f9 recentemente, in poliestere) con il logo e i colori della loro squadra; il logo \u00e8 solitamente ricamato nel tessuto sulla parte frontale.\nPrecedentemente, i cappelli da baseball erano realizzati solo in taglie standard. Dai primi anni '70, sono stati anche fabbricati in una forma unica per tutti ma con una cinghia di regolazione nella parte posteriore. Lo stile, comunemente chiamato \"snapback\", \u00e8 diventato sempre pi\u00f9 popolare come accessorio di moda. I progressi nel settore tessile hanno portato al cappello \"stretch fit\", che utilizza Lycra o gomma per consentire la regolabilit\u00e0 all'interno delle taglie. La parte anteriore pu\u00f2 essere morbida ma pi\u00f9 comunemente \u00e8 irrigidita per mostrare il logo in maniera pi\u00f9 chiara.\nI tre tipi principali di berretti da baseball sono:\nUtilizzo.\nAlcune forze armate usano cappelli da baseball come parte della loro uniforme, compresa la Marina Militare degli Stati Uniti e la Guardia Costiera degli Stati Uniti. Usato principalmente con la divisa da lavoro e le tute, il berretto da baseball di solito ha un logo sul davanti per indicare l'affiliazione al comando. Cappelli da baseball di un colore particolare sono indossati per denotare una funzione specifica di una persona o di un particolare lavoro. Ad esempio, nell'esercito degli Stati Uniti, i paracadutisti indossano cappelli da baseball rossi e gli istruttori di paracadute indossano cappelli da baseball neri come parte della loro uniforme. In vari squadroni i berretti utilizzati per le rispettive squadre di baseball sono stati adottati anche come berretti dell'uniforme.\nIn molte forze di polizia degli Stati Uniti, il berretto da baseball \u00e8 indossato come un'alternativa pi\u00f9 pratica al tradizionale cappello a visiera, generalmente utilizzato dai dipartimenti dello sceriffo e dalle forze di polizia dello Stato. Questo \u00e8 pi\u00f9 comune sulla costa occidentale, mentre negli Stati orientali il berretto con visiera tradizionale \u00e8 pi\u00f9 comune. \nIl berretto da baseball \u00e8 anche comunemente usato dalle Compagnie di sicurezza private come un economico e pratico copricapo della loro uniforme.\nNegli ultimi anni c'\u00e8 stata una marcata tendenza tra le forze di polizia e altri corpi in uniforme in tutto il mondo per sostituire i cappelli con visiera e altri copricapi tradizionali con cappelli da baseball economici e comodi. Nel Regno Unito il berretto da baseball \u00e8 unisex e adatto per essere indossato da ufficiali sia maschili che femminili. Nel 2017 le forze di polizia del Northamptonshire, Cheshire e del Lancashire hanno adottato cappelli da baseball rinforzati appositamente noti come \"Bump Caps\", per sostituire i caschi e le bombette precedentemente utilizzati.\nLa polizia finlandese usa un berretto da baseball che \u00e8 considerato un dispositivo di identificazione ufficiale e non pu\u00f2 essere indossato o addirittura esibito da civili, e ha in gran parte sostituito la tradizionale bustina.\nMolte unit\u00e0 armate della polizia di tutto il mondo, in particolare SWAT negli Stati Uniti e Specialized Firearms Command della polizia metropolitana del Regno Unito, spesso indossano cappelli da baseball per proteggere gli occhi dal sole nelle operazioni in cui un casco completo sarebbe particolarmente ingombrante.\nCuriosit\u00e0.\nNella serie televisiva Magnum P.I. il protagonista Tom Selleck indossa praticamente sempre un berretto da baseball dei Detroit Tigers, tranne in situazioni in cui indossa un abbigliamento formale. Anche i suoi ex compagni del Vietnam lo indossano saltuariamente, soprattutto T.C. (interpretato da Roger E. Mosley) e probabilmente la fortunata serie ha influenzato la moda casual che, proprio da quel periodo - anni 80 - ha visto un'espansione nell'utilizzo del berretto da baseball, utilizzo esteso negli anni anche alle donne."}
{"id": "2106014", "revid": "339392", "url": "https://it.wikipedia.org/wiki?curid=2106014", "title": "Capellino", "text": ""}
{"id": "2106019", "revid": "76963", "url": "https://it.wikipedia.org/wiki?curid=2106019", "title": "Iyari Limon", "text": "Deve la sua fama prevalentemente all'interpretazione di Kennedy nella serie televisiva \"Buffy l'ammazzavampiri\", ma la si ricorda anche per aver interpretato Cindy nella terza stagione di \"Undressed\".\nVita privata.\nA un anno \u00e8 andata a vivere a Los Angeles. Ha fatto coming out, dichiarando di essere bisessuale."}
{"id": "2106026", "revid": "729019", "url": "https://it.wikipedia.org/wiki?curid=2106026", "title": "Reinhard Scheer", "text": "La vita prima della guerra.\nNacque a Oberkirchen nell'Assia nel 1863, mostr\u00f2 subito un'innata attitudine al comando e alla conduzione in azioni guerresche. Nel 1881 entr\u00f2 nell'Accademia Navale Tedesca, diplomandosi come ufficiale con ottimi voti.\nNel 1910 \u00e8 ufficiale di Stato maggiore, dove, insieme ad altri ufficiali tedeschi crea nuove teorie di battaglia navale basate sull'offensiva con lo scopo di distruggere la flotta di superficie nemica e, in tal modo, acquisire il controllo del mare, a suo parere essenziale per ogni vittoria bellica.\nLa guerra.\nNel 1914, poco dopo lo scoppio della Prima guerra mondiale, ottiene il comando della II squadra da battaglia, e diventa, grazie alla sua posizione influente, un promotore della strategia offensiva nella conduzione della guerra e nella ricerca dello scontro nei confronti della flotta britannica che, come detto da lui, doveva essere distrutta ad ogni costo.\nNel 1916 viene scelto come Comandante Supremo Superiore in mare, la sua nomina avviene per diretto interessamento del \"Kaiser\" che spera in una condotta offensiva della guerra anche per spezzare il blocco dell'Intesa che stava procurando gravi problemi ai rifornimenti tedeschi alle truppe.\nIl 30 maggio Scheer decide di sfidare la Grand Fleet, ed \u00e8 lui a dirigere con estrema perizia ed abilit\u00e0 la \"Hochseeflotte\" nella battaglia dello Jutland, che tatticamente e nel conteggio delle perdite si rivela una splendida vittoria tedesca ma che strategicamente non muta gli equilibri sul mare.\nScheer d'ora innanzi, timoroso di rischiare la flotta in azioni avventate, s'affida alla conduzione della guerra totale con gli U-Boot. Solo nel 1918 quando finalmente sar\u00e0 comandante supremo della flotta tedesca potr\u00e0 elaborare un piano offensivo su larga scala estremamente ben preparato ma che, a causa della sconfitta seguita di l\u00ec a poco (il piano infatti venne elaborato nell'agosto del 1918), non verr\u00e0 mai realizzato.\nDopo la guerra si ritirer\u00e0 a vita privata e morir\u00e0 nel 1928."}
{"id": "2106034", "revid": "536159", "url": "https://it.wikipedia.org/wiki?curid=2106034", "title": "Pista ciclabile Castiglione della Pescaia-Bivio di Rocchette", "text": ""}
{"id": "2106042", "revid": "2128848", "url": "https://it.wikipedia.org/wiki?curid=2106042", "title": "Oggettivit\u00e0", "text": "Con il termine oggettivit\u00e0 si designa una rappresentazione ideologica corrispondente alla realt\u00e0, al mondo oggettivo e non dipendente quindi da un'attivit\u00e0 della coscienza intesa in senso assoluto.\nAlcuni esempi sono i modi di dire \"bel ragazzo oggettivo\" o \"bravo ragazzo oggettivo\".\nDescrizione.\nL'oggettivit\u00e0 \u00e8 una concezione propria delle tendenze non idealistiche e specialmente realistiche: l'idealismo, infatti, negando il mondo oggettivo, esistente al di fuori e indipendente dalla coscienza, conferisce all'oggettivit\u00e0 un valore soggettivo e spesso arbitrario.\nIl concetto di oggettivit\u00e0 si contrappone ai concetti delle rappresentazioni del mondo esteriore, considerate come segni, simboli, allusioni, strumenti di qualche cosa di altro della realt\u00e0 stessa degli oggetti naturali.\nAl contrario, le tendenze non idealistiche affermano che gli oggetti della realt\u00e0 non rappresentano altro che se stessi o i loro componenti storici.\nL'estensione e i significati del termine sono in stretta relazione coi significati del termine oggetto."}
{"id": "2106047", "revid": "197586", "url": "https://it.wikipedia.org/wiki?curid=2106047", "title": "Strabatenza", "text": ""}
{"id": "2106051", "revid": "1149807", "url": "https://it.wikipedia.org/wiki?curid=2106051", "title": "Richard Riehle", "text": "Biografia.\nRimasto orfano di padre a 13 anni, ha ricoperto numerosi ruoli \"cameo\" in parecchi film, tra cui \"Decisione critica\", \"Pomodori verdi fritti alla fermata del treno\", \"Paura e delirio a Las Vegas\", \"Provaci ancora Ethan\". Ha ricoperto molti ruoli anche come attore televisivo, tra cui quello di Merrick in \"Buffy l'ammazzavampiri\".\nDoppiatori italiani.\nNelle versioni in italiano dei suoi film, \u00e8 stato doppiato da:\nDa doppiatore \u00e8 sostituito da:"}
{"id": "2106052", "revid": "290948", "url": "https://it.wikipedia.org/wiki?curid=2106052", "title": "Chullo", "text": "Il chullo (pronuncia spagnola , localmente ; in aymara \"ch'ullu\"), spesso erroneamente noto come \"cappello nepalese\" \u00e8 un tipo di cappello originario del Per\u00f9 e della Bolivia, realizzato in lana di vigogna, alpaca, lama o pecora. Si tratta di materiali isolanti che permettono a chi li indossa di affrontare le temperature rigide delle regioni montane andine\".\"\nIl cappello \u00e8 un berretto che copre la testa fino alla fronte, ed \u00e8 provvisto di due estensioni sui lati che servono a proteggere anche le orecchie, e che in alcuni casi possono essere annodati sotto il mento. \nVedi anche il tipico cappellino di lana, la Toque."}
{"id": "2106055", "revid": "1305772", "url": "https://it.wikipedia.org/wiki?curid=2106055", "title": "Who Wants to Get Down?", "text": "Who Wants to Get Down? \u00e8 un EP split dei due artisti e amici Joey Cape e Jon Snodgrass. L'Ep \u00e8 composto da due sole tracce, una per artista: I'm not gonna save you di Joey Cape \u00e8 una traccia registrata durante le registrazioni dell'album solista Bridge, mentre Jon Snodgrass ripropone una nuova versione della sua classica Brave with strangers"}
{"id": "2106056", "revid": "287204", "url": "https://it.wikipedia.org/wiki?curid=2106056", "title": "Festa mobile (autobiografia)", "text": "Festa mobile (\"A Moveable Feast\") \u00e8 un libro di memorie dello scrittore statunitense Ernest Hemingway rimasto incompiuto, pubblicato postumo nel 1964 con l'editing della sua quarta moglie, Mary Walsh. Del vasto materiale lasciato, la Walsh scelse 20 capitoli, scartandone altri 8. Dopo l'edizione del 1964, allestita appunto dall'ultima moglie, il nipote, Sean Hemingway, ha curato la restaurazione filologica del testo, reintegrando quei capitoli che furono scartati e ripristinando l'indice del testo secondo le originali intenzioni dell'Autore.\nTema.\nIl libro racconta, attraverso episodi, i lunghi soggiorni a Parigi durante gli anni Venti, un periodo felice per l'Autore durante il quale mosse i primi passi nel mondo artistico, grazie all'incontro con Gertrude Stein e Ezra Pound. Oltre alla vita degli scrittori americani espatriati in Europa, sono descritti i momenti trascorsi al fianco della sua prima moglie, Hadley.\nIn queste scene di vita vissuta compaiono i nomi di personaggi noti quali Aleister Crowley, F. Scott Fitzgerald, Ford Madox Ford, Hilaire Belloc, John Dos Passos e James Joyce. Hemingway si preoccupa, inoltre, di fornire continuamente all'interno del testo indirizzi di vario genere (hotel, bar, caf\u00e8, appartamenti) raggiungibili tutt'oggi.\nViene citato anche da Leonardo Sciascia nel romanzo \"Candido, ovvero un sogno fatto in Sicilia\" del 1977.\nAttentati del 13 novembre 2015.\nDopo gli attentati del 13 novembre 2015 a Parigi, il romanzo di Hemingway divenne un bestseller in Francia, perch\u00e9 considerato un potente simbolo di sfida e di festa, in seguito a un'intervista a una signora di 77 anni, molto condivisa sui social network, realizzata dalla tv francese BFM il giorno dopo gli attentati. Molti parigini hanno voluto rendere omaggio alle vittime portando fiori, candele e copie del libro rendendoli dei memoriali."}
{"id": "2106057", "revid": "188323", "url": "https://it.wikipedia.org/wiki?curid=2106057", "title": "Aspes 125 Yuma", "text": ""}
{"id": "2106058", "revid": "188323", "url": "https://it.wikipedia.org/wiki?curid=2106058", "title": "Aspes 125 Juma", "text": ""}
{"id": "2106059", "revid": "1543377", "url": "https://it.wikipedia.org/wiki?curid=2106059", "title": "Vokzal'na (metropolitana di Kiev)", "text": "Vokzal'na (, ) \u00e8 una stazione della Linea Svjato\u0161yns'ko-Brovars'ka, la prima linea della Metropolitana di Kiev.\nStoria.\nLa fermata fu aperta insieme alle prime stazioni della rete il 6 novembre 1960, e prende il nome dalla stazione centrale di Kiev, Vokzal ().\nDecorativamente, la stazione ricorda le fermate degli anni cinquanta della Metropolitana di Mosca, in particolare VDNCh. Per giustificare il nome di una grande stazione ferroviaria e quindi una porta aperta verso la rete e verso Kiev, gli architetti (V. Je\u017eov, E. Katonyn, V. Skyharjev, I. \u0160emsedinov, A. Dobrovol's'kyj e I. Maslenkov) applicarono un design a tre arcate sostenute da pilastri in marmo bianco e con piastrelle in ceramica bianca sulle pareti. L'illuminazione proviene da lampadari quadrati sospesi dall'apice della volta; i pilastri sono decorati con medaglioni bronzei che ritraggono vari episodi della storia ucraina e sovietica (artista O. Mizin). Alla fine della stazione vi \u00e8 una guglia in bronzo che sosteneva una grande immagine di Lenin.\nL'ingresso rotondo della stazione \u00e8 parte di una struttura pi\u00f9 ampia che contiene le banchine utilizzati dai treni pendolati. Il 16 agosto 2006 il Comitato di Costruzione di Kiev ha approvato i progetti per l'apertura di una seconda uscita, da realizzare al lato opposto della stazione ferroviaria. La stazione servir\u00e0 anche come futuro punto di interscambio con la Linea Podils'ko-Voskresens'ka, e Vokzal'na II aprir\u00e0, secondo i progetti, nel 2015."}
{"id": "2106060", "revid": "188323", "url": "https://it.wikipedia.org/wiki?curid=2106060", "title": "Moto Guzzi 125 2C", "text": ""}
{"id": "2106067", "revid": "767487", "url": "https://it.wikipedia.org/wiki?curid=2106067", "title": "Hotel Rwanda", "text": "Hotel Rwanda \u00e8 un film del 2004, diretto da Terry George.\nIl film \u00e8 ambientato in Ruanda nel 1994, all'epoca del genocidio che coinvolse Hutu e Tutsi. La vicenda \u00e8 basata sulla storia vera di Paul Rusesabagina e il film fu girato dieci anni dopo gli avvenimenti narrati.\nTrama.\nIl film \"Hotel Rwanda\" si svolge nel contesto del genocidio ruandese nel quale gli Hutu sterminarono brutalmente una parte rilevante della popolazione Tutsi. L'H\u00f4tel des Mille Collines di Kigali, capitale del Ruanda, fu trasformato dal direttore Paul Rusesabagina in un luogo di rifugio per oltre 1.200 Tutsi e Hutu. Il film vuole rendere lo spettatore partecipe del modello di vita di un paese africano, narrando la storia di Paul Rusesabagina, di etnia Hutu, e della moglie Tatiana, di etnia Tutsi.\nInizio del dramma.\nMentre la situazione politica nel paese peggiora a seguito dell'assassinio del Presidente Habyarimana, Paul Rusesabagina e la sua famiglia osservano un loro vicino di casa bastonato dalla polizia. Tatiana vorrebbe aiutare l'uomo, ma sarebbe troppo pericoloso, e perci\u00f2 Paul la convince a desistere.\nUna sera arriva in visita il cognato, accompagnato dalla moglie, entrambi di etnia Tutsi, e confida a Paul che un suo conoscente di etnia Hutu gli ha detto che il segnale per l'inizio del genocidio sar\u00e0 trasmesso dalla radio con la frase \"Tagliate gli alberi alti\". Incredulo, Paul riesce a tranquillizzare il cognato e a far s\u00ec che non cerchi rifugio in uno Stato estero. Dopo qualche giorno per\u00f2 la radio incita effettivamente alla rivolta, scandendo ripetutamente la frase \"Tagliate gli alberi alti\". Paul capisce che quello che gli aveva rivelato il cognato era vero, ma \u00e8 troppo tardi per fuggire: il caos regna tra le strade e nel paese \u00e8 ormai scoppiata una guerra civile.\nL'hotel come rifugio.\nI primi segni dell'imminente dramma sono gli spari lontani, nella notte, che si sentono dalla camera da letto di Paul; poi, una sera, tornato dal suo lavoro, trova tutto il suo quartiere al buio. Entra preoccupato nella casa e trova le stanze vuote. L'uomo inizia a disperarsi, quando alla luce della torcia appaiono volti di persone nascoste all'interno della sua casa. Sono i suoi vicini, che la moglie ha fatto riunire nella speranza di poterli rifugiare nell'hotel di cui il marito \u00e8 direttore, unica salvezza possibile.\nIl protagonista \u00e8 perplesso, e all'inizio non vorrebbe fare un simile gesto, desideroso di concentrare tutte le sue forze solo sulla sua famiglia, e chiede loro di aspettare il mattino successivo. Il mattino arriva per\u00f2 la polizia, che circonda la casa e arresta la sua famiglia e tutti i rifugiati. Paul cerca immediatamente il comandante, capisce che lo deve corrompere, ci riesce e si fa scortare all'hotel con il suo pulmino stipato. Arrivato all'hotel, anche sede delle forze ONU, decide di accomodare nelle camere i rifugiati e la sua famiglia. In questo momento capisce, che essendoci gli occidentali e le forze ONU, l'hotel \u00e8 una sorta di zona franca dove \u00e8 possibile tentare la carta dell'attesa.\nLa consapevolezza della solitudine nel dramma.\nLentamente dal cordone dei ribelli Hutu filtrano profughi che cercano nell'hotel la speranza di salvezza. Paul, oramai travolto dagli eventi e dalla sua coscienza, si ingegna per raccoglierli e ospitarli all'interno della struttura. Il suo compito si fa per\u00f2 sempre pi\u00f9 arduo: deve stabilire con le maestranze, in maggioranza Hutu, un rispetto quasi tribale della sua figura di capo; deve definire con l'ONU, rappresentata da un coraggioso colonnello canadese, che sembra ricalcare la figura di Rom\u00e9o Dallaire, un dialogo diplomatico che riesca a trovare la strada per la soluzione del dramma dei profughi sempre pi\u00f9 numerosi; deve mantenere con la compagnia aerea belga Sabena, proprietaria dell'hotel, e soprattutto grazie alle sue riconosciute doti personali, un drammatico rapporto di collaborazione per fare da ponte con il governo francese, che fornisce le armi all'esercito dei ribelli Hutu.\nDurante questi avvenimenti, due reporter, a cui era stato impedito di riprendere gli avvenimenti dal vivo, riescono a uscire dall'hotel, e a sole poche centinaia di metri filmano la realt\u00e0 della carneficina che si sta vivendo nel paese. Il servizio viene passato alle televisioni, ma il dramma del Ruanda non fa breccia; al mondo, come amaramente racconteranno i reporter al protagonista, non interessa prendere coscienza del genocidio, e anzi, all'ONU, gli USA pongono il veto sulla questione. I tragici fatti della battaglia di Mogadiscio di pochi mesi prima avevano paralizzato la volont\u00e0 americana di intervenire sullo scacchiere africano. Oramai era chiaro che i ruandesi asserragliati nell'albergo erano soli e per sopravvivere dovevano trattare con i ribelli.\nPer non affondare nel sangue.\nQuando tutti gli europei lasciano l'hotel e le forze dell'ONU diminuiscono fortemente il contingente stanziato in loro difesa, Paul capisce che la possibilit\u00e0 di sopravvivenza diviene, di giorno in giorno, sempre pi\u00f9 piccola. Il tenue filo che lo legava agli interessi occidentali si \u00e8 oramai spezzato, e adesso \u00e8 solo di fronte alla violenza. La mattina dopo l'uscita degli occidentali arriva l'esercito dei ribelli, con il fine di portare via tutte le persone di etnia Tutsi e gli Hutu \"traditori\". In preda al panico Paul ottiene il ritiro dei ribelli e una pseudo protezione della polizia attraverso una mobilitazione della compagnia belga proprietaria dell'hotel, che chiede un intervento di protezione direttamente al ministro degli esteri francese.\nQualche tempo dopo l'ONU riesce ad approntare un aereo per portare via una parte selezionata dei rifugiati, tra cui Paul e la sua famiglia. Il convoglio parte, non prima che Paul, oramai moralmente troppo legato alla sua missione e consapevole che la sua fuga sarebbe la sicura morte per i pi\u00f9 che rimangono, decida di non partire. Il distacco dalla moglie \u00e8 breve, ovvero fino al tentativo di imboscata ai camion delle forze ONU. La radio, avvertita da un traditore, trasmette alla popolazione Hutu di attaccare i camion e sterminarne gli occupanti, anche in forza del fatto che l'ONU non \u00e8 autorizzata a usare le armi in favore dei civili. Con un altro giro di telefonate e l'appoggio di qualche influente generale e una brigata dell'esercito, Paul e le forze dell'ONU riescono a fermare i ribelli, che permettono al convoglio di ritornare all'hotel.\nLa speranza.\nLa situazione diventa sempre pi\u00f9 grave in quanto il generale dell'esercito ruandese Augustin Bizimungu, che da settimane protegge i rifugiati, vuole altri soldi, che sono per\u00f2 ormai finiti. Paul decide di giocare l'ultima carta, accordandosi con il generale per andare in un hotel dove vi \u00e8 una cassaforte di cui conosce il contenuto e la combinazione e promettendogli cos\u00ec denaro e whisky.\nI due si recano sul luogo e sembra tutto a posto, ma il generale non vuole pi\u00f9 tornare all'hotel, bens\u00ec scappare con lui in un altro paese africano. Paul sa di essere l'unica persona che pu\u00f2 testimoniare che il generale \u00e8 stato il protettore dei rifugiati e che, se Paul muore, il capo non potr\u00e0 godere di questa testimonianza, e perci\u00f2 gioca la carta del velato ricatto per farlo desistere dall'intento di fuggire. I due tornano all'hotel dove nel frattempo sono gi\u00e0 entrati i ribelli; l\u00ec vi \u00e8 un conflitto a fuoco e per l'ennesima volta gli oltre 1.200 profughi sono salvi.\nLa salvezza e la fine del genocidio.\nIl giorno seguente arriva la colonna dei camion dell'ONU per portare via tutti i profughi. La salvezza \u00e8 oramai vicina. Al campo profughi i protagonisti cercano disperatamente le nipoti, che finalmente vengono ritrovate, e la famiglia, provata ma riunita, riprende il viaggio verso la definitiva salvezza, volando in Belgio e rifacendosi una vita. Il genocidio, dopo aver comportato la morte di circa un milione di persone, termina nel luglio 1994, quando i ribelli Tutsi spingono le milizie Hutu e gli Interahamwe oltre il confine con il Congo.\nContesto storico.\nIl film \u00e8 ambientato nel 1994, durante il genocidio ruandese, in cui circa 800.000 persone, principalmente Tutsi, sono state uccise dagli estremisti Hutu. Durante quell'anno, la popolazione del Ruanda era di 7 milioni, divisi in due gruppi etnici principali: gli Hutu (circa l'85% della popolazione) e i Tutsi (14%). Nei primi anni '90, gli estremisti Hutu dell'\u00e9lite politica del Paese davano la colpa alla minoranza Tutsi per i problemi politici ed economici del Ruanda. I civili Tutsi erano anche accusati di supportare il gruppo ribelle Fronte Patriottico Ruandese, un gruppo ribelle a maggioranza Tutsi.\nIl 6 aprile 1994, l'aereo con a bordo il Presidente Juv\u00e9nal Habyarimana, di etnia Hutu, venne abbattuto. In seguito all'incidente, inizi\u00f2 il genocidio. Gli estremisti Hutu appartenenti alla milizia Interahamwe lanciarono un piano per distruggere l'intera popolazione Tutsi. I Tutsi e le persone sospettate di essere di quell'etnia vennero uccisi nelle loro case e mentre cercavano di fuggire dal Paese. Si ritiene che circa 200.000 persone presero parte al genocidio ruandese. Il direttore d'albergo Paul Rusesabagina dell'hotel di lusso belga H\u00f4tel des Mille Collines us\u00f2 il suo potere e la sua influenza per salvare personalmente rifugiati Tutsi e Hutu. Rusesabagina fece regolarmente ricorso alla corruzione di soldati Hutu per tenere le milizie fuori dalla propriet\u00e0 dell'hotel durante il genocidio. Successivamente alla carneficina, Rusesabagina \u00e8 sopravvissuto insieme a sua moglie, quattro figli e due nipoti adottati, insieme alla maggior parte dei rifugiati da lui protetti.\nEsprimendo la propria opinione sul mancato intervento internazionale durante la crisi, il regista George ha affermato: \"E' semplice, ... le vite africane non sono viste come aventi lo stesso valore di quelle degli europei o degli americani\". Provando a condividere gli orrori del genocidio, George ha provato a raccontare la storia di Rusesabagina, rappresentato come un umanitariano durante gli inarrestabili atti di violenza. Tuttavia, Rusesabagina \u00e8 stato in seguito accusato di aver estorto denaro dagli ospiti dell'hotel per l'alloggio e il cibo. \u00c8 stato anche sostenuto che il quartiere generale delle Nazioni Unite a Kigali ha ricevuto informazioni in merito al fatto che Rusesabagina avrebbe fornito a un comandante dell'esercito ruandese una lista con i nomi degli ospiti e le stanze in cui alloggiavano. Gli osservatori ONU riuscirono a cambiare i numeri delle stanze di coloro che erano maggiormente minacciati. \nIl personaggio del colonnello Oliver si ispira alla figura del maggiore generale Rom\u00e9o Dallaire, ufficiale canadese delle Nazioni Unite. Egli ha raccontato la propria esperienza nella sua biografia, \"Shake Hands with the Devil\" (stringere la mano al diavolo). Il libro \u00e8 stato in seguito riadattato in due pellicole, il documentario \"Shake Hands with the Devil: The Journey of Rom\u00e9o Dallaire\" e il film \"Shake Hands with the Devil\".\nRiprese.\nGli esterni del film sono stati girati a Kigali, in Ruanda, mentre gli interni, comprese le scene ambientate nell'hotel, sono stati realizzati a Johannesburg, in Sudafrica. Il vero Paul Rusesabagina ha partecipato alle riprese in qualit\u00e0 di consulente. Il presidente dell'Uganda Yoweri Museveni, l'allora presidente del Ruanda Juv\u00e9nal Habyarimana e il leader del Fronte Patriottico Ruandese (attualmente presidente del Ruanda) Paul Kagame appaiono nel film in alcune immagini di archivio.\nI produttori del film, insieme alla Fondazione Nazioni Unite, hanno creato un fondo internazionale per il Ruanda, al fine di supportare le iniziative del Programma delle Nazioni Unite per lo sviluppo per assistere i sopravvissuti ruandesi. \"Lo scopo del film \u00e8 non solo quello di raccontare agli spettatori la storia del genocidio ma anche quello di ispirarli nell'aiutare a rimediare a questa terribile devastazione\" ha detto George.\nColonna sonora.\nLe musiche utilizzate per la colonna sonora del film sono state rilasciate dalla Commotion label l'11 gennaio 2005. Contengono canzoni scritte da Wyclef Jean e Deborah Cox, tra gli altri. La colonna sonora del film \u00e8 stata composta da Rupert Gregson-Williams, Andrea Guerra e dagli Afro Celt Sound System, mentre \u00e8 stata montata da Michael Connell.\nAccoglienza.\nIncassi.\nIl film ha avuto buoni risultati al botteghino. A fronte di un budget di 17.5 milioni di dollari, ha incassato negli Stati Uniti $23.530.892 e, nel resto del mondo, altri $10.351.351, per un totale di $33,882,243.\nCritica.\nTra i critici mainstream negli Stati Uniti, il film ha ricevuto recensioni universalmente positive. Rotten Tomatoes riporta che il 91% dei 194 critici intervistati ha dato un parere positivo sul film, con un punteggio medio di 7,95/10 ed \u00e8 stato definito un \"racconto sincero e che fa riflettere sul massacro avvenuto in Ruanda mentre la maggior parte del mondo guardava dall'altra parte.\" Su Metacritic, che assegna un punteggio ponderato su 100 recensioni di critici, il film ha ricevuto un punteggio di 79 sulla base di 40 recensioni."}
{"id": "2106070", "revid": "181699", "url": "https://it.wikipedia.org/wiki?curid=2106070", "title": "Hashemita", "text": ""}
{"id": "2106078", "revid": "125725158", "url": "https://it.wikipedia.org/wiki?curid=2106078", "title": "29. Waffen-Grenadier-Division der SS (italienische Nr. 1)", "text": "La 29. Waffen-Grenadier-Division der SS (italienische Nr. 1) fu la seconda unit\u00e0 delle \"Waffen-SS\" a portare il numero 29, per trasformazione di unit\u00e0 di rango minore il cui primo nucleo risale al novembre 1943, la \"Waffen-Grenadier-Brigade der SS (italienische Nr. 1)\". La divisione, formata prevalentemente da volontari italiani, era anche chiamata \"Italia\".\nStoria.\nLa \"29. Waffen-Grenadier-Division der SS\" nasce ufficialmente come divisione nel settembre del 1944, seconda unit\u00e0 SS a portare il numero 29. La prima era stata la \"Waffen-Grenadier-Division der SS\" (\"russische Nr. 1\"), formata da volontari russi dell'unit\u00e0 \"Waffen Sturm Brigate RONA\" comandata dal famigerato Bronislav Kaminskij. Questa divisione derivava dalla prima formazione russa che aveva combattuto per i tedeschi, ed ebbe una pessima reputazione, tra le peggiori che un'unit\u00e0 SS potesse avere. Fu disciolta prima che la sua formazione definitiva fosse portata a compimento.\n\"Italienische Waffenverb\u00e4nde der SS\".\nIl 18 settembre 1943, con la nascita di un nuovo Stato italiano fascista (Repubblica Sociale Italiana) nei territori non ancora occupati dagli Alleati, il problema della formazione di nuove unit\u00e0 combattenti si fece subito sentire. Cos\u00ec Himmler ordin\u00f2 di radunare tutti i militari italiani che volevano ancora continuare a combattere, il 24 settembre essi vennero inquadrati nella \"Italienische Waffenverb\u00e4nde der SS\", (\"Legione SS Italiana\") unit\u00e0 affiliata alle \"Waffen SS\". La sua funzione era quella di raggruppare, organizzare e addestrare tutti gli italiani che intendevano continuare a stare al fianco della Germania. Ufficiali di grande esperienza e veterani di molti fronti furono chiamati da altre unit\u00e0 delle \"Waffen SS\". Il colonnello Franz Binz prese il comando della prima unit\u00e0 divisionale italiana \"caccia panzer\".\n\"Waffen Miliz\".\nMussolini, nei colloqui con Hitler, chiese la formazione di due divisioni di volontari italiani da inquadrare nelle \"Waffen SS\" e da utilizzare al fronte contro gli Alleati. Il 2 ottobre 1943 Himmler emise un ordine speciale per la formazione delle prime unit\u00e0 di milizia italiana, dove vennero in parte accolte le richieste del Duce: prima della formazione della prima divisione si sarebbero dovuti formare dei battaglioni, da usare subito nella lotta contro i partigiani nel nord Italia, pacificata l'area i battaglioni sarebbero stati trasferiti nuovamente ai campi di addestramento per formare i primi reggimenti, dopo il loro impiego sul fronte italiano si sarebbe formata la prima divisione da impegnare contro gli alleati.\nLa seconda divisione doveva vedere la luce un anno dopo. Himmler stabil\u00ec che i volontari della milizia avrebbero portato l'uniforme italiana, con le spalline e i gradi delle SS su fondo rosso (invece del normale nero). Nel frattempo le forze alleate occuparono quasi completamente tutto il sud Italia, comprese le isole. Venne subito avviata una vasta campagna di propaganda per arruolare il maggior numero di volontari possibile, tenendo anche conto che nello stesso periodo si stava discutendo circa la nascita di un nuovo esercito per la Repubblica Sociale Italiana. Il 9 ottobre 1943 al campo di M\u00fcnsingen erano gi\u00e0 presenti circa volontari (di l\u00ec a poco sarebbero arrivati a circa ). Essi erano vari nuclei di volontari provenienti da cinque localit\u00e0:\nA capo dell'unit\u00e0 di formazione e addestramento venne posto il \"Brigadef\u00fchrer\" Peter Hansen (comandante di brigata). Per motivi di salute venne sostituito temporaneamente dal \"Standartenf\u00fchrer\" Gustav Lombard (comandante di reggimento). Come comandante superiore dell'unit\u00e0 d'assalto venne designato l\"'Obersturmbannf\u00fchrer\" Eugen von Elfenau. Per l'identificazione di questi primi reparti venne scelto il nome di \"Waffen Miliz\" (milizia armata), l'unit\u00e0 combattente della \"Italienische Waffenverb\u00e4nde der SS\" (Legione SS Italiana). Una volta terminato l'addestramento, i volontari giurarono fedelt\u00e0 a Hitler e tornarono in Italia a novembre, dove furono messi sotto il comando Karl Wolff (comandante delle SS e della polizia in Italia) e Peter Hansen, il primo comandante della \"Waffen Miliz\".\n\"1. Sturmbrigade der Italienische Freiwilligen Legionen\".\nNel gennaio del 1944 la Legione venne mandata in Italia a Biella, dove ebbe un secondo addestramento. Alla fine della formazione, nel febbraio 1944, nell'ambito di una riorganizzazione decisa dall\"'Obergruppenfuhrer\" Karl Wolff, la \"Italienische Waffenverb\u00e4nde der SS\" fu trasformata in brigata d'assalto e designata come \"1. Sturmbrigade der Italienische Freiwilligen Legionen\". I soldati mantennero solitamente la vecchia divisa del Regio Esercito, a cui aggiunsero le doppie rune delle SS su sfondo rosso invece che nero (era nero solo per i soldati del battaglione Debica e dei volontari che combattevano in prima linea).\nNel marzo del 1944 il battaglione \"Vendetta\", facente parte del reggimento comandato del tenente colonnello Carlo Federigo Degli Oddi, fu schierato a Nettuno. Il reggimento combatt\u00e9 duramente contro gli Alleati durante lo sbarco, tenendo un fronte di oltre 4\u00a0km per 70 giorni e infliggendo ingenti perdite agli Anglo-Americani. Nel corso degli scontri 340 dei 650 volontari delle SS persero la vita. Ai legionari italiani, per il notevole valore dimostrato, fu permesso dall'alto comando tedesco di fregiarsi delle rune SS sul classico sfondo nero, il che li integr\u00f2 ufficialmente nelle Waffen-SS; il legionario Pio Filippani Ronconi, nel dopoguerra noto iranista e indologo, ottenne la Croce di Ferro per la battaglia alla testa di ponte di Anzio.\n\"Waffen Grenadier Brigade der SS\" (\"italienische Nr. 1\").\nDopo questa campagna sulla linea Anzio e Nettuno, le SS tornano in operazioni di repressione antipartigiana in tutta la Repubblica Sociale Italiana. Nel luglio 1944, le SS italiane presero parte anche alla difesa della linea Gotica. Il 7 settembre 1944 la divisione fu rinominata \"Waffen Grenadier Brigade der SS (italienische Nr. 1)\" e il 23 dello stesso mese il battaglione comandato da Degli Oddi, nel frattempo rientrato dal fronte di Nettuno, fu decorato con la medaglia d'argento al valor militare (il battaglione \"Vendetta\" venne rinominato in \"Nettuno\" dal nome della zona in cui oper\u00f2 coraggiosamente). Nel dicembre del 1944, quando gli alleati arrivarono a pochi chilometri dalla Pianura Padana si attu\u00f2 un'operazione di \"pulizia\" delle retrovie, per mantenere intatte le vie di comunicazione. A questa missione presero parte il battaglione \"Debica\" e il battaglione \"Nettuno\" (quest'ultimo aveva partecipato alla difesa di Roma sul fronte Anzio-Nettuno). I due battaglioni si fusero formando il gruppo di combattimento Binz, dal nome del comandante Franz Binz. Il battaglione si stabil\u00ec nel piacentino dove effettu\u00f2 operazioni di contrasto alle attivit\u00e0 partigiane .\n\"29. Waffen-Grenadier Division der SS\" (\"italienische Nr. 1\").\nNel marzo del 1945 la brigata si trasform\u00f2 ufficialmente nella \"29. Waffen-Grenadier Division der SS\" (\"italienische Nr.1\"). Il 25 aprile, in seguito allo sfondamento della linea del fronte da parte degli americani, il colonnello Binz dispose il ripiegamento che si svolse a stretto contatto con il nemico. I soldati si ritirarono nel Lodigiano finch\u00e9 non raggiunsero Gorgonzola; qui, completamente circondata da carri armati statunitensi, la divisione si arrese.\nAltri arruolamenti.\nDopo l'armistizio i militari italiani che volevano continuare a combattere al fianco dei militari tedeschi vennero inquadrati nella \"Italienische Waffenverbande der SS\", unit\u00e0 affiliata alle \"Waffen SS\", la gran parte dei soldati fu assegnata a questo corpo, ma altri fecero parte di altre divisioni tedesche:"}
{"id": "2106100", "revid": "318966", "url": "https://it.wikipedia.org/wiki?curid=2106100", "title": "Filosofia oggettivistica", "text": ""}
{"id": "2106102", "revid": "62748", "url": "https://it.wikipedia.org/wiki?curid=2106102", "title": "Derby (cappello)", "text": ""}
{"id": "2106104", "revid": "1855678", "url": "https://it.wikipedia.org/wiki?curid=2106104", "title": "Oggettivismo", "text": "Con il termine oggettivismo si designa una corrente filosofica molto semplice, che ha come pilastri fondanti le leggi della logica onde scoprire la realt\u00e0 gi\u00e0 esistente, reale, autentica, \"oggettiva\". L'oggettivismo non si lascia mai sedurre da nessuna emozione, nessun capriccio, nessun compromesso; unico obiettivo \u00e8 la ricerca della ragione che viene considerata come valore assoluto. L'oggettivismo inoltre \u00e8 considerato da molti come l'unica teoria filosofica necessaria per il progresso dell'uomo perch\u00e9 esente da contraddizioni.\nIndirizzo classico.\nIn opposizione al soggettivismo, afferma l'indipendenza dei valori dalle condizioni empiriche o psicologiche del singolo individuo.\nPossiamo distinguere tre direzioni generali:\nAccezione di Ayn Rand.\n\"Oggettivismo\" \u00e8 anche il termine prescelto dalla romanziera russo-statunitense Ayn Rand per definire la propria filosofia a partire dal periodo tra le due guerre mondiali.\nOggettivismo giuridico.\nNel diritto penale italiano si \u00e8 scelto di imperniare il sistema di tutela sull'offesa al bene giuridico, al contrario del sistema tedesco, tradizionalmente basato sul carattere soggettivo, ovvero la predisposizione a delinquere dell'agente.\nCio' che emerge \u00e8 il necessario accertamento in primis, da parte del giudice, dell'effettiva lesione di un bene tutelato dall'ordinamento;\nLe norme che non tutelano direttamente i beni giuridici, ma mere condotte, dovranno essere giustificate dall'alto rango dei beni stessi, per non essere passibili di sindacato di legittimit\u00e0 costituzionale(per violazione del principio di offensivit\u00e0)."}
{"id": "2106107", "revid": "117641197", "url": "https://it.wikipedia.org/wiki?curid=2106107", "title": "Damiano Brigo (matematico)", "text": "Risultati principali.\nBrigo ha sviluppato, congiuntamente a Bernard Hanzon e Francois Le Gland (1998), i projection filter, una famiglia di filtri non-lineari approssimati basati sull'applicazione della geometria differenziale alla statistica. Questo ramo della teoria dei segnali generalizza il filtro di Kalman ai sistemi non lineari. Assieme a Fabio Mercurio (2002-2003), Brigo ha mostrato come costruire equazioni differenziali stocastiche coerenti con modelli a mistura, applicando i risultati alla modellizzazione delle superfici di volatilit\u00e0. Con Aurelien Alfonsi (2005), Brigo ha introdotto nuove famiglie di distribuzioni multivariate in statistica tramite la nozione di funzione di copula periodica. A partire dal 2002, Brigo ha contribuito alla modellizzazione dei derivati sul credito e del rischio controparte. Con Andrea Pallavicini e Roberto Torresetti (2006), Brigo \u00e8 stato tra i primi a calibrare coerentemente un modello di loss dinamico a varie quotazioni di mercato di obbligazioni di debito collateralizzate (CDO), sottolineando una probabilit\u00e0 non trascurabile che molti nomi fallissero contemporaneamente, mostrando grandi cluster di default e un pericolo concreto di perdite molto elevate in un periodo precedente la crisi finanziaria del 2007-2008. Nel complesso Brigo \u00e8 autore di oltre quaranta pubblicazioni internazionali ed \u00e8 coautore del libro \"Interest rate models: theory and practice\" per Springer-Verlag, divenuto riferimento mondiale per i modelli dinamici stocastici dei tassi di interesse in finanza. Brigo, Pallavicini e Torresetti (2010) hanno pubblicato un volume per Wiley con i risultati sull'analisi dei modelli matematici di credito applicati a situazioni precedenti e successive all'inizio della crisi finanziaria iniziata nel 2007. \nAffiliazioni.\nBrigo detiene attualmente la cattedra Gilbart di professore di Finanza Matematica presso il King's College di Londra. Brigo ha lavorato precedentemente come Managing Director a Londra presso Fitch Solutions, il ramo di consulenza del gruppo Fitch. Brigo \u00e8 stato professore aggiunto di fixed income all'Universit\u00e0 Bocconi di Milano e Visiting Professor al Dipartimento di Matematica dell'Imperial College di Londra. Brigo \u00e8 stato anche \"adjunct professor\" presso la \"Essex University\". Brigo \u00e8 Managing Editor dell'International Journal of Theoretical and Applied Finance per la World Scientific. Brigo detiene un Dottorato di ricerca in Matematica presso la Free University di Amsterdam. "}
{"id": "2106116", "revid": "300067", "url": "https://it.wikipedia.org/wiki?curid=2106116", "title": "Jim Baechtold", "text": ""}
{"id": "2106120", "revid": "307923", "url": "https://it.wikipedia.org/wiki?curid=2106120", "title": "Damiano Brigo", "text": ""}
{"id": "2106124", "revid": "587852", "url": "https://it.wikipedia.org/wiki?curid=2106124", "title": "Partito Umanista Rumeno", "text": ""}
{"id": "2106125", "revid": "124123", "url": "https://it.wikipedia.org/wiki?curid=2106125", "title": "Mattia Bianchi", "text": "Carriera.\nMattia Bianchi inizia gi\u00e0 dall'et\u00e0 di tre anni a giocare ad hockey e cresce nelle giovanili dell'HC Lugano fra il 2000 e il 2004. Tuttavia esordisce in Lega Nazionale A gi\u00e0 nel 2002, disputando due partite. Rimane a Lugano fino al 2006, dopo due prestiti all'EHC Chur, in Lega Nazionale B, conquistando anche due titoli nazionali. Dal 2006 invece gioca per l'altra squadra del Canton Ticino, l'HC Ambr\u00ec-Piotta, con cui ha un contratto valido fino al 2012.\nStatistiche.\n\"Statistiche aggiornate al luglio 2012.\""}
{"id": "2106130", "revid": "39479", "url": "https://it.wikipedia.org/wiki?curid=2106130", "title": "Partidul Umanist Rom\u00e2n", "text": ""}
{"id": "2106132", "revid": "300067", "url": "https://it.wikipedia.org/wiki?curid=2106132", "title": "Mark Workman", "text": "Statistiche.\nPresenze e punti nei club.\n\"Statistiche aggiornate al 30 giugno 1954\""}
{"id": "2106134", "revid": "318966", "url": "https://it.wikipedia.org/wiki?curid=2106134", "title": "Valsabbia", "text": ""}
{"id": "2106135", "revid": "1543377", "url": "https://it.wikipedia.org/wiki?curid=2106135", "title": "Daniele Marghitola", "text": "Carriera.\nClub.\nDaniele Marghitola inizi\u00f2 a giocare nel settore giovanile dell'HC Ambr\u00ec-Piotta, dal 2003 al 2005, anno in cui fu inviato il Prima Lega a giocare con la maglia dei GDT Bellinzona. Nelle stagioni successive altern\u00f2 alle giovanili dei bianco-blu altre apparizioni in Lega Nazionale B con le maglia della Nazionale U20 e l'EHC Olten.\nNella stagione 2007-2008 fece il suo esordio assoluto in Lega Nazionale A con l'Ambr\u00ec-Piotta, giocando 41 partite in stagione. A partire dalla stagione 2009-2010 Marghitola gioc\u00f2 anche con la maglia dell'EHC Basel, collezionando 9 punti in 58 presenze. Rientrato dal prestito Marghitola nella primavera del 2011 fu ceduto all'HC Sierre con un contratto di due anni.\nDopo aver giocato parte della stagione in prestito al Red Ice, in seguito al fallimento dell'HC Sierre, Marghitola nel 2013 si un\u00ec proprio alla squadra di Martigny.\nNazionale.\nDal 2006 Marghitola \u00e8 stato convocato nella rappresentativa nazionale U18, conquistando la promozione nel Gruppo A. Con la selezione U20 fra il 2007 ed il 2008 gioc\u00f2 dieci incontri amichevoli."}
{"id": "2106138", "revid": "767487", "url": "https://it.wikipedia.org/wiki?curid=2106138", "title": "Beverly Peele", "text": "Carriera.\nBeverly Peele inizia la propria carriera di modella nel 1987 ed appare per la prima volta sulla copertina di una rivista, quella di \"Mademoiselle\", nel 1989. Nel corso degli anni la Peele \u00e8 stata testimonial per le campagne pubblicitarie di Ralph Lauren, Donna Karan, Versace, fra gli altri. Inoltre ha sfilato per Chanel e Comme des Gar\u00e7ons. Fra le copertine in cui \u00e8 apparsa Beverly Peele vanno citate almeno \"Vogue\", \"Mademoiselle\", \"Elle\", e \"Cosmopolitan\". Viene spesso paragonata alla collega Naomi Campbell, e viene persino soprannominata dai media \"Baby Naomi\".\nNel 1995 e nel 1996 sfila per Victoria's Secret.\nOltre a lavorare come modella, la Peele \u00e8 apparsa in un video musicale di Heavy D &amp; the Boyz (\"Nuttin' but Love\") e in uno di George Michael (\"Too Funky\" insieme alle colleghe Nadja Auermann, Tyra Banks, Linda Evangelista, Estelle Hallyday, e Rossy de Palma). Nel 1997 \u00e8 comparsa nei telefilm \"Sister, Sister\" e \"Girlfriends\", e nel 2002 nel film \"Sweet Friggin' Daisies\".\nVita privata.\nNel 1995 si \u00e8 ritirata dalla carriera di modella, dopo aver avuto la prima figlia, Cairo. Nel 2005, la Peele \u00e8 stata arrestata per aver fatto degli acquisti con una carta di credito, presa da un portafogli trovato in un supermercato. Nel 2006 la Peele \u00e8 stata condannata ad una multa di 4000 dollari e 300 ore di lavori socialmente utili, oltre a risarcire l'American Express per ulteriori 900 dollari."}
{"id": "2106140", "revid": "188323", "url": "https://it.wikipedia.org/wiki?curid=2106140", "title": "Processo d'assistenza", "text": ""}
{"id": "2106146", "revid": "37401", "url": "https://it.wikipedia.org/wiki?curid=2106146", "title": "Die Fragmente der griechischen Historiker", "text": "Die Fragmente der griechischen Historiker (\"I frammenti degli storici greci\"), noti soprattutto con le abbreviazioni FGrH o FGrHist, \u00e8 una raccolta in 16 volumi di frammenti di opere di storici greci, pubblicata a cura del filologo tedesco Felix Jacoby, a partire dal 1923, prima a Berlino e poi a Leida.\nStoria e strutturazione.\nL'opera, in grande parte fondata sui \"Fragmenta historicorum Graecorum\" pubblicati da Karl Wilhelm Ludwig M\u00fcller tra il 1841 e il 1870, era stata progettata inizialmente da Jacoby in cinque parti. Essa avrebbe dovuto razionalizzare l'edizione dei frammenti di M\u00fcller, con un nuovo, pi\u00f9 rigoroso, apparato critico, la citazione del frammento nel contesto della fonte e un commentario riferentesi anche ad eventuali \"loci paralleli\", in modo da offrire un'edizione critica dei quasi mille storiografi greci di cui si avevano notizie, ma non opere complete. Nell'opera Jacoby intendeva comprendere anche eruditi, periegeti e antiquari, storici di tipo politico (sul modello di Strabone), obliterando, in un certo qual modo, anche i precedenti \"Geographi Graeci Minores\".&lt;br&gt;\nAlla sua morte (1958), dopo trentasei anni di lavoro, erano apparsi 15 volumi, ma erano state completate solo tre parti: \nL'opera, rimasta incompiuta per la morte di Jacoby, prevedeva, come detto, una quarta parte, che avrebbe dovuto essere dedicata alle biografie e alla letteratura antiquaria e una quinta alla geografia storica.&lt;br&gt;\nNel 1991, un gruppo di filologi coordinati da G. A. Lehmann (Colonia, poi Gottinga) e da Guido Schepens (Lovanio), si \u00e8 dedicato al completamento del progetto, sotto l'egida dell'Universit\u00e0 Cattolica di Lovanio (Belgio). Pierre Bonnech\u00e8re ha pubblicato, inoltre, tre volumi di indici. Esiste, inoltre, una versione digitale dell'opera disponibile su CD-Rom e consultabile on-line.\nOrganizzazione.\nDi ogni antico storico sono riportati \"Testimoni\" (T) e \"Frammenti\" (F), oltre ad un commento. Gli autori ed i testi portano un numero, per cui, per esempio, il riferimento bibliografico al frammento 13 di Teopompo di Chio che porta il numero 115 nell'elenco degli storici antichi, assumer\u00e0 in genere in questa forma:\nI commenti, in tedesco o in inglese, sono cos\u00ec ampi che qualche volta \u00e8 stato necessario stampare le note in un volume separato. L'opera \u00e8 di consultazione difficile; per esempio, i frammenti sono dotati di un apparato critico, sono annotati e commentati brevemente, ma non \u00e8 fornita nessuna traduzione. Ciononostante, i \"FGrHist\" restano un riferimento irrinunciabile per i ricercatori in storia greca. Hanno permesso anche di rivelare delle fonti fino ad allora misconosciute, come gli attidografi, ossia gli autori di storie locali che riguardano l'Attica e Atene."}
{"id": "2106147", "revid": "1543377", "url": "https://it.wikipedia.org/wiki?curid=2106147", "title": "Daniele Mattioli", "text": "Carriera.\nDaniele Marghitola inizi\u00f2 a giocare nel settore giovanile dell'HC Ambr\u00ec-Piotta, dal 2002 al 2005, anno in fece il proprio esordio in Lega Nazionale A. Nelle due stagioni successive si altern\u00f2 fra Ambr\u00ec e Bellinzona, con la maglia dei GDT Bellinzona, squadra della Prima Lega con cui raccolse 13 punti in 25 partite disputate.\nNella stagione 2007-2008 mise a segno le sue prime reti con l'Ambr\u00ec-Piotta, giocando 60 partite in stagione e marcando 10 punti. Nella stagione 2009-2010 Mattioli gioc\u00f2 un incontro il NLB con gli Young Sprinters HC. Nella primavera del 2010 Mattioli fu ceduto a titolo definitivo all'HC Sierre con un contratto di due anni. Dal 2012 \u00e8 tornato in Canton Ticino con la maglia dell'HC Chiasso."}
{"id": "2106148", "revid": "318966", "url": "https://it.wikipedia.org/wiki?curid=2106148", "title": "San Martino dei Calvi", "text": ""}
{"id": "2106149", "revid": "599013", "url": "https://it.wikipedia.org/wiki?curid=2106149", "title": "Bill Mlkvy", "text": ""}
{"id": "2106152", "revid": "55935", "url": "https://it.wikipedia.org/wiki?curid=2106152", "title": "Fragmente der Griechischen Historiker", "text": ""}
{"id": "2106155", "revid": "55935", "url": "https://it.wikipedia.org/wiki?curid=2106155", "title": "FGrH", "text": ""}
{"id": "2106158", "revid": "104124695", "url": "https://it.wikipedia.org/wiki?curid=2106158", "title": "Gr\u00e9gory Sciaroni", "text": "Carriera.\nClub.\nDopo essere cresciuto nelle giovanili dell'HC Ambr\u00ec-Piotta, in occasione dei play-out della stagione 2006-2007 esordisce in prima squadra. Negli anni successivi di permanenza con la squadra ticinese Sciaroni alterna presenze in LNA, nella squadra \"Elite Juniores\" e nella selezione nazionale Under-20, impegnata in Lega Nazionale B.\nNel 2009 viene acquistato dall'HC Davos, squadra in cui diviene titolare a tempo pieno e con cui approda per la prima volta in carriera ai play-off del campionato svizzero di hockey su ghiaccio. Nella stagione 2010-2011 conquista il suo primo titolo nazionale. Nel 2011 vince con il Davos la Coppa Spengler. Nell'estate del 2013 rinnov\u00f2 con il Davos fino al termine della stagione 2014-15.\nNazionale.\nSciaroni segna il proprio esordio in nazionale nella selezione Under-20 nel Campionato mondiale di categoria del 2007, mentre nello stesso anno con gli Under-18 partecipa ai mondiali del 2007.\nNelle due stagioni successive disputa i mondiali Under-20 del 2008, conclusosi con la retrocessione in Prima Divisione, e del 2009, in cui hanno riconquistato il Gruppo A. Nella stagione 2009-2010 per la prima volta in amichevole gioca per la nazionale maggiore."}
{"id": "2106162", "revid": "119517742", "url": "https://it.wikipedia.org/wiki?curid=2106162", "title": "Nel covo dei pirati con Peter Pan", "text": "Nel covo dei pirati con Peter Pan (\"Peter Pan and the Pirates\") \u00e8 una serie televisiva animata statunitense, creata nel 1990 dalla Fox e ispirata al romanzo del 1904 \"Peter Pan, o il ragazzo che non voleva crescere\" di James Matthew Barrie. La serie, formata da 65 episodi, \u00e8 stata trasmessa per la prima volta dalla Fox Kids nel 1990 e in Italia dal luned\u00ec a sabato su Rete 4 il 29 novembre 1997 all'interno di \"Game Boat\" e poi su Italia 1.\nTrama.\nLa serie ripercorre le avventure del \"ragazzo che non vuole crescere\" e dei suoi amici che lo seguono nel'\"Isola che non c'\u00e8\". Nel corso delle avventure pi\u00f9 volte dovr\u00e0 combattere contro i pirati comandati dal famigerato Capitan Uncino. In un episodio appare anche la futura figlia di Wendy: Jane"}
{"id": "2106163", "revid": "1305887", "url": "https://it.wikipedia.org/wiki?curid=2106163", "title": "Mauro Zanetti (hockeista su ghiaccio)", "text": "Carriera.\nMauro Zanetti crebbe nel settore giovanile dell'HC Ambr\u00ec-Piotta, prima di esordire in prima squadra nella stagione 2007-2008. Con gli Juniores Elite in 46 match disputati Zanetti mise a segno 48 punti, mentre dal 2007 al 2009 in prima squadra collezion\u00f2 93 presenze e 5 punti. Nel corso della stagione 2007-2008 fu mandato in LNB per due partite presso la Nazionale Under-20.\nNel corso del campionato 2009-2010 Mauro Zanetti milit\u00f2 in tre diverse formazioni della Lega Nazionale B: presso gli Young Sprinters HC, con 6 punti in 19 partite, successivamente all'EHC Basel con 5 punti in 31 partite ed infine all'HC Sierre per soli 3 incontri.\nPer la stagione 2010-2011 Zanetti fece ritorno in Canton Ticino presso l'HC Ambr\u00ec-Piotta, con il quale gioc\u00f2 25 partite con 5 punti all'attivo, inoltre gioc\u00f2 in prestito all'HC Chiasso in Prima Lega con 12 punti raccolti in 11 gare. Nel febbraio del 2011 fu ufficializzata la sua cessione per un anno all'HC Sierre in LNB. Nel 2012 pass\u00f2 a titolo definitivo all'HC Chiasso.\nStatistiche.\n\"Statistiche aggiornate a luglio 2011.\""}
{"id": "2106165", "revid": "55935", "url": "https://it.wikipedia.org/wiki?curid=2106165", "title": "Fragmente der griechischen Historiker", "text": ""}
{"id": "2106167", "revid": "486946", "url": "https://it.wikipedia.org/wiki?curid=2106167", "title": "Peter Pan no B\u014dken", "text": ""}
{"id": "2106172", "revid": "300067", "url": "https://it.wikipedia.org/wiki?curid=2106172", "title": "Dick Groat", "text": ""}
{"id": "2106173", "revid": "729019", "url": "https://it.wikipedia.org/wiki?curid=2106173", "title": "Muscolo sottoscapolare", "text": "Il muscolo sottoscapolare \u00e8 un muscolo dell'arto superiore che origina dalle creste della fossa sottoscapolare della scapola e va ad inserirsi al tubercolo minore (trochine) dell'omero.\nDi forma triangolare, partendo dalla faccia costale della scapola passa sotto al processo coracoideo e davanti all'articolazione scapolo-omerale, aderendo alla capsula articolare.\nIl muscolo \u00e8 innervato dai nervi sottoscapolari superiore e inferiore provenienti dal plesso brachiale, ed \u00e8 irrorato dall'arteria sottoscapolare e dalla cervicale trasversa.\nAzione.\nOltre alla funzione stabilizzatrice, il muscolo scapolare serve a compiere movimenti di intrarotazione ed adduzione dell'omero."}
{"id": "2106174", "revid": "55935", "url": "https://it.wikipedia.org/wiki?curid=2106174", "title": "FGrHist", "text": ""}
{"id": "2106176", "revid": "767487", "url": "https://it.wikipedia.org/wiki?curid=2106176", "title": "Eduard Vilde", "text": "Biografia.\nRitirato a 17 anni dalla scuola, inizia a viaggiare come giornalista, mestiere che eserciter\u00e0 sino al 1919. Molti i suoi viaggi: Da Riga arriva a Berlino, poi va a Parigi e a Mosca, tornando nel proprio paese solo nel 1917. Fu esponente della corrente letteraria denominata realismo critico."}
{"id": "2106177", "revid": "6340", "url": "https://it.wikipedia.org/wiki?curid=2106177", "title": "Me\u00f0 Su\u00f0 \u00cd Eyrum Vi\u00f0 Spilum Endalaust", "text": ""}
{"id": "2106179", "revid": "29990", "url": "https://it.wikipedia.org/wiki?curid=2106179", "title": "The formation of damnation", "text": ""}
{"id": "2106184", "revid": "300067", "url": "https://it.wikipedia.org/wiki?curid=2106184", "title": "Mel Payton", "text": ""}
{"id": "2106186", "revid": "1149807", "url": "https://it.wikipedia.org/wiki?curid=2106186", "title": "Stuart Little (serie animata)", "text": "Stuart Little \u00e8 una serie televisiva a cartoni animati prodotta da Red Wagon Entertainment e Sony Pictures Television. Il cartone animato \u00e8 tratto dalla serie cinematografica dei film: \"Stuart Little - Un topolino in gamba\", \"Stuart Little 2\", e \"Stuart Little 3 - Un topolino nella foresta\".\nLa serie, composta da tredici episodi, \u00e8 stata trasmessa originariamente negli Stati Uniti su HBO Family dal 1\u00ba marzo al 24 maggio 2003 mentre in Italia \u00e8 andata in onda per la prima volta su Nickelodeon dal 7 al 23 gennaio 2009.\nTrama.\nLa serie narra le avventure di Stuart Little e della sua famiglia."}
{"id": "2106188", "revid": "33888", "url": "https://it.wikipedia.org/wiki?curid=2106188", "title": "Giornale storico della letteratura italiana", "text": "Il Giornale storico della letteratura italiana \u00e8 il periodico pi\u00f9 antico e illustre fra quelli dedicati alla letteratura italiana.\nStoria.\nVenne fondato nel 1883 da Rodolfo Renier, Arturo Graf e Francesco Novati, tutti esponenti del cosiddetto \u201cmetodo storico\u201d, di cui rappresent\u00f2 l'organo pi\u00f9 autorevole. \nFu quindi inizialmente legato ai presupposti positivistici e filologico eruditi di tale scuola, anche se \u201cha in seguito mutato pi\u00f9 volte direzione, avvicinandosi alle nuove tendenze storiografiche post-crociane\u201d, quando il periodico ebbe come direttori studiosi di diverso orientamento quali Ferdinando Neri, Carlo Calcaterra, Natalino Sapegno, Mario Fubini, Gianfranco Folena, Ettore Bonora.\nAltri direttori sono stati, negli anni, Vittorio Cian, Attilio Momigliano, Santorre Debenedetti, Giuseppe Vidossi, Natalino Sapegno e Gianfranco Contini.\nIl \"Giornale storico della letteratura italiana\" si pubblica a Torino (edito dalla Loescher), in fascicoli trimestrali, ed \u00e8 diretto da Lucia Battaglia Ricci, Francesco Bruni, Stefano Carrai, Arnaldo Di Benedetto (direttore responsabile), Mario Marti, Mario Pozzi e Mario Chiesa.\nComprende saggi filologici e critici, recensioni, spogli bibliografici di riviste italiane e straniere, rassegne degli studi intorno a figure e problemi.\nPer la sua consultazione \u00e8 stato edito un \"Indice sistematico\" dei primi cento volumi (1883-1932), curato da Carlo Dionisotti (Torino, Chiantore, 1948)."}
{"id": "2106189", "revid": "88740", "url": "https://it.wikipedia.org/wiki?curid=2106189", "title": "San Martino de' Calvi", "text": "San Martino de' Calvi era il nome di un comune italiano, esistito dal 1927 al 1956.\nStoria.\nIl comune di San Martino de' Calvi fu istituito nel 1927 dalla fusione dei comuni di Lenna, Moio de' Calvi, Piazza Brembana e Valnegra.\nIl comune di San Martino de' Calvi venne soppresso nel 1956, con la ricostituzione dei comuni preesistenti."}
{"id": "2106191", "revid": "318966", "url": "https://it.wikipedia.org/wiki?curid=2106191", "title": "Tripanosi", "text": ""}
{"id": "2106192", "revid": "767487", "url": "https://it.wikipedia.org/wiki?curid=2106192", "title": "Walt Davis", "text": ""}
{"id": "2106193", "revid": "1543377", "url": "https://it.wikipedia.org/wiki?curid=2106193", "title": "Val Ceronda", "text": "La Val Ceronda \u00e8 una vallata alpina situata nelle Alpi Graie nella citt\u00e0 metropolitana di Torino. Il torrente Ceronda \u00e8 tributario della Stura di Lanzo, nella quale si getta a Venaria Reale.\nGeografia.\nLa parte montana del bacino del torrente Ceronda \u00e8 disposta in direzione SudOvest-NordEst; \nil torrente compie poi un ampio giro attorno al Monte Bernard e, uscito nella pianura, cambia completamente direzione per andare a confluire con andamento generale Nord-Sud nella Stura di Lanzo.\nLa Val Ceronda confina verso Nord con la Valle di Vi\u00f9 e verso Sud con la Val Casternone e con la conca di Givoletto.\nLe montagne della zona sono caratterizzate da rocce ultrabasiche dalle quali traggono origine suoli poco adatti all'agricoltura; la valle si presenta nella sua parte terminale cosparsa di estese pietraie di colore rossiccio e culmina con il Monte Colombano. A cavallo tra la Val Ceronda e la conca di Givoletto si trova la Riserva naturale integrale della Madonna della Neve sul Monte Lera, l'unica area protetta di questo tipo del Piemonte, che \u00e8 stata istituita nel 1984 per tutelare una stazione di un raro endemismo vegetale, l\"'Euphorbia gibelliana\" Peola.\nMonti principali.\nLa valle \u00e8 contornata dalle seguenti cime (in senso orario):\nStoria.\nIl ritrovamento in zona di vari reperti archeologici testimonia come i romani avessero colonizzato questi territori attorno al I secolo a.C. mescolandosi e sovrapponendosi alla preesistente popolazione celtica.\nIn epoca medioevale la valle fu il nucleo dei vasti domini dei potenti Visconti di Baratonia,\nai quali si deve tra l'altro la costruzione dell'insediamento i cui pochi resti sono ancora oggi visibili nei pressi di Baratonia (Varisella). Vari reperti rinvenuti sul posto sono invece stati raccolti nell'\"Antiquarium del Castello di Baratonia\", situato a Varisella in via Cabodi. I visconti, inizialmente alleati dei Savoia, si schierarono con i Marchesi del Monferrato e, dopo un lungo conflitto che termin\u00f2 nel XIV secolo, ebbero la peggio e passarono sotto il dominio della casata regnante. La Val Ceronda fu quindi infeudata alla nobile famiglia d'Harcour (o \"D'Harcourt\"), di origine ligure, anche in seguito a complesse vicende matrimoniali, e segu\u00ec le vicende storiche dell'area torinese. \nFino al diffondersi dell'industrializzazione le principali attivit\u00e0 economiche della zona furono l'allevamento e un'agricoltura non troppo fiorente a causa della scarsa fertilit\u00e0 dei suoli.\nDurante la Resistenza in valle si insedi\u00f2 un contingente partigiano che curava l'approvvigionamento dei reparti insediati all'interno delle Valli di Lanzo attraverso ai sentieri che collegano la Val Ceronda alla Valle di Vi\u00f9.\nNegli anni settanta venne costituita la Comunit\u00e0 Montana Val Ceronda e Casternone, una delle pi\u00f9 piccole del Piemonte e che comprendeva sei comuni. Essa in seguito conflu\u00ec nella Comunit\u00e0 montana Valli di Lanzo, Ceronda e Casternone e, dopo la soppressione di quest'ultima, nell\"'Unione Montana di Comuni delle Valli di Lanzo, Ceronda e Casternone\".\nTurismo, rifugi alpini.\nIn Val Ceronda, data anche la bassa quota, non esistono rifugi alpini, ma solo alcune strutture ricettive come alberghi e agriturismi."}
{"id": "2106199", "revid": "22475", "url": "https://it.wikipedia.org/wiki?curid=2106199", "title": "Val Casternone", "text": "La Val Casternone \u00e8 una breve vallata alpina situata nelle Alpi Graie nella citt\u00e0 metropolitana di Torino. Il Torrente Casternone \u00e8 tributario del torrente Ceronda nel quale confluisce nei pressi di Druento.\nGeografia.\nLa parte montana del bacino del Torrente Casternone \u00e8 interamente compresa nel comune di Val della Torre e scende verso la pianura in direzione Nord Ovest - Sud Est; \nil torrente devia poi verso Est per ricevere da sinistra il Rio di Givoletto e confluire nel torrente Ceronda al Parco della Mandria.\nLa Val Casternone confina a Sud Ovest con la Val Susa, a Nord con la Valle di Vi\u00f9 e a Nord Est con la Val Ceronda e con la conca di Givoletto.\nLe montagne della zona sono caratterizzate da rocce ultrabasiche dalle quali traggono origine suoli poco adatti all'agricoltura; i monti che circondano la valle sono cosparsi di estese pietraie e sono stati interessati nel corso del Novecento da estesi lavori di rimboschimento.\nLa zona attorno al Monte Arpone ricade nel Parco Naturale di interesse provinciale del Col del Lys. Il punto pi\u00f9 alto della valle \u00e8 l'anticima sud del Monte Colombano a quota 1.620.\nMonti principali.\nLa valle \u00e8 contornata dalle seguenti cime (in senso orario):\nStoria.\nL'insediamento umano in Val Casternone risale almeno all'epoca romana, anche sono stati rinvenuti resti di un villaggio dell'et\u00e0 del bronzo nei pressi dei laghi di Caselette, allo sbocco della valle sulla pianura. Durante l'alto medioevo nei pressi di Brione (oggi frazione del comune di Val della Torre) fu attivo un monastero benedettino intitolato a San Martiniano. Dopo la decadenza di quest'ultimo sempre a Brione venne fondato, nel XIII secolo, il monastero di Santa Maria della Spina. Si trattava di un monastero femminile cistercense rivolto in particolare all'aristocrazia torinese dell'epoca; la chiesa monastica \u00e8 tuttora presente, mentre il monastero fu soppresso all'inizio del Seicento.\nNel Settecento, durante la guerra di successione spagnola, la valle fu teatro di scontri che causarono tra l'altro la distruzione, da parte dei francesi, del castello che controllava l'accesso ai colli Lunella e Portia e i cui pochi resti sono ancora oggi visibili nei pressi della frazione Castello. Nel corso del Novecento la zona fu interessata da estesi lavori di rimboschimento e di miglioramento forestale. La Resistenza port\u00f2 in valle scontri e rastrellamenti che costarono la vita a parecchi partigiani. Negli anni settanta venne costituita la Comunit\u00e0 Montana Val Ceronda e Casternone che comprendeva sei comuni e che conflu\u00ec in seguito nella Comunit\u00e0 montana Valli di Lanzo, Ceronda e Casternone."}
{"id": "2106202", "revid": "179777", "url": "https://it.wikipedia.org/wiki?curid=2106202", "title": "Cothurnatae", "text": ""}
{"id": "2106203", "revid": "179777", "url": "https://it.wikipedia.org/wiki?curid=2106203", "title": "Fabula cothurnata", "text": ""}
{"id": "2106206", "revid": "1855488", "url": "https://it.wikipedia.org/wiki?curid=2106206", "title": "Adam Busch", "text": "Deve la sua fama all'interpretazione di Warren Mears nel serial TV \"Buffy l'ammazzavampiri\".\nHa avuto anche una piccola parte nel film \"L\u00e9on\".\nBiografia e carriera.\nAdam apparve per la prima volta in \"Buffy\" nella stagione 5, in un episodio chiamato \"I Was Made Love You\".\nHa avuto una piccola parte nel film \"L\u00e9on\", ed \u00e8 stato protagonista di un episodio di \"Law &amp; Order - I due volti della giustizia\". Ha avuto anche una piccola parte come Nerdy AV geek che nel film sulla cheerleader \"Le insolite sospette - Sugar &amp; Spice\"; \u00e8 stato la guest star di un episodio di \"Dr. House - Medical Division\".\nPi\u00f9 di recente, Adam indossa i panni del rapper ortodosso ebreo Sholom Glickstein, nel film di Paul Weitz, , di cui scrive anche la colonna sonora. Egli avr\u00e0 un ruolo ricorrente nella nuova sitcom \"Back to you\"."}
{"id": "2106225", "revid": "1543377", "url": "https://it.wikipedia.org/wiki?curid=2106225", "title": "NBA All-Star Weekend 2001", "text": "L'NBA All-Star Weekend 2001, svoltosi a Washington D.C., vide la vittoria finale della Eastern Conference sulla Western Conference per 111 a 110.\nPer la prima volta la kermesse si svolse in tre giorni: da venerd\u00ec a domenica.\nPer l'ultima volta, invece, i giocatori sono scesi in campo con le maglie dei propri team di appartenenza. Dall'edizione successiva si \u00e8 tornati alle divise create appositamente per la partita.\nAllen Iverson, dei Philadelphia 76ers, fu nominato MVP della partita. Desmond Mason, dei Seattle SuperSonics, si aggiudic\u00f2 l'NBA Slam Dunk Contest. Ray Allen, dei Milwaukee Bucks vinse l'NBA Three-point Shootout.\nL'NBA Rookie Challenge venne vinto dai \"Sophomores\" (giocatori al 2\u00ba anno) sui \"Rookies\" (giocatori al 1\u00ba anno) per 121 a 113. MVP della partita fu Wally Szczerbiak dei Minnesota Timberwolves."}
{"id": "2106226", "revid": "76963", "url": "https://it.wikipedia.org/wiki?curid=2106226", "title": "David Greenwalt", "text": "Deve la sua fama alla collaborazione prestata per la sceneggiatura di \"Buffy\" e per aver co-creato il suo \"spin-off\" \"Angel\".\nInoltre nel 2011 diventa co-creatore della serie NBC Grimm."}
{"id": "2106227", "revid": "4711", "url": "https://it.wikipedia.org/wiki?curid=2106227", "title": "NBA All-Star Game 2001", "text": ""}
{"id": "2106230", "revid": "110236", "url": "https://it.wikipedia.org/wiki?curid=2106230", "title": "Samuel Mitchell", "text": ""}
{"id": "2106232", "revid": "118343976", "url": "https://it.wikipedia.org/wiki?curid=2106232", "title": "Cimitero di guerra", "text": "Un cimitero di guerra \u00e8 un luogo dove sono riunite e seppellite le salme di soldati caduti nel corso di battaglie e di attivit\u00e0 militari in particolari zone di combattimento.\nCaratteristiche.\nI cimiteri di guerra si possono classificare come segue, in funzione delle diverse situazioni e necessit\u00e0 che ne rendono necessaria la creazione:\nSacrari.\nAlcuni sacrari dei caduti vengono allestiti all'interno di chiese o di monumenti appositi, altri invece sono dei veri e propri cimiteri.\nOssari monumentali in Italia.\nAppartengono a questa categoria:"}
{"id": "2106237", "revid": "124936285", "url": "https://it.wikipedia.org/wiki?curid=2106237", "title": "Palazzo Giuli Rosselmini Gualandi", "text": "Palazzo Giuli Rosselmini Gualandi si trova a Pisa sul Lungarno Gambacorti, nei pressi della longobarda chiesa di Santa Cristina.\n\u00c8 diventato recentemente noto come Palazzo Blu per via del restaurato colore dell'intonacatura e del nome del centro museale costruito in alcune delle sale interne.\nStoria.\nLe prime tracce risalgono all'alto medioevo (VIII secolo), sotto forma di insediamento rurale nei pressi della citata chiesa, vicino all'unico ponte, chiamato \"Ponte alle Pietre\" che permetteva l'accesso alla citt\u00e0 dai territori a sud del fiume Arno, percorrendo l'antica Via Emilia Scauri (le attuali vie San Martino e Toselli). Durante i lavori di restauro a cura delle Fondazione Cassa di Risparmio di Pisa, che lo ha acquistato dai Conti Giuli, da cui il nome, \u00e8 stata riportata alla luce parte dell'antica pavimentazione della via, a sestini di cotto posti a lisca di pesce, con relativo marciapiede, databili intorno al XII secolo e una possente struttura muraria, facente parte di una torre difensiva, con la caratteristica apertura ad arco ogivale, realizzata in pietra verrucana e databile intorno agli ultimi anni dell'XI secolo.\nEntrato a far parte del territorio comunale di Pisa, dopo il 1155, anno in cui si cominciano i lavori di costruzione della pi\u00f9 antica cinta muraria di epoca medievale conservatasi in Italia, sotto il consolato di Cocco Griffi, l'intero complesso si arricchisce di case e case-torri, come nel resto della citt\u00e0, spesso definita \"citt\u00e0 dalle Mille torri\", segno di una crescente ricchezza e potere della Repubblica Marinara.\nIl 14 novembre 1356 il doge Giovanni dell'Agnello, proprietario di alcuni immobili nella zona, ottiene dagli Anziani del Comune il permesso per ampliarne alcune in quest'area. Sorge cos\u00ec il primo nucleo del palazzo, o \"domus\", una struttura composta da grandi pilastri in pietra verrucana, a due o pi\u00f9 moduli, uniti a formare archi ogivali, riempiti a laterizi e decorati da aperture a monofore e bifore secondo lo schema dei vicini palazzi Gambacorti e Alliata.\nDurante la prima dominazione fiorentina, tra il 1406 e il 1494 il palazzo sub\u00ec notevoli cambiamenti, visto il declino della famiglia Dell'Agnello. Passato al Comune sul finire del XIV secolo, diventa propriet\u00e0 della Repubblica di Firenze, che lo utilizza come sede per i cinque provveditori addetti alla sorveglianza della citt\u00e0 occupata, fino a ritornare propriet\u00e0 di Giovan Bernardino Dell'Agnello.\nNel 1494 Pisa, grazie all'aiuto di Carlo VIII, re di Francia, riacquista la libert\u00e0 da Firenze e proprio all'interno di Palazzo Giuli accade uno degli avvenimenti pi\u00f9 importanti per la popolazione pisana. Il re entra in Pisa l'8 novembre 1494 con un esercito di tremila cavalieri e viene ospitato nel Palazzo D'Appiano, davanti al quale i Pisani chiesero la libert\u00e0 dal nemico. Garanzia di libert\u00e0 che tornarono a chiedere nel giugno del 1495, quando il Re si trovava ancora una volta in citt\u00e0, in occasione di un grande ballo che si tenne proprio all'interno del Palazzo Giuli, durante il quale tutte le donne pi\u00f9 belle della nobilt\u00e0 pisana si presentarono al cospetto del Re, implorando che mantenesse salda la promessa fatta l'anno precedente, tra cui la ben ricordata Camilla del Lante. Purtroppo, nonostante le promesse, Pisa nel 1509 perde nuovamente la libert\u00e0 in favore di Firenze, che applicher\u00e0 nel tempo una politica di trasformazioni volte a cambiare per sempre faccia alla citt\u00e0 e a cancellare ogni riferimento al suo glorioso passato repubblicano.\nVerso la fine del Cinquecento il complesso fu trasformato ad opera della potente famiglia dei Sancasciano (o anche Sancasciani), proprietari del palazzo fino al 1577, e poi della famiglia Del Testa. Fu proprio Emilio Del Testa, che nel 1593 trasforma radicalmente il palazzo da domus medievale, a fastoso palazzo tardo-rinascimentale, applicando una decorazione sobria alla facciata, semplicemente arricchita da inserti di pietra serena; nella seconda met\u00e0 del Settecento fu sottoposto ad ulteriori modifiche dalla famiglia Agostini, che lo eredit\u00f2 dai Venerosi nel 1745 e lo cedette in locazione al dottor Cesare Studiati, direttore del \"Collegio Imperiale Greco Russo\", per conto dell'Imperatrice Caterina II nel 1773.\nFu proprio in onore della grande stagione artistica russa, che vide grandi maestri Italiani alla corte dello Zar a progettare e decorare imponenti palazzi a San Pietroburgo, che il palazzo venne fatto dipingere con la caratteristica colorazione blu, o \"color dell'aria\", applicata ai palazzi pietroburghesi per addolcirne le forme. In quell'epoca il palazzo fu animato da una vita sociale e culturale molto intensa. Nel 1774 fu frequentato dalla principessa Yelizaveta Alekseyevna Tarakanova (1753\u00a0\u2013 1777), che sosteneva di essere la figlia di Aleksej Razumovskij e dell'imperatrice Elizabetta I: sospettata di complotto ai danni dell'imperatrice Caterina II, vi fu rapita nel febbraio 1775 per essere ricondotta in patria dall'ammiraglio Aleksej Orlov, comandante della flotta imperiale russa di base a Livorno per la guerra contro l'Impero Turco. Nel 1781 vi soggiorn\u00f2 Ekaterina Daskova (1744-1810), direttrice dell'Accademia russa delle scienze, che ha lasciato una descrizione della citt\u00e0, del Gioco del Ponte e del palazzo nelle sue \"Memorie\".\nIl colore attuale \u00e8 stato scelto durante i lavori di restauro della facciata, quando \u00e8 stato rinvenuto un frammento della pittura tardo-settecentesca, e applicato seguendo la tecnica della pittura a fresco.\nNel 1788 il \"Palazzo Blu\" viene venduto alla famiglia Del Testa dagli Agostini per acquistare il \"Palazzo Bianco\" dai fratelli Tilli (nipoti ed eredi del botanico Michelangelo) ed unirlo al \"Palazzo Rosso\" (oggi conosciuto come \"Palazzo dell'Ussero\"); successivamente verr\u00e0 acquistato dalla famiglia Bracci-Cambini, che effettuer\u00e0 nuovi importanti lavori dei quali rimane la magnifica quadratura di porta della sala delle Grottesche, sovrastata dallo stemma familiare, magistralmente eseguita da Antonio Niccolini, segno evidente del fervore artistico-culturale che Pisa stava vivendo nell'Ottocento. I conti milanesi D'Archinto sono proprietari del palazzo per gran parte dell'Ottocento, finch\u00e9 nel 1861 il Conte Domenico di Ferdinando Giuli lo acquista per la cifra di 50.000 lire, il quale d\u00e0 inizio ad una campagna di restauri che hanno portato il palazzo alle dimensioni e all'aspetto attuale, integrando una porzione di vicolo, tra il palazzo e l'attiguo Palazzo Casarosa (anch'esso integrato nel complesso) e costruendo ex novo un'ala del palazzo per rendere simmetrica la facciata cinquecentesca.\nIl palazzo attraversa un periodo di splendore, ogni sala viene restaurata e nuovamente decorata, grazie soprattutto all'intervento del pittore pisano Nicola Torricini, che gi\u00e0 nel 1884 decora la maestosa biblioteca dei Conti Giuli, al piano terra, divenuta ora la \"stanza dei polittici\", dove sono esposti il \"Polittico di Agnano\" (Pisa) di Cecco di Pietro dell'ultimo decennio del XIV secolo e la sua copia, eseguita nel 1930 dal pi\u00f9 famoso falsario italiano del Novecento, Icilio Federico Joni. Nicola Torricini \u00e8 coordinatore di un'imponente campagna di restauro, che termina nel 1903 con l'inaugurazione della \"Sala Rossa\", o \"Salone da Pranzo\", in occasione di un raffinatissimo ballo organizzato a Pisa dai Conti Giuli.\nIl museo.\nIl palazzo \u00e8 rimasto abitato dai Conti Giuli fino al 2001 e, nonostante fosse diventato un appostamento per le forze alleate durante la seconda guerra mondiale, non ha subito ingenti danni. La Fondazione Cassa di Risparmio di Pisa, in cui ha trasferito la propria sede, lo ha acquistato per trasformarlo in un centro di cultura e arte, denominato BLU - Centro d'Arte e Cultura.\nAll'interno \u00e8 possibile visitarne il piano terra e il piano Nobile, in cui sono esposti i principali capolavori della Collezione Fondazione Cassa di Risparmio, che comprende artisti come Cecco di Pietro, Taddeo di Bartolo, Benozzo Gozzoli, Vincenzo Foppa, Aurelio Lomi, il Cigoli, Orazio Gentileschi, Artemisia Gentileschi, Giovanni Battista Tempesti, Jean Baptiste Desmarais, Giuseppe Bezzuoli, Luigi Gioli e una ricchissima collezione d'arte novecentesca, tra cui spiccano Umberto Vittorini, Mino Rosi, Ferruccio Pizzanelli e Fortunato Bellonzi, esponente del Secondo Futurismo. Della collezione Cassa di Risparmio di Pisa fanno anche parte la Collezione Simoneschi (proveniente dal Palazzo Simoneschi), che comprende un vasto repertorio di Antichit\u00e0 e una notevole collezione numismatica e una raccolta di xilografie, acqueforti e litografie del grande artista pisano Giuseppe Viviani.\nLe sale sono arredate in stile settecentesco, con mobili e suppellettili d'epoca.\nUn sottoinsieme delle monete e medaglie della Collezione Simoneschi sono state digitalizzate nel 2013 con tecniche di Reflectance Transformation Imaging per realizzare un sistema interattivo di consultazione digitale. Il sistema \u00e8 attualmente installato su un chiosco interattivo all'interno della mostra permanente ed \u00e8 anche consultabile online. \nDal 25 aprile 2015 sono stati aperti al pubblico i sotterranei del palazzo dove sono esposti molti oggetti di uso quotidiano ritrovati durante il recente restauro.\nAltre sale del palazzo sono riservate ad esposizioni temporanee su artisti del '900."}
{"id": "2106238", "revid": "156341", "url": "https://it.wikipedia.org/wiki?curid=2106238", "title": "Coppe Saporta", "text": ""}
{"id": "2106240", "revid": "156341", "url": "https://it.wikipedia.org/wiki?curid=2106240", "title": "Fernet Tonic Bologna", "text": ""}
{"id": "2106246", "revid": "93436", "url": "https://it.wikipedia.org/wiki?curid=2106246", "title": "Carantania", "text": "Il Principato di Carantania o di Carentania (in sloveno \"Karantanija\", in tedesco \"Karantanien\", in latino medievale \"Caranthania\", in paleoslavo *Kor\u01ebtan\u044a), fu un'entit\u00e0 statale slava formatasi nella seconda met\u00e0 del VII secolo nel territorio delle attuali Austria meridionale e Slovenia nordoccidentale. \nFu lo stato predecessore della Marca di Carinzia, creata nell' 889 nell'ambito dell'Impero carolingio.\nOrigine del nome.\nIl nome \"Carantania\" \u00e8 di origine protoslava. Paolo Diacono menziona degli \"Slavi a Carnunto, che \u00e8 erroneamente chiamata Carantano\" (\"Carnuntum, quod corrupte vocitant Carantanum\").\nUna possibile spiegazione etimologica \u00e8 che possa essere formato da una base toponimica \"carant-\", risalente in ultima istanza dalla radice preindoeuropea *\"karra\" che significa \"roccia\", oppurw che sia di origine celtica e che derivi da *\"karant-\", che significa \"amico, alleato\". Il nome slavo \"kor\u01ebtan\u044a\" sarebbe stato adattato dal latino *\"carantanum\". Si sostiene che anche Il toponimo \"Carinzia\" (in solveno \"Koro\u0161ka\", dal protoslavo \"*kor\u01ebt\u2019\u044csko\") vi sia collegato etimologicamente, derivando dal pre-slavo *\"carantia\".\nIl nome, come la maggioranza dei toponimi che iniziano con *\"Kar(n)-\" in quest'area dell'Europa, \u00e8 a sua volta molto probabilmente legato alla trib\u00f9 preromana dei Carni che un tempo popolava le Alpi orientali.\nTerritorio.\nLa capitale della Carantania era molto probabilmente Karnburg (in sloveno \"Krnski grad\") nello Zollfeld (in sloveno \"Gosposvetsko polje\"), a nord dell'attuale citt\u00e0 di Klagenfurt (in sloveno \"Celovec\"). Il principto era centrato sull'area dell'attuale Carinzia, e comprendeva territori delle attuali Stiria, la maggior parte del Tirolo Orientale e della val Pusteria, le regioni del Lungau e dell'Ennspongau nel Salisburghese e le parti meridionali dell'Alta e della Bassa Austria. Molto probabilmente comprendeva anche il territorio della provincia storica slovena della Carinzia. Le poche fonti storiche esistenti distinguono tra due distinti principati nell'area alpina orientale: la Carantania e la Carniola. Quest'ultima, che compare nelle registrazioni storiche dalla parte finale dell'VIII secolo, era situata nella parte centrale dell'attuale Slovenia, e fu (almeno nel name) lo stato predecessore del successivo Ducato di Carniola.\nI confini del successivo stato di Carantania, sotto la sovranit\u00e0 feudale dei Carolingi, e dei suo successori (la Marca di Carinzia dall'889 e il Ducato di Carinzia del 976), non coincidevano con quelli della Carantania storica.\nStoria.\nDopo la caduta del Regno ostrogoto nel 553, il popolo germanico dei Longobardi invase l'Italia passando attraverso il Friuli e fondandovi un proprio regno. Nel 568, praticamente tutti i Longobardi erano migrati nell'Italia settentrionale. Successivamente, negli ultimi decenni del VI secolo, gli Slavi si stabilirono nel territorio spopolato con l'aiuto dei loro dominatori Avari. Nel 588 raggiunsero l'alto corso della Sava e nel 591 quello della Drava, dove ben presto dovettero combattere i Bavari condotti dal duca Tassilone I. Nel 592 vinsero i Bavari, ma nel 595 la sorte arrise all'armata slavo-avara, che cos\u00ec consolid\u00f2 il confine tra i territori dei Franchi e quelli degli Avari. Da quel momento in poi gli attuali territori del Tirolo Orientale e della Carinzia furono indicati nelle fonti storiche come \"Provincia Sclaborum\" (paese degli Slavi).\nTra il IX e il X secolo, gli Slavi delle Alpi, ritenuti essere tra gli antenati degli attuali Sloveni, si stabilirono nella parte orientale montuosa del Friuli, che sarebbe divenuta nota come Slavia friulana, oltre che sull'altopiano del Carso e nella zona a nord e a sud di Gorizia. \nL'insediamento degli Slavi nelle Alpi orientali\u00e8 messo in connessione col collasso di diocesi locali nel tardo VI secolo, con cambiamenti nella popolazione e nella cultura materiale e, pi\u00f9 significativamente, nell'imposizione di una lingua slava nella zona. Il territorio in cui si erano stabiliti rimase comunque abitato dai resti delle popolazioni indigene romanizzate, che continuarono a professare la religione cristiana.\nSi ritiene che gli Slavi fossero inizialmente sudditi di sovrani avari (\"khaghan\") sia nelle Alpi orientali che nella regione pannonica. Dopo l'indebolimento del potere avaro attorno al 610, si form\u00f2 nella Carinzia meridionale una marca degli Slavi (\"marca Vinedorum\") relativamente indipendente, governata da un duca. Le fonti storiche citano Valuk come duca degli Slavi (\"Wallux dux Winedorum\").\nNell'anno 626 termin\u00f2 il dominio avaro sugli Slavi, a causa della sconfitta degli Avari a Costantinopoli. Nel 658 mor\u00ec Samo e la sua federazione tribale si disintegr\u00f2. Una piccola parte della marca degli Slavi originale, a nord dell'attuale Klagenfurt, conserv\u00f2 la sua indipendenza e divenne nota come \"Carantania\", nome che inizia ad apparire nelle fonti storiche poco dopo il 660. La prima indicazione chiara di un'identit\u00e0 etnica specifica e di un'organizzazione politica pu\u00f2 essere riconosciuta nel termine geografico \"Carantanum\" usato da Paolo Diacono riferendosi all'anno 664, collegandosi al quale cit\u00f2 anche uno specifico popolo slavo (\"gens Sclavorum\") che vi viveva.\nQuando attorno al 740 il principe Boruth chiese aiuto al duca dei Bavari Odilone contro il pericolo imminente portato dalle trib\u00f9 avare dell'est, la Carantania perse la sua indipendenza. I successori di Boruth dovettero accettare la sovranit\u00e0 dei Bavari e del semifeudale Regno dei Franchi, retto da Carlo Magno tra il 768 e l'814. Carlo Magno pose anche fine alle invasioni degli Avari, che tra il 745 e il 795 avevano riconquistato la parte orientale della Carantania.\nNell'828, la Carantania divenne infine una marca dell'Impero carolingio. I signori locali furono deposti per aver appoggiato la ribellione antifranca di Ljudevit Posavski, il principe degli Slavi di Pannonia, e furono sostituita da altri di stirpe Germanica, (principalmente bavara. Per effetto del Trattato di Verdun dell'843, pass\u00f2 nelle mani di Ludovico II il Germanico (804-876) che, secondo gli \"Annales Fuldenses\" (863), diede il titolo di \"prefetto dei Carantani\" (\"praelatus Carantanis\") al suo figlio maggiore Carlomanno. Nell'887 Arnolfo di Carinzia (850-899), nipote di Ludovico il Germanico, assunse il titolo di re dei Franchi Orientali e divenne il primo duca di Carinzia.\nL'inaugurazione ducale.\nNel principato di Carantania era particolarmente interessante l'antico rito d'insediamento dei duchi (o principi; entrambi i termini sono delle traduzioni approssimative del termine slavo \"Knez/Knjaz\", in tedesco \"F\u00fcrst\"), una pratica continuata anche dopo l'incorporazione nel Ducato di Carinzia. Fu eseguita per l'ultima volta nel 1414, quando Ernesto I d'Asburgo vi s'insedio come duca di Carinzia. Il rito si svolgeva sulla Pietra del Principe (in sloveno \"Kne\u017eji kamen\", in tedesco \"F\u00fcrstenstein\"), un antico capitello di colonna romano presso \"Krnski grad\" (ora in tedessco Karnburg) ed era tenuto in lingua slovena da un contadino libero che, scelto dai suoi pari grado, in nome del popolo chiedeva conto al nuovo principe della sua integrit\u00e0 e gli ricordava i suoi doveri. Successivamente, quando il Ducato di Carinzia entr\u00f2 nei domini asburgici, l'idea che il duca di Carinzia ricevesse la sua legittimazione dal popolo divenne la base della dignit\u00e0 arciducale rivestita unicamente dagli Asburgo.\nL'incoronazione dei duchi di Carinzia consisteva di tre parti: prima, il rito eseguito in sloveno alla Pietra del Principe, poi una messa officiata alla cattedrale di Maria Saal e infine una ceremonia che si svolgeva al \"Trono Ducale\" (in sloveno \"Vojvodski stol\", in tedesco \"Herzogsstuhl\"), dove il nuovo duca prestava giuramento in tedesco e dove riceveva gli omaggi dei vassalli. Il Trono Ducale si trovava nella valle dello Zollfeld, a nord di Klagenfurt.\nLa cerimonia fu descritta per la prima volta dal cronachista Giovanni di Viktring in occasione dell'incoronazione di Mainardo II di Tirolo-Gorizia nel 1286. Fu citata anche nei \"Sei libri dello Stato\" di Jean Bodin nel 1576.\nMenzioni nella letteratura tardomedievale.\nLa Cronaca di Fredegario nomina la Carantania come \"Sclauvinia\", Dante Alighieri (1265-1321) la cita come \"Chiarentana\" o \"Carentana\". Lo stesso nome fu usato anche da altri letterati fiorentini, come il poeta Fazio degli Uberti (circa 1309-1367), il cronachista Giovanni Villani (c. 1280-1348) e Giovanni Boccaccio (1313-1375), che scrisse che il Brenta nasce dai monti della Carantania, una zona delle Alpi che divide l'Italia dalla Germania.\nStruttura etnica e sociale.\nLa popolazione dell'antica Carantania aveva una struttura multietnica. Il nucleo era rappresentato da due gruppi di Slavi che si erano insediati nella regione nel VI secolo e che costituiscono gli antenati degli attuali Sloveni e, in parte, anche degli Austriaci. Altri elementi etnici forti comprendevano i discendenti degli indigeni norici romanizzati, cosa che viene attestata dalle recenti analisi del DNA e da numerosi toponimi. \u00c8 anche possibile che tra i Carantani vi fossero tracce di Dulebi, Avari, Bulgari, Croati e popolazioni germaniche.\nLingua.\nNel suo stadio iniziale, la lingua degli Slavi di Carantania era essenzialmente protoslava. Nella letteratura linguistica slovena e nei testi di riferimento ci si riferisce a lei con l'espressione \"slavo alpino\" (\"alpska slovan\u0161\u010dina\"). Si pu\u00f2 dedurre il suo carattere protoslavo dai contatti linguistici degli slavi delle Alpi prima con i resti delle popolazioni indigene romanizzate prima, e poi anche con i Bavari. I toponimi e gli idronimi preslavi che furono adottati e il loro successivo sviluppo fonetico nello slavo alpino, cos\u00ec come le citazioni bavaresi di nomi slavi alpini fanno luce sulle caratteristiche di questa lingua.\nDal IX secolo in poi, lo slavo alpino and\u00f2 incontro ad una serie di cambiamenti e innovazioni graduali caratteristici delle lingue slave meridionali. Attorno al XIII secolo, questi sviluppi fecero nascere la lingua slovena."}
{"id": "2106247", "revid": "20524713", "url": "https://it.wikipedia.org/wiki?curid=2106247", "title": "Recesso", "text": ""}
{"id": "2106249", "revid": "729019", "url": "https://it.wikipedia.org/wiki?curid=2106249", "title": "Muscolo sopraspinato", "text": "Il muscolo sopraspinato, anche noto come sovraspinato o sovraspinoso \u00e8 un muscolo della spalla di forma piramidale.\nOrigina dalla fossa sopraspinata, al di sopra della spina della scapola e va a inserirsi alla faccetta superiore del tubercolo maggiore dell'omero, passando inferiormente all'acromion.\nCome gli altri muscoli della cuffia dei rotatori collabora alla stabilizzazione dell'articolazione scapolo-omerale.\nIl muscolo sopraspinato \u00e8 innervato dal nervo soprascapolare ed \u00e8 irrorato dall'arteria omonima.\nAzione.\nLa sua azione principale \u00e8 quella di abdurre l'omero soprattutto negli ultimi gradi del suo movimento. Ha anche il ruolo di flessore del braccio in particolar modo da intrarotato, e una debole funzione di extrarotatore."}
{"id": "2106250", "revid": "135224", "url": "https://it.wikipedia.org/wiki?curid=2106250", "title": "Muscolo sovraspinato", "text": ""}
{"id": "2106254", "revid": "318966", "url": "https://it.wikipedia.org/wiki?curid=2106254", "title": "Carbor", "text": ""}
{"id": "2106258", "revid": "318966", "url": "https://it.wikipedia.org/wiki?curid=2106258", "title": "Carbonissaggio", "text": ""}
{"id": "2106259", "revid": "318966", "url": "https://it.wikipedia.org/wiki?curid=2106259", "title": "Carcaridi", "text": ""}
{"id": "2106263", "revid": "287204", "url": "https://it.wikipedia.org/wiki?curid=2106263", "title": "Secondo Canale", "text": ""}
{"id": "2106264", "revid": "318966", "url": "https://it.wikipedia.org/wiki?curid=2106264", "title": "Carchi", "text": ""}
{"id": "2106267", "revid": "327094", "url": "https://it.wikipedia.org/wiki?curid=2106267", "title": "Alpinia (botanica)", "text": "Alpinia \u00e8 un genere di piante della famiglia Zingiberacee, comprendente oltre 200 specie, delle quali la pi\u00f9 nota \u00e8 la \"Alpinia galanga\" (galanga o \"galangal\" o \"zenzero tailandese\").\nDistribuzione.\nIl genere \"Alpinia\" \u00e8 indigeno delle regioni tropicali dell'Asia e dell'Oceania.\nUsi.\nI rizomi di alcune specie di \"Alpinia\" (in particolare \"A.galanga\", ma anche \"A.officinarum\") sono usati per l'alimentazione umana, particolarmente nella penisola indocinese. \"A.zerumbet\" \u00e8 usata come ingrediente secondario in alcune ricette cinesi e giapponesi.\nAd \"A.galanga\" e altre specie vengono attribuite virt\u00f9 afrodisiache, per cui sono state utilizzate in erboristeria e in ayurveda.\nMolte specie sono utilizzate come piante ornamentali, soprattutto nei climi tropicali. \"Alpinia purpurata\" (zenzero rosso) \u00e8 il fiore nazionale delle Isole Samoa."}
{"id": "2106271", "revid": "92723", "url": "https://it.wikipedia.org/wiki?curid=2106271", "title": "Volodymyr Masla\u010denko", "text": "Carriera.\nClub.\nGioc\u00f2 dal 1953 al 1957 nel Dnipro Dnipropetrovs'k, squadra ucraina. Nel 1957 si trasfer\u00ec a Mosca, alla Lokomotiv, nella quale vinse il suo primo trofeo, la Coppa dell'URSS. Chiuse la carriera nel 1968, dopo sette stagioni nello , con cui si aggiudic\u00f2 il titolo di Campione sovietico nel 1962 ed altre due Coppe dell'URSS.\nNazionale.\nGioc\u00f2 8 partite nella Nazionale sovietica, partecipando a due Campionati mondiali, 1958 e 1962, e fu parte della squadra che vinse la medaglia d'oro al campionato europeo di calcio 1960.\nDopo il ritiro.\nDopo il ritiro, avvenuto nel 1968, Masla\u010denko intraprese l'attivit\u00e0 di giornalista ed opinionista sportivo per la carta stampata e la televisione sovietica CT SSSR (ove condusse la pagina sportiva del telegiornale Vremya), continuando a farlo anche dopo la caduta dell'URSS per l'emittente NTV.\n\u00c8 scomparso nel 2010 all'et\u00e0 di 74 anni."}
{"id": "2106274", "revid": "318966", "url": "https://it.wikipedia.org/wiki?curid=2106274", "title": "Cardinale grigio", "text": ""}
{"id": "2106275", "revid": "318966", "url": "https://it.wikipedia.org/wiki?curid=2106275", "title": "Scolimo", "text": ""}
{"id": "2106276", "revid": "767487", "url": "https://it.wikipedia.org/wiki?curid=2106276", "title": "K\u014dstas Ant\u014dniou", "text": ""}
{"id": "2106277", "revid": "318966", "url": "https://it.wikipedia.org/wiki?curid=2106277", "title": "Cardo dei prati", "text": ""}
{"id": "2106278", "revid": "318966", "url": "https://it.wikipedia.org/wiki?curid=2106278", "title": "Cardo stellato", "text": ""}
{"id": "2106280", "revid": "287204", "url": "https://it.wikipedia.org/wiki?curid=2106280", "title": "Karol Karski", "text": "Dopo una carriera in diritto, entra in politica dapprima eletto alla Sejm per il collegio di Varsavia 19, poi viene scelto all'arrivo dei gemelli Lech e Jaros\u0142aw Kaczy\u0144ski."}
{"id": "2106283", "revid": "318966", "url": "https://it.wikipedia.org/wiki?curid=2106283", "title": "Cardo delle vigne", "text": ""}
{"id": "2106291", "revid": "20525130", "url": "https://it.wikipedia.org/wiki?curid=2106291", "title": "Virginia Doglioli", "text": ""}
{"id": "2106292", "revid": "1305772", "url": "https://it.wikipedia.org/wiki?curid=2106292", "title": "Fonduta (disambigua)", "text": "La parola Fonduta o fondue indica diversi piatti:"}
{"id": "2106294", "revid": "767487", "url": "https://it.wikipedia.org/wiki?curid=2106294", "title": "Kick-Ass (film)", "text": "Kick-Ass \u00e8 un film del 2010 diretto da Matthew Vaughn.\nIl film \u00e8 l'adattamento cinematografico del fumetto \"Kick-Ass\" ideato da Mark Millar e disegnato da John Romita Jr.. \u00c8 tratto da una parodia dei supereroi. La pellicola \u00e8 interpretata da Aaron Johnson, Chlo\u00eb Grace Moretz, Nicolas Cage, Lyndsy Fonseca, Christopher Mintz-Plasse e Mark Strong e tra i produttori figurano Brad Pitt, Vaughn e lo stesso creatore del fumetto Millar. Si tratta del secondo lungometraggio tratto da una serie pubblicata per l'etichetta Millarworld. Il primo \u00e8 stato \"Wanted - Scegli il tuo destino\" del 2008, basato sulla miniserie \"Wanted\", sempre creata da Millar.\nNel 2013 \u00e8 uscito il sequel, \"Kick-Ass 2\", diretto da Jeff Wadlow.\nTrama.\nDave Lizewski \u00e8 un normale studente di liceo senza alcuna particolare caratteristica, eccezion fatta per una grande passione per i fumetti di supereroi. Domandandosi spesso come mai, nonostante la vita di tutti i giorni non sia cos\u00ec eccitante, nessuno abbia mai provato a diventare un supereroe, decide di diventare un supereroe della vita reale di New York. Acquista una tuta verde su eBay e armato con due manganelli va a combattere il crimine con il nome di \"Kick-Ass\". La sua prima uscita ufficiale non si rivela molto fortunata: dapprima subisce una coltellata nello stomaco da un teppista per poi essere investito da un'auto.\nAll'ospedale i medici gli inseriscono delle placche metalliche su tutte le ossa fratturate del corpo. Decide di ritornare a fare il supereroe e riesce a salvare un uomo attaccato da una banda di teppisti. La scena \u00e8 ripresa da uno dei presenti e caricata su YouTube, cos\u00ec Kick-Ass pian piano diventa un fenomeno mediatico. Quando viene a sapere che Katie, la ragazza di cui \u00e8 innamorato, \u00e8 tormentata da uno spacciatore di droga chiamato Rasul, Dave, nelle vesti di Kick-Ass, va a casa di Rasul ad intimargli di lasciar perdere Katie, ma la situazione presto degenera e subisce l'accerchiamento degli uomini di Rasul. Improvvisamente, una ragazzina dal costume da supereroe viola irrompe in sala, massacra Rasul ed i suoi uomini e salva Kick-Ass. La ragazzina \u00e8 \"Hit-Girl\", divenuta anche lei una supereroina della vita reale insieme al padre, \"Big Daddy\", uno strambo figuro dal costume nero simile a Batman.\nBig Daddy \u00e8 in realt\u00e0 Damon Macready, un ex-poliziotto appassionato di armi la cui vita \u00e8 stata distrutta dal potente boss mafioso Frank D'Amico. L'uomo, convinto che gli attacchi subiti nei recenti giorni al suo impero del crimine siano opera di Kick-Ass, ordina ai suoi uomini che sia fatto fuori. Dopo il fallimento nell'eliminazione dell'eroe si fa avanti suo figlio Chris, il quale gli propone un piano pi\u00f9 ingegnoso: diventare anch'esso un supereroe della vita reale, di nome \"Red Mist\", fare amicizia con Kick-Ass ed attirarlo in trappola. Frank acconsente ed il piano sembra funzionare, ma all'ultimo momento interviene Big Daddy, che uccide gli uomini di Frank e appicca un incendio nella fabbrica.\nDave decide di rivelare a Katie di essere Kick-Ass, di non essere gay come lei immaginava e di riporre via per sempre il costume di Kick-Ass. Frequentando Kick-Ass, Chris/Red Mist, riesce a scoprire la verit\u00e0 e si lascia condurre al rifugio di Big Daddy e Hit-Girl. Red Mist spara ad Hit-Girl, facendola cadere dalla finestra, mentre Kick-Ass e Big Daddy sono catturati per essere portati al quartier generale della gang. Al contempo la guardia del corpo di Frank ruba un bazooka di Big Daddy.\nArrivati al quartier generale Kick-Ass e Big Daddy subiscono un brutale pestaggio, per poi essere inondati dalla benzina sotto gli occhi di milioni di telespettatori. Hit-Girl per\u00f2, grazie al giubbotto antiproiettile, \u00e8 riuscita a sopravvivere e tenta un disperato salvataggio dei due supereroi in pericolo. Durante la battaglia un mafioso appicca il fuoco su Big Daddy che riesce a darle consigli per lo scontro. Hit-Girl sgomina l'intera banda. Il padre muore tra le fiamme riuscendo a dare un ultimo addio alla figlia, mentre Dave se la cava con qualche contusione.\nKick-Ass decide di aiutare Hit-Girl a sconfiggere Frank D'Amico: i due pianificano un attacco al palazzo di D'Amico. Hit-Girl si fa strada tra i molti uomini di D'Amico, ma durante la battaglia nell'attico finisce i proiettili, cos\u00ec la guardia del corpo di Frank cerca di farla esplodere con il Bazooka rubato in precedenza. Quando tutto sembra finito, Kick-Ass a bordo di un potente jet pack stermina i sicari rimasti al piano superiore. Infine Hit-Girl e Kick-Ass raggiungono D'Amico e Red Mist. Quest'ultimo spinge Kick-Ass nella palestra e, dopo un breve scontro, i due si mettono K.O. a vicenda, con le proprie armi.\nHit-Girl, dopo un violento corpo a corpo, viene quasi sopraffatta dal boss quando arriva Kick-Ass che, ripresosi dal combattimento con Red Mist, spara a D'Amico con un Bazooka, facendolo esplodere fuori dal palazzo. Red Mist si riprende e si arma di una katana ma \u00e8 troppo tardi: i due eroi fuggono dal palazzo col jet pack, sotto gli occhi di Red Mist. I due atterrano su un palazzo per poi togliersi le rispettive maschere e presentarsi, stringendo una grande alleanza.\nRitornato il tutto alla normalit\u00e0, Dave torna tra le braccia della sua Katie mentre Hit-Girl, il cui vero nome \u00e8 Mindy Macready, torna sotto la tutela di Marcus, un ex-collega di suo padre Big Daddy/Damon Macready, e riprende gli studi iscrivendosi alla scuola di Dave. Nel finale Chris D'Amico trama vendetta.\nProduzione.\nNel 2008 fu annunciato che il fumetto \"Kick-Ass\" di Mark Millar sarebbe stato trasposto per il grande schermo. Il film \u00e8 stato realizzato dalla Marv Films di Matthew Vaughn. Vaughn si \u00e8 incaricato anche della regia e insieme a Jane Goldman della sceneggiatura. Il fumettista John Romita Jr. ha lavorato ad alcune sequenze animate presenti sotto forma di flashback tratte direttamente dal fumetto, confermando la differenza nel finale della storia tra film e fumetto.\nColonna sonora.\nLa colonna sonora del film, intitolata \"Kick-Ass: Music from the Motion Picture\", \u00e8 stata pubblicata originariamente il 29 marzo 2010 dalla Polydor Records.\nPromozione.\nLe prime immagini promozionali del film sono state presentate all'edizione 2009 del Comic-Con.\nDistribuzione.\nData di uscita.\nIl film \u00e8 uscito nelle sale britanniche a partire dal 26 marzo 2010, in quelle statunitensi dal 16 aprile e in quelle italiane dal 1\u00ba aprile 2011.\nIn Italia.\nIn Italia il film \u00e8 rimasto senza una distribuzione per quasi un anno, a causa degli elevati costi per la vendita dei diritti imposti dai produttori e anche per alcune controversie per la presenza nel film di scene di violenza che coinvolgono dei minori e che hanno fatto paventare la possibilit\u00e0, da parte della commissione di censura, di vietare il film ai minori di 18 anni. A fine 2010, Eagle Pictures ha annunciato l'acquisizione dei diritti per la distribuzione italiana, e il 14 dicembre ha pubblicato il primo trailer italiano del film, fissando inizialmente la data di uscita per il 25 febbraio, per poi successivamente posticiparlo al 1\u00ba aprile.\nIl trailer ha ricevuto diverse critiche da parte dei fan per via del doppiaggio che presenta alcuni dialoghi edulcorati rispetto all'originale; in seguito a queste critiche, Eagle Pictures ha rilasciato un comunicato in cui ha assicurato che il film sarebbe stato proiettato nelle sale senza alcuna censura. A fine marzo 2011 \u00e8 stato diffuso il secondo trailer italiano, questa volta senza censure, e la commissione di censura cinematografica ha vietato il film ai minori di 14 anni per violenza e linguaggio scurrile.\nAccoglienza.\nIncassi.\nGli incassi mondiali del film ammontano a $, a fronte di un budget stimato di $.\nCritica.\nIl film ha suscitato diverse polemiche relative al linguaggio scurrile e alle scene di forte violenza; ciononostante la pellicola \u00e8 stata molto apprezzata dal pubblico e dalla maggioranza dei critici.\nSull'Internet Movie Database il film ha una media voto di 7,7/10, mentre su Rotten Tomatoes la percentuale di recensioni positive \u00e8 del 76%. La rivista \"Empire\" ha dato al film il voto di 5 stelle su 5 definendolo: \u00abUna esageratamente intrattenitiva, ritmicamente perfetta e ultraviolenta furia cinematografica che colpisce i posti che gli altri film faticano a raggiungere\u00bb.\nAltri media.\nNel febbraio 2010 fu reso noto al pubblico \"Kick-Ass: Creating the Comic, Making the Movie\", un libro che racconta la realizzazione del film e svela alcuni suoi dietro le quinte.\nSempre nel 2010 \u00e8 stato messo in vendita, unicamente in formato digitale, il videogioco basato sul film: \"Kick-Ass: The Game\", per PlayStation Network e iPhone.\nIl videoclip musicale dell'omonimo singolo di Mika e RedOne, \"Kick Ass (We Are Young)\" (anch'esso del 2010), contiene numerose scene tratte dal film.\nSequel.\nIl seguito, \"Kick-Ass 2\", \u00e8 uscito nel 2013 ed \u00e8 stato diretto da Jeff Wadlow."}
{"id": "2106295", "revid": "318966", "url": "https://it.wikipedia.org/wiki?curid=2106295", "title": "Carnegieite", "text": ""}
{"id": "2106297", "revid": "318966", "url": "https://it.wikipedia.org/wiki?curid=2106297", "title": "Demosponge", "text": ""}
{"id": "2106298", "revid": "318966", "url": "https://it.wikipedia.org/wiki?curid=2106298", "title": "Carotina", "text": ""}
{"id": "2106300", "revid": "188323", "url": "https://it.wikipedia.org/wiki?curid=2106300", "title": "Benelli 2C T", "text": ""}
{"id": "2106302", "revid": "188323", "url": "https://it.wikipedia.org/wiki?curid=2106302", "title": "Benelli 125 2C T", "text": ""}
{"id": "2106304", "revid": "318966", "url": "https://it.wikipedia.org/wiki?curid=2106304", "title": "Carrello di dilatazione", "text": ""}
{"id": "2106305", "revid": "124979496", "url": "https://it.wikipedia.org/wiki?curid=2106305", "title": "Gi\u014drgos D\u014dn\u012bs", "text": "Biografia.\n\u00c8 il padre di Anastasios e Chr\u012bstos, entrambi giocatori di calcio professionisti.\nCarriera.\nGiocatore.\nClub.\nDopo aver mosso i primi passi calcistici nel vivaio del Doxa Nikopolis e poi nel Pavlos Melas, squadra dell'omonima citt\u00e0, nel 1986-1987, entra nelle giovanili del , dove rimane dal 1987 al 1988. Gioca poi in prestito nell'Athinaikos e per un anno e mezzo nel Panargeiakos, fino al dicembre 1990. Nella seconda met\u00e0 della stagione 1990-1991 milita nel , con cui si mette in luce prima di tornare al Panathinaikos nel giugno 1991. Entrato nella prima squadra dei verdi di Atene, si afferma come un attaccante di sicuro affidamento e veste per quattro anni, dal 1992 al 1996, la maglia del club, affermandosi come una delle pedine fondamentali della squadra e vincendo 2 campionati greci consecutivi (1994-1995, 1995-1996) e tre Coppe di Grecia consecutive (1992-1993, 1993-1994, 1994-1995), oltre a raggiungere le semifinali della UEFA Champions League 1995-1996. In quest'ultimo torneo, si segnal\u00f2 per l'assist fornito a Christoph Vazeha, risultando dai protagonisti della vittoria greca in casa dell' nella partita di andata, poi ribaltata dagli olandesi nella gara di ritorno. Per la sua abilit\u00e0 di corsa, fu soprannominato \"il treno\" dai tifosi del Panathinaikos.\nIl 5 giugno 1996, beneficiando della recente sentenza Bosman, il , squadra campione d'Inghilterra in carica, lo prelev\u00f2 per 1,1 miliardi di dracme dal Panathinaikos, facendolo diventare il calciatore greco pi\u00f9 costoso sino a quel momento e il primo calciatore greco della Premier League. A Blackburn gioc\u00f2 per una stagione e mezza, segnando contro e e alternando buone prestazioni a prestazioni opache. Nel gennaio 1998 rientr\u00f2 in patria per vestire la maglia dell', ma nell'estate dello stesso anno fece ritorno in Inghilterra e per i due anni successivi gioc\u00f2 per altre due squadre inglesi, lo e l'. Nel 2000-2001 chiuse la carriera di calciatore, nuovamente con la maglia dell'AEK Atene.\nNazionale.\nEsord\u00ec con la nazionale maggiore greca il 22 dicembre 1991, in una gara contro valida per le qualificazioni al e finita con il risultato di 1-1. In nazionale conta 24 presenze e 5 gol.\nAllenatore.\nDa allenatore inizi\u00f2 nel 2002 guidando l', che condusse a due promozioni consecutive, portandolo dalla quarta alla seconda serie del campionato greco.\nPassato all', lo condusse alla promozione in massima serie al termine della stagione 2004-2005 e a salvarlo l'anno seguente, grazie a un ottimo ottavo posto. Nel 2006-2007 si piazz\u00f2 decimo in campionato e port\u00f2 il Larissa alla vittoria della Coppa di Grecia, battendo in finale il Panathinaikos per 2-1. La vittoria consent\u00ec al Larissa di giocare la Coppa UEFA 2007-2008, dove ottenne una vittoria contro il Blackburn Rovers, raggiungendo la fase a gironi del torneo. L'annata 2007-2008 si chiuse con uno storico sesto posto, sfiorando l'accesso alla poule scudetto solo per una differenza reti sfavorevole.\nIl 25 aprile 2008 fu ingaggiato dall', che lasci\u00f2 il 17 novembre seguente, a causa di un avvio di stagione al di sotto delle attese e di una precoce eliminazione dalla Coppa UEFA.\nNel 2009 fu assunto dall', con cui raggiunse la finale della Coppa di Grecia 2010-2011, persa contro l'AEK Atene, e la finale della Coppa di Grecia 2011-2012, persa contro l' dopo i tempi supplementari, e partecip\u00f2 alla poule scudetto nel 2011-2012.\nIl 31 maggio 2012 divenne tecnico del con contratto biennale. Il 28 aprile 2013, dopo l'eliminazione nelle semifinali di Coppa di Grecia contro l', fu esonerato dal presidente del club, Ivan Savvidis.\nL'11 ottobre 2013 subentr\u00f2 sulla panchina dell', formazione cipriota, sostituendo Paulo S\u00e9rgio. Nella stagione 2013-2014 centr\u00f2 il \"double\" campionato-Coppa di Cipro e, rinnovato il contratto nel giugno 2014, nella stagione seguente riusc\u00ec a portare la squadra alla qualificazione alla fase a gironi della UEFA Champions League, da cui l'APOEL, inserito in un difficile girone, fu eliminato, avendo raccolto un punto in sei partite. Il 6 gennaio 2015 lasci\u00f2 il club risolvendo il contratto in modo consensuale, dopo una serie di risultati negativi.\nIl 25 febbraio seguente divenne l'allenatore dell', compagine saudita che condusse alle semifinali dell'AFC Champions League e con cui vinse la Coppa del Re dei Campioni nel 2015. Il 28 luglio 2016 pass\u00f2 allo , compagine emiratina guidata per un anno.\nIl 28 luglio 2017 fece ritorno all'APOEL, dove sostitu\u00ec l'esonerato Mario Been. Il 23 marzo 2018 fu esonerato, dopo la sconfitta per 4-2 sul campo dell' che fece perdere all'APOEL la vetta della classifica del campionato.\nIl 3 luglio 2018 fu nominato allenatore del con contratto triennale. Il 19 luglio 2020, dopo la poule scudetto del campionato, lasci\u00f2 la squadra di comune accordo con il club, a causa di dissapori con il presidente Giannis Alafouzos.\nDivenuto di l\u00ec a poco allenatore del , fu eliminato ai play-off di UEFA Champions League e poi ai sedicesimi di finale di Europa League. Dopo aver vinto la Supercoppa d'Israele e la Coppa di Lega israeliana, il 22 dicembre 2020, con la squadra quinta nel campionato israeliano, fu esonerato.\nNel marzo 2021 fu nominato allenatore dell', squadra saudita."}
{"id": "2106310", "revid": "1305772", "url": "https://it.wikipedia.org/wiki?curid=2106310", "title": "Walter Mosley", "text": "Ha scritto una serie di gialli storici di grande successo con protagonista il duro detective \"Easy Rawlins\", un investigatore privato afroamericano e veterano della seconda guerra mondiale che vive a Watts, nei dintorni di Los Angeles.\nBiografia.\nVita privata.\n\u00c8 nato in California, figlio di Ella Slatkin, un'impiegata, e di Leroy Mosley, un bibliotecario scolastico. Il padre era afroamericano e la madre era ebrea. I suoi genitori si trasferirono da South Central a West quando lui aveva 12 anni. Frequent\u00f2 il Johnson State College e consegu\u00ec una laurea in scienze politiche. Nel 1981 e conobbe la ballerina e coreografa Joy Kellman, che spos\u00f2 nel 1987. Si separarono 10 anni dopo e divorziarono nel 2001. Attualmente vive a New York.\nLa carriera.\nMosley ha scritto pi\u00f9 di 20 libri di vario genere tra cui narrativa, fantascienza afrofuturista e saggi politici. i suoi lavori sono stati tradotti in 21 lingue. La celebrit\u00e0 di Mosley \u00e8 notevolmente cresciuta nel 1992 quando l'allora candidato presidente Bill Clinton, appassionato di letteratura gialla, lo cit\u00f2 tra i suoi autori preferiti. Due dei suoi romanzi hanno avuto una versione cinematografica o un adattamento televisivo: dal primo che ha pubblicato, \"Il diavolo in blu\" \u00e8 stato tratto l'omonimo film con Denzel Washington girato nel 1995.\nMosley ha vinto numerosi premi letterari tra cui l'Anisfield-Wolf Book Award, attribuito alle opere che contribuiscono ad aumentare i reciproci apprezzamento e comprensione tra le etnie negli Stati Uniti. \u00c8 stato finalista del premio NAACP per la narrativa e nel 1996 ha vinto il \"Black Caucus\" dell'American Library Association's Literary Award per \"RL's Dream\". Sempre nel 1996 il suo racconto \"The thief\" \u00e8 stato tra quelli selezionati dal premio O. Henry. Nel 2004 l'associazione The Wolfe Pack gli assegna il Premio Nero Wolfe per il romanzo \"Fear Itself\". Nel 2005 il Sundance Institute gli ha attribuito il \"Risktaker Award\" sia per la sua creativit\u00e0 che per il suo attivismo politico e sociale. Nel 2006 \u00e8 stato il primo vincitore del premio \"Parallax\" della Carl Brandon Society per il suo romanzo per adolescenti \"47\".\nMosley ha ricevuto una laurea honoris causa dal City College of New York, fa parte del consiglio di amministrazione del Goddard College, ed \u00e8 stato membro di quello del National Book Award."}
{"id": "2106318", "revid": "643662", "url": "https://it.wikipedia.org/wiki?curid=2106318", "title": "Valentin Koz'mi\u010d Ivanov", "text": "Carriera.\nClub.\nTrascorse l'intera sua carriera nella , realizzando 124 gol in 286 partite nel campionato sovietico di calcio, nono marcatore di tutti i tempi.\nNazionale.\nGioc\u00f2 59 partite nella Nazionale sovietica, segnando 26 reti, terzo marcatore di sempre della nazionale dietro Oleg Blokhin e Oleg Protasov. Fu campione Olimpico ai Giochi di Melbourne del 1956 e fu parte delle selezioni sovietiche che vinsero la medaglia d'oro al Campionato europeo di calcio 1960 e la medaglia d'argento al Campionato europeo di calcio 1964. Partecip\u00f2 a due Campionati mondiali, 1958 e 1962, di cui fu capocannoniere a pari merito con Garrincha, Vav\u00e1, Leonel S\u00e1nchez, Fl\u00f3ri\u00e1n Albert e Dra\u017ean Jerkovi\u0107."}
{"id": "2106319", "revid": "133557", "url": "https://it.wikipedia.org/wiki?curid=2106319", "title": "Colline novaresi", "text": "Colline novaresi \u00e8 la denominazione comunemente usata per identificare l'area di territorio collinare della provincia di Novara.\nSituata a nord rispetto al capoluogo, nella parte centrale della provincia, \u00e8 delimitata dai fiumi Sesia ad ovest e Ticino ad est e confina a settentrione con il Vergante. L'altitudine \u00e8 compresa tra i 190 e i 470 m s.l.m.\nIn modo particolare il termine \u00e8 usato per identificare la parte orientale del territorio, compresa tra il fiume Sesia ed il torrente Agogna e famosa per la rinomata produzione vinicola.\nI comuni compresi nel territorio sono 26: Agrate Conturbia, Barengo, Boca, Bogogno, Borgomanero, Briona, Cavaglietto, Cavaglio d'Agogna, Cavallirio, Cressa, Cureggio, Fara Novarese, Fontaneto d'Agogna, Gattico, Ghemme, Grignasco, Maggiora, Marano Ticino, Mezzomerico, Oleggio, Prato Sesia, Romagnano Sesia, Sizzano, Suno, Vaprio d'Agogna e Veruno.\nNove tra questi comuni sono riconosciuti come \"citt\u00e0 del vino\": Boca, Bogogno, Briona, Fara Novarese, Ghemme, Mezzomerico, Romagnano Sesia, Sizzano e Suno.\nLa viticoltura nel territorio ha tradizioni antichissime, praticata da molti secoli grazie al microclima particolarmente favorevole, dovuto alla vicinanza del Monte Rosa, ai monti della Valsesia e ad un terreno composto da argille, sabbia e ciottoli di origine morenica.\nIl territorio.\nLe colline novaresi non sono un territorio collinare omogeneo bens\u00ec \u00e8 costituito da alcuni pianalti, allungati con direzione prevalente nord-sud, alternati a valli pianeggianti dove scorrono i principali corsi d'acqua e transitano le strade che si diramano dal capoluogo verso nord. In particolare si riconoscono due sistemi collinari, uno occidentale e uno orientale; il primo compreso tra il fiume Sesia e il torrente Agogna, il secondo compreso tra quest'ultimo e il fiume Ticino. I principali centri abitati sorgono lungo queste arterie stradali che sono, da ovest ad est, la SP 299 della Val Sesia, la SS 229 del Lago d'Orta e la SS 32 Ticinese.\nL'area occidentale delle colline, compresa tra la frazione Proh di Briona e il Monte Fenera, \u00e8 denominata \"Monteregio.\"\nI pianalti sono ampi depositi morenici alti alcune decine di metri al di sopra al territorio circostante, formatisi dall'avanzamento e il successivo ritiro dei ghiacciai del quaternario attraverso la Valsesia, il Cusio ed il Verbano, e l'azione congiunta dello scorrere delle acque, in particolare i torrenti Agogna e Terdoppio.\nNelle aree pianeggianti prevale la coltivazione cerealicola, principalmente mais, mentre le risaie si arrestano nell'area meridionale intorno ai 200 metri di quota. Sui pianalti ha grande rilevanza la coltivazione della vite, alternata a ampie zone di bosco.\nIn un'area di 1.153 ettari compresa tra i comuni di Cavaglio d'Agogna, Cavallirio, Cureggio, Fontaneto d'Agogna, Ghemme e Romagnano Sesia, sul terrazzo morenico pi\u00f9 occidentale, si estende la cosiddetta \"Baraggia del Piano Rosa\", compresa nella Riserva naturale orientata delle Baragge.\nNella zona del Monte Fenera ha origine lo Strona di Briona; un tempo affluente dell'Agogna, oggi raggiunge quest'ultimo unito con la roggia Mora.\nI vini.\nIl territorio delle colline novaresi produce diversi vini DOC e DOCG. Si tratta di vini corposi ed importanti, molto adatti all'invecchiamento. La gradazione alcolica non \u00e8 inferiore a 12 gradi.\nGi\u00e0 Plinio il Vecchio ai tempi dell'Impero romano, ne decantava le lodi nella sua \"Naturalis Historia\".\nI pi\u00f9 storici ed importanti vini sono 4, ciascuno appartenente ad una precisa area di produzione facente capo al comune omonimo: Boca, Fara, Ghemme e Sizzano, che hanno ottenuto la Denominazione di origine controllata (DOC) nel 1969.\nNel 1994 \u00e8 stata istituita la DOC \"Colline Novaresi\" la cui produzione \u00e8 consentita in tutti i 25 comuni del comprensorio ed \u00e8 diversificata in sette tipologie: Colline Novaresi (rosso), Colline Novaresi bianco, Colline Novaresi Nebbiolo o Spanna, Colline Novaresi Uva Rara o Bonarda, Colline Novaresi Vespolina, Colline Novaresi Croatina e Colline Novaresi Barbera. Ciascuno di questi \u00e8 prodotto per almeno l'85 percento del vitigno che gli d\u00e0 il nome e si tratta principalmente di vini da bere giovani.\nNel 1997 il Ghemme DOC ha ottenuto il riconoscimento della Denominazione di origine controllata e garantita (DOCG) ed \u00e8 oggi prodotto nelle tipologie Ghemme DOCG e Ghemme DOCG Riserva.\nAlcuni viticoltori producono anche spumanti e passiti con uve erbaluce.\nI vitigni.\nIl principale vitigno coltivato \u00e8 il Nebbiolo, presente in tutti i vini da invecchiamento (\"Boca DOC, Fara DOC, Ghemme DOCG, Sizzano DOC\").\nGli altri vitigni sono:"}
{"id": "2106323", "revid": "6923", "url": "https://it.wikipedia.org/wiki?curid=2106323", "title": "Beta SC", "text": "La Beta SC \u00e8 una motocicletta monoposto italiana, dotata di propulsore a due tempi, prodotta dalla Beta Motor.\nIl contesto.\nLa moto si presentava come un modello di impostazione sportiva, per via della sua estetica (cupolino anteriore e semimanubri, sella monoposto). Era dotata di un motore a due tempi con distribuzione lamellare, derivato da quello delle moto da fuoristrada della Casa toscana, che garantiva un buon tiro ai bassi regimi, una potenza di circa 15 CV a 7250 giri/min e una coppia di 1,52 kgm a 7000 giri/min. I consumi si attestavano tra i 18 e i 20\u00a0km/litro. La velocit\u00e0 massima si aggirava intorno ai 110\u00a0km/h, per via del cambio dotato di rapporti corti.\nLa frenata, affidata a un impianto misto (doppio disco all'anteriore e tamburo al posteriore), non era eccelsa (circa 36 metri per fermarsi da una velocit\u00e0 di 80\u00a0km/h). Un punto di forza della Beta era invece la leggerezza (appena 95\u00a0kg) e la sua stabilit\u00e0 in curva, oltre al prezzo, il pi\u00f9 basso tra le ottavo di litro sportiveggianti dei primi anni ottanta (1.745.000 L. nel 1981)"}
{"id": "2106324", "revid": "767487", "url": "https://it.wikipedia.org/wiki?curid=2106324", "title": "Lysandros Ge\u014drgaml\u012bs", "text": ""}
{"id": "2106327", "revid": "834", "url": "https://it.wikipedia.org/wiki?curid=2106327", "title": "The Reason (album)", "text": ""}
{"id": "2106328", "revid": "436907", "url": "https://it.wikipedia.org/wiki?curid=2106328", "title": "The Reason", "text": ""}
{"id": "2106355", "revid": "124060467", "url": "https://it.wikipedia.org/wiki?curid=2106355", "title": "Architettura preistorica", "text": "I primi esempi di architettura in Europa in epoca preistorica sono fatti risalire all'et\u00e0 del Bronzo. I pi\u00f9 significativi si trovano nelle isole britanniche, Bretagna, Alpi Centro-orientali, Campania (e, in minor misura, Corsica, Malta e Pantelleria), Lunigiana, Puglia, Sicilia e altre regioni. Si trattava in massima parte di architettura megalitica, cio\u00e8 basato sull'uso di grandi blocchi di pietra e la realizzazione di imponenti opere.\nArchitetture preistoriche.\nLe tipologie individuate comprendono i \"dolmen\", i \"menhir\", i \"cromlech\", i nuraghi.\nDolmen.\nI \"dolmen\" (che in lingua bretone significa \"tavole di pietra\") erano costruzioni formate da due pietre verticali sormontate da una o pi\u00f9 grosse lastre disposte orizzontalmente (sistema trilitico); in origine erano coperti da tumuli di terra o pietrisco e usati come sepolcri collettivi per gli elementi. Poteva svolgere la funzione di sepolcro collettivo o di luoghi di culto.\nMenhir.\nI \"menhir\" (che in lingua bretone significa \"pietra lunga\") costituiti da un unico blocco di pietra posto verticalmente sul suolo. Spesso i menhir erano organizzati in lunghissimi allineamenti composti di migliaia di queste pietre; avevano funzione di segnacolo tombale.\nCromlech.\nI \"cromlech\" (che in lingua bretone significa \"circoli di pietra\") erano costruzioni circolari formate da pietre poste verticalmente sul terreno coperte da grandi lastre di pietra. Queste costruzioni sarebbero stati adibiti al culto del Sole. Il maggiore cromlech al mondo \u00e8 il complesso di Stonehenge, vicino a Salisbury.\nNuraghi.\nI \"nuraghi\" sono un particolare tipo di costruzione megalitica in Sardegna, che ha riscontri in costruzioni simili anche in altre isole mediterranee. Erano case-fortezza ed emblema della struttura sociale delle popolazioni di pastori sarde. Si contano 7000 di queste costruzioni e le datazioni vanno dal XV all'VIII secolo a.C."}
{"id": "2106357", "revid": "599013", "url": "https://it.wikipedia.org/wiki?curid=2106357", "title": "Spyros Maragkos", "text": ""}
{"id": "2106359", "revid": "2232819", "url": "https://it.wikipedia.org/wiki?curid=2106359", "title": "Gigi D'Agostino", "text": "Autore principalmente di musica dance, ha etichettato parte della sua produzione come \"Lento violento\" e altra come \"Mediterranean progressive\", stile in cui verranno riconosciuti altri musicisti della scena Italo dance a cavallo fra gli anni novanta e duemila.\nBiografia.\n1992-1997.\nNato a Torino da genitori di origini salernitane (di Prignano Cilento), suo padre Nicola \u00e8 un operaio appassionato suonatore di fisarmonica. Dopo le medie frequenta l'Istituto Tecnico \"Galileo Galilei\" di via Nizza dove per\u00f2, per problemi di condotta, resta solo un anno, giusto il tempo di imparare a montare la centralina delle luci. Da giovane lavora come muratore ed elettricista.\nInizia l'attivit\u00e0 di disc jockey nel 1986 a Torino, nella discoteca Woodstock. Del 1993 \u00e8 il gruppo Voyager, intrapreso con Sergio Datta, Maurizio de Stefani e Dj GioDamiani che inizia con \"Hypnotribe\" e prosegue con \"Baseball Furies\", per terminare nel 1994 con \"City of Night\". In questo periodo lavora anche nella discoteca Ultimo Impero, prima come organizzatore di serate e poi come ospite. Sempre nel 1994 inizia a collaborare con Daniele Gas, con il quale pubblicher\u00e0 il primo disco: \"The Mind's Journey\". Seguiranno poi \"Experiments Vol. 1\", \"Creative Nature Vol. 1\" e \"Creative Nature Vol. 2\".\nI primi airplay radiofonici arrivano in concomitanza con la primavera del 1996: \"Fly\" (cover de \"Il tempo passa\" di Giancarlo Bigazzi e Marco Falagiani, tratto dalla colonna sonora del film \"Mediterraneo\"), \"Sweetly\", \"New Year's Day\" (cover degli U2), \" Gigi's Violin\", \"Elektro Message\" e \"Angel's Symphony\" vengono trasmessi e apprezzati tanto che il singolo \"Gigi's Violin/Fly\" raggiunge il quarto posto in classifica italiana. Dopo pochi mesi esce il primo album, intitolato \"Gigi D'Agostino\".\n1998-2002.\nNel 1998 inizia la collaborazione con Carlo Montagner e Paolo Sandrini e pubblica \"(your love) Elisir\", che diviene una hit dell'estate 1998, e due produzioni firmate da solo per i club: \"Cuba Libre\", sotto lo pseudonimo Dottor Dag, e \"Movimento\", sotto lo pseudonimo Noise Maker. Nel 1999 arriva il successo internazionale con il singolo \"Bla Bla Bla\". Egli descrisse il singolo come: \"un pezzo che scrissi pensando a tutte le persone che parlano e parlano senza dire niente!\". Segue l'EP \"Tecno fes\", che viene pubblicato alla fine dell'estate e lancia un brano tormentone come \"Another Way\".\nSolo due mesi dopo D'Agostino pubblica un doppio album, il suo secondo, dal titolo \"L'amour toujours\", dove appare per la prima volta il pittogramma \u821e (\"mon\" in giapponese), che tradotto in italiano significa \"danzare\", e che caratterizzer\u00e0 da l\u00ec in poi il suo abbigliamento, le copertine dei suoi dischi, i gadget (famoso il cuore con le ali usato spesso nei suoi concerti) ed i suoi video; diventa cos\u00ec il suo vero e proprio simbolo personale, il suo logo.\nCaratteristica dei suoi DJ set \u00e8 il fatto che ad ogni serata viene seguito dal proprio \"soundsystem\" come in un vero e proprio concerto. Nel 2001 venne premiato come \"miglior artista dance italiano\" al \"Dance Award\" presentato da Albertino presso l'Alcatraz di Milano, l'evento \u00e8 andato in onda su Italia 1. Nel 2002 gli viene affidato il remix di \"Objection (Tango)\", nuovo singolo di Shakira.\n2003-2007.\nNel 2003, conduce \"Il programmino di Gigi D'Agostino\" su Radio Italia Network e lavora con un nuovo team di produttori formato da Angelo Pandolfi, Fabio Maccario, Luca Noise (Luca Martire) e Gerolamo Sacco.\nTra le prime pubblicazioni della nuova Noisemaker ci sono, in ordine: il singolo \"Silence\", a fine 2003, la compilation \"Altromondo Studios\", il singolo digitale \"Once Upon a Time\", e quindi la Noisemaker Compilation Volume 1. Aspetto rilevante di questo periodo, la nascita del \"Lento violento\", uno stile inventato dallo stesso Gigi sulla base delle sue produzioni a bassi bpm, tra gli 80 e i 110, di matrice afro, come dimostra la ripubblicazione di \"Voyage\", un tempo b-side del singolo \"Bla Bla Bla\", nella citata \"Noisemaker Compilation\". Le prime pubblicazioni definite entro tal ambito sono appunto \"Voyage\", originalmente pubblicata nel 1999, e le produzioni di Luca Noise sotto lo pseudonimo La Tana del Suono nella Altromondo Compilation.\nNel 2005 esce il suo terzo album ufficiale, \"L'amour toujours II\", che non replica il successo di pubblico dei precedenti, ma questo doppio album, unito alla pubblicazione della \"Benessere Compilation\", anch'essa doppio cd, rafforza il pubblico live che segue Gigi a tal punto che, nell'autunno del 2005, la nuova radio m2o, appena acquistata dal Gruppo Editoriale L'Espresso, affida a D'Agostino un programma settimanale (poi giornaliero), \"Il cammino di Gigi D'Agostino\", che andr\u00e0 in onda fino al 2009.\nNel marzo 2006 esce \"Some Experiments\", una compilation che sostituisce il preannunciato nuovo album. \"Lento Violento... e altre storie\", anch'esso un doppio CD, esce invece nella primavera del 2007 e riceve il disco d'argento per le oltre ventimila copie vendute in un periodo in cui i produttori dance sono ormai presenti solo sulle classifiche di genere stilate dai dj, raggiungendo il terzo posto nella classifica italiana di vendita. \nIn questo album il genere lento violento prende una seconda strada, quella di congiunzione con la canzone melodica italiana, \"Il Cammino\" in collaborazione con Dimitri Mazza e \"Vorrei fare una canzone\" in collaborazione con Gerolamo Sacco. Un altro aspetto rilevante di questo album, Gigi D'Agostino si presenta per la prima volta in maniera esplicita come cantante, oltre che produttore&amp;compositore, e fin dalla prima traccia dell'album, dove troviamo una cover di Ivano Fossati, \"E di nuovo cambio casa\".\n2008-2017.\nNel settembre del 2009 torna su m2o con il programma \"Quello che mi piace\", in onda ogni sabato dalle 14:00 alle 16:00. A dicembre lascia la radio per dedicarsi solo agli eventi in discoteca. Nel giugno 2010 torna nei negozi di dischi con la nuova compilation \"Ieri &amp; Oggi Mix Vol. 1\" composta da 34 brani mixati. La prima settimana va al nono posto della classifica FIMI e al secondo posto della classifica dei produttori musicali indipendenti. A novembre 2010 esce la seconda parte della compilation \"Ieri &amp; Oggi Mix Vol. 2\" composta nuovamente da brani mixati, alcuni inediti e alcuni storici come \"La passion\" ed \"Elisir\". A partire dal 2014 rilascia una serie di inediti sul suo canale YouTube. Oltre a rifacimenti di vecchi classici come \"L'Amour toujours\" o di brani gi\u00e0 sentiti ne \"Il cammino di Gigi D'Agostino\", troviamo \"Gigi's Time\", che riscontra sin da subito uno straordinario successo nei fans.\n2017-presente.\nIl 17 dicembre 2017 viene aperto un nuovo canale YouTube in cui Gigi D'Agostino, con il suo pseudonimo \"Lento Violento\", inizia a pubblicare loop e brani inediti di canzoni gi\u00e0 conosciute dai fans all'epoca del programma radiofonico \"Il Cammino di Gigi D\u2019Agostino\", ma che non aveva mai voluto pubblicare nelle raccolte e negli album precedenti.\nCon il suo pseudonimo Lento Violento a marzo vengono rilasciati su tutti i principali store online alcuni nuovi singoli, ovvero: \"Osservo\" (Gigi D'Agostino F.M. Mix), \"L'Uomo delle Cause\" (Gigi D'Agostino Fenomeni Mix), \"Storiella\" (Gigi D'Agostino Piano Mix), \"Modulo\" (Gigi D'Agostino Loop), \"Equilibrio\" (Gigi D'Agostino Wonky Mix), \"Sguardi\" (Gigi D'Agostino Mix), \"You Are a Liar\" (Gigi D'Agostino Dark), \"What a Beautiful Day\" (Gigi D'Agostino Dark), \"Frequenze\" (Gigi D'Agostino Loop), \"Ti porto Via\" (Gigi D'Agostino Dark), \"Frequenze\" (Gigi D'Agostino Venghi Loop), \"Don't Listen What People Say\" (Gigi D'Agostino Sparkle Mix) e \"Shine on Me\" (Gigi D'Agostino Sparkle Mix), \"Fuori Controllo\" (Ribelle Mix), \"More\" (Gigi Dag In Loop) e \"Insicuro\" (Gigi Dag In Loop).\nL'8 giugno 2018, in collaborazione con il DJ producer lituano Dynoro, presenta il singolo \"In My Mind\". Agli inizi del 2019 pubblica l'EP \"Gigi's Time\". Nei mesi seguenti rilascia due nuove raccolte, \"Gigi D'Agostino Collection, Vol. 1\" e \"Gigi D'Agostino Collection, Vol. 2\" in cui, oltre a brani \"lento violento\", compaiono diverse tracce italodance. Nell'agosto del 2019 dichiara di avere la residenza in Svizzera, vicino a Lugano, citt\u00e0 in cui ha sede anche il suo studio di registrazione.\nIl 28 maggio 2020 viene presentato il nuovo singolo \"Hollywood\" in collaborazione con il DJ e produttore Italiano LA Vision su etichetta Time Records. Il 28 agosto dello stesso anno rilascia un nuovo album con lo pseudonimo Lento Violento e intitolato \"Mantra Dag\". Il 28 novembre 2020 Gigi D'Agostino pubblica l'album \"Smoderanza\". Nel dicembre 2020, grazie all\u2019idea di Roby Giordana, viene pubblicato il remix dell'L'Amour toujours; il ricavato del brano \u00e8 stato donato a scena unita per sostenere i lavoratori dello spettacolo fermi da mesi a causa della pandemia, al progetto hanno aderito Dj Jump, Kim Lukas, Nathalie Aarts, Emanuele Caponetto, Neja, Ann Lee, Haiducii, Kronos, Regina Brothers M-Violet, Lady Hellen e tanti altri artisti del panorama dance anni 90. Nel 2021 Gigi crea una nuova playlist sul canale YouTube Lento Violento, chiamata \"The History of Lento Violento\", dove inizia a caricare diverse tracce di genere lento violento. Apre poi un nuovo canale YouTube, Tuttodag, dove carica regolarmente tracce di genere progressive e italodance, in alcuni casi inedite, in altri extended mix o edit di tracce gi\u00e0 rilasciate nel corso della sua carriera. Nella fine di febbraio compare un nuovo singolo, \"Never Be Lonely\", in collaborazione con Emotik e i Vize. Il 25 marzo pubblica, sotto lo pseudonimo Lento Violento, l'EP \"Slowerland 2\", in collaborazione con Astro Musico (pseudonimo di Luca Noise).\nLa malattia.\nNel 2017 Di Agostino \u00e8 stato costretto ad annullare alcune date del suo tour a causa di una malattia che lo ha costretto ad una terapia. Il 17 dicembre 2021, tramite i social, annuncia che la sua grave malattia \u00e8 peggiorata, mentre il 15 gennaio 2022 ha pubblicato una foto in cui si mostrava con un deambulatore.\nPseudonimi.\nElenco dei nomi o anche propri titoli con cui Gigi D'Agostino si \u00e8 presentato discograficamente:"}
{"id": "2106360", "revid": "834", "url": "https://it.wikipedia.org/wiki?curid=2106360", "title": "Come To My Kingdom", "text": ""}
{"id": "2106367", "revid": "92920", "url": "https://it.wikipedia.org/wiki?curid=2106367", "title": "Live in the UK", "text": "Live in the UK o Live in the U.K. (\"dal vivo nel Regno Unito\" in lingua inglese) pu\u00f2 riferirsi a:"}
{"id": "2106369", "revid": "1543377", "url": "https://it.wikipedia.org/wiki?curid=2106369", "title": "Zulu Nation", "text": "La Universal Zulu Nation \u00e8 un'organizzazione fondata, nel 1973, dal rapper e disc jockey statunitense Afrika Bambaataa con lo scopo di fornire delle indicazioni etiche ai giovani che si avvicinavano alla cultura hip hop.\nStoria e punti cardine del movimento.\nPoich\u00e9 il movimento Hip Hop nasce nelle strade, soprattutto dei ghetti e dei quartieri urbani pi\u00f9 degradati, alcuni suoi rappresentanti hanno sentito, infatti, la necessit\u00e0 di veicolare un messaggio positivo che arginasse piaghe sociali come la droga e il crimine, soprattutto tra i giovani.\nZulu Nation professa l'uguaglianza tra gli uomini, il rispetto per la madre terra, la giustizia universale, condanna il razzismo e l'odio, e crede che l'intero universo sia fondato sulla matematica. Il credo di Zulu Nation \u00e8 articolato su 15 punti che si fondano sul sincretismo religioso tra la cultura del popolo Zulu (Amazulu) e il monoteismo professato dalle tre religioni abramitiche. Su questa base religiosa si innesta il concetto di \"fattologia\" (\"factology\") che il movimento contrappone alle credenze (\"beliefs\") delle altre religioni e che si traduce nella condanna di ogni devozione che conduca all'annullamento del ragionamento del singolo soggetto. Si incentiva, piuttosto, l'esercizio della ragione e del dubbio su ogni cosa compresi gli stessi libri sacri del movimento che sono la Bibbia e il Corano.\nZulu Nation in Italia.\nDurante gli anni 1990 ci sono stati vari tentativi di creare un capitolo italiano della Zulu Nation. I rappresentanti italiani, tra i quali i The Next Diffusion (Maury B, Leftside e TheNextOne) di questa organizzazione, pur promuovendo eventi come gli \"Zulu Party\" e diffondendone la cultura, non sono per\u00f2 riusciti a raccogliere e consolidare adesioni rilevanti. Dal 2007 un nuovo gruppo di \"Zulus\", guidati dal writer e artista hip hop Phase 2, ha rilanciato il capitolo italiano sotto il nome di Omega Zulu Maasai, nominando come chapter leader \"Queen Leva57\". Dopo cinque anni di lavoro e organizzazione di eventi sotto il nome OZM, nel 2011 \u00e8 arrivata l'ufficializzazione del nuovo capitolo italiano da parte del coordinamento di Universal Zulu Nation."}
{"id": "2106372", "revid": "716642", "url": "https://it.wikipedia.org/wiki?curid=2106372", "title": "Nikolaos Nioplias", "text": ""}
{"id": "2106374", "revid": "287204", "url": "https://it.wikipedia.org/wiki?curid=2106374", "title": "Sahara (album)", "text": ""}
{"id": "2106375", "revid": "86599", "url": "https://it.wikipedia.org/wiki?curid=2106375", "title": "Cratere Lucetta", "text": "Lucetta \u00e8 un cratere d'impatto presente sulla superficie di Titania, il maggiore dei satelliti di Urano, a 14,7\u00b0 di latitudine sud e 277,1\u00b0 di longitudine est. Il suo diametro \u00e8 di quasi 60\u00a0km.\nIl cratere \u00e8 stato battezzato dall'Unione Astronomica Internazionale con riferimento ad un personaggio della commedia shakespeariana \"I due gentiluomini di Verona\", \"Lucietta\", ancella di Giulia."}
{"id": "2106376", "revid": "110157", "url": "https://it.wikipedia.org/wiki?curid=2106376", "title": "Tunnel stradale del Puymorens", "text": " \nIl tunnel stradale del Puymorens \u00e8 un tunnel dei Pirenei in territorio francese che collega L'Hospitalet-pr\u00e8s-l'Andorre nella valle dell'Ari\u00e8ge con Port\u00e9-Puymorens nella valle del Carol. Si trova sulla strada nazionale 20 lungo l'asse di collegamento europeo E9 fra Orl\u00e9ans in Francia e Barcellona in Spagna.\nLa sua costruzione fu avviata nel 1988 per volere dell'allora presidente francese Fran\u00e7ois Mitterrand; il tunnel fu inaugurato nel 1994. Consente un attraversamento dei Pirenei agevole in tutte le stagioni, evitando il transito sul colle del Puymorens.\nIl tunnel \u00e8 lungo 4820 metri ed \u00e8 costituito da un'unica galleria bidirezionale con una corsia per ogni senso di marcia. All'interno del tunnel vi sono 5 garage e 5 rifugi antincendio. Il transito nel tunnel \u00e8 sottoposto al pagamento di un pedaggio.\nParallelo al tunnel stradale esiste anche un tunnel ferroviario che si trova sulla linea che collega Tolosa con Barcellona."}
{"id": "2106377", "revid": "61051", "url": "https://it.wikipedia.org/wiki?curid=2106377", "title": "Supermarine", "text": ""}
{"id": "2106383", "revid": "20526209", "url": "https://it.wikipedia.org/wiki?curid=2106383", "title": "Empoli FC", "text": ""}
{"id": "2106385", "revid": "188323", "url": "https://it.wikipedia.org/wiki?curid=2106385", "title": "Yamaha RA31", "text": ""}
{"id": "2106388", "revid": "2036856", "url": "https://it.wikipedia.org/wiki?curid=2106388", "title": "Municipalit\u00e0 di Marghera", "text": "La Municipalit\u00e0 di Marghera \u00e8 una suddivisione amministrativa del comune di Venezia che comprende la porzione meridionale della terraferma.\nSuddivisione amministrativa.\nLa municipalit\u00e0 \u00e8 a sua volta divisa in 4 ambiti territoriali funzionali alle delegazioni di zona:\nConfini.\n\u00c8 delimitata a nord dalla ferrovia Milano-Venezia e a sud e a ovest dai confini comunali con Mira e Campagna Lupia.\nGeografia fisica.\nTerritorio.\nAlla municipalit\u00e0 appartengono la porzione meridionale della conurbazione mestrina (localit\u00e0 di Marghera, Catene e Villabona), il porto industriale e altri piccoli sobborghi come la Malcontenta.\nI vecchi quartieri.\nCon la sua istituzione (2005) \u00e8 stato soppresso il quartiere 13 \"Marghera-Catene-Malcontenta\" a sua volta costituito nel 1997 dagli ex quartieri 17 \"Marghera-Catene\" e 18 \" Malcontenta\"."}
{"id": "2106389", "revid": "1498232", "url": "https://it.wikipedia.org/wiki?curid=2106389", "title": "Luca Di Schiena", "text": "\u00c8 stato uno fra i volti pi\u00f9 noti fra i telegiornalisti della Rai degli alb\u00f3ri. Ha diretto il TG3 dal 1980 al 1987.\nGiornalista vicino al Vaticano, \u00e8 stato autore di una biografia su papa Giovanni Paolo II.\nBiografia.\nAssunto come radiocronista in Rai con un concorso nel 1944, si era occupato inizialmente di cinegiornali (fra i suoi colleghi dell'epoca vi erano anche Corrado Mantoni e Lello Bersani). Fu tra i primi cronisti posti in condizione di trasmettere in diretta televisiva e comment\u00f2 per l'ente radiotelevisivo di stato nel luglio del 1962 la prima trasmissione in mondovisione. In carriera fu autore di interviste a personaggi della cultura fra cui quella - sempre nel 1962 - allo scrittore Dino Buzzati.\nSuccessivamente si occup\u00f2 di altri eventi internazionali, fra cui le imprese spaziali per i programmi \"Mercury\" e \"Gemini\", segu\u00ec il pontefice della Chiesa cattolica durante viaggi e copr\u00ec con servizi e corrispondenze eventi sportivi, fra cui le Olimpiadi di Roma 1960. Come inviato speciale, fu testimone dei funerali del presidente John Fitzgerald Kennedy, assassinato a Dallas nel novembre 1963.\nDivenuto capo ufficio stampa della Rai nel 1969, lasci\u00f2 l'incarico per passare a dirigere i servizi parlamentari radiotelevisivi.\nHa insegnato giornalismo televisivo e radiofonico ed \u00e8 stato membro della Pontificia commissione delle comunicazioni sociali. Fra le cariche ricoperte vi \u00e8 anche quella di presidente del Collegio dei Probiviri dell'Unione Cattolica Stampa Italiana.\nAccanto all'attivit\u00e0 di dirigente televisivo, si \u00e8 occupato anche di cultura, ricoprendo la carica di sovrintendente del teatro dell'Opera di Roma.\nRiconoscimenti.\nIn carriera ha ricevuto diversi riconoscimenti, fra cui il \"Microfono d'argento\", nel 1955 e nel 1960, il Premio Marconi, nel 1963, il Premio Sain Vincent per il giornalismo televisivo, nel 1967, e il Premio Scanno, nel 1985.\nBibliografia.\nCome saggista, Di Schiena ha pubblicato diversi libri, fra cui:"}
{"id": "2106391", "revid": "3343", "url": "https://it.wikipedia.org/wiki?curid=2106391", "title": "Les Pr\u00e9aux (Eure)", "text": ""}
{"id": "2106400", "revid": "188323", "url": "https://it.wikipedia.org/wiki?curid=2106400", "title": "Yamaha RA97", "text": ""}
{"id": "2106402", "revid": "287204", "url": "https://it.wikipedia.org/wiki?curid=2106402", "title": "Intermission (Dio)", "text": "Intermission \u00e8 il primo album live della heavy metal band dei Dio, uscito nel 1986.\nL'album fu registrato durante il tour di \"Sacred Heart\" con Vivian Campbell alla chitarra. Quando per\u00f2 entr\u00f2 in formazione Craig Goldy venne aggiunta all'album la traccia \"Time to Burn\", registrata con il nuovo chitarrista."}
{"id": "2106403", "revid": "1008732", "url": "https://it.wikipedia.org/wiki?curid=2106403", "title": "Il gioco dell'amore (singolo)", "text": "Il gioco dell'amore \u00e8 il singolo d'esordio del dj italiano Danijay, pubblicato nella primavera del 2003.\n\u00c8 stato inciso in collaborazione con Hellen."}
{"id": "2106405", "revid": "1953061", "url": "https://it.wikipedia.org/wiki?curid=2106405", "title": "Smethwick", "text": "Smethwick \u00e8 una localit\u00e0 della contea delle West Midlands, in Inghilterra, gi\u00e0 comune fino al 1966."}
{"id": "2106424", "revid": "20526567", "url": "https://it.wikipedia.org/wiki?curid=2106424", "title": "Kirghisistan", "text": ""}
{"id": "2106429", "revid": "834", "url": "https://it.wikipedia.org/wiki?curid=2106429", "title": "Now That's What I Call Quite Good!", "text": ""}
{"id": "2106431", "revid": "287204", "url": "https://it.wikipedia.org/wiki?curid=2106431", "title": "Yamaha RA 125", "text": "Con la sigla RA sono state contraddistinte le motociclette da competizione della Yamaha Motor, con motorizzazione due tempi, che hanno partecipato al motomondiale della classe 125 dal 1961 al 1968.\nSi tratta di moto molto diverse tra loro nella configurazione dei propulsori, comprendendo modelli mono, bi e quadricilindrici, accomunati quasi solo dalla cilindrata, evidentemente inferiore ai 125 cm\u00b3 per restare nei limiti della classe.\nCon il ritiro dalle competizioni della casa motociclistica giapponese annunciata alla fine del 1968, la serie \"RA\" terminer\u00e0 la sua esistenza, sostituita dalla serie \"YZ\".\nRA41.\nSi \u00e8 trattato della prima motocicletta progettata esclusivamente per le competizioni dopo che per i primi anni dalla costituzione dell'azienda erano state preparate solamente delle versioni potenziate e modificate della Yamaha YA-1.\nPresentata nel 1961, era dotata di un motore monocilindrico a due tempi raffreddato ad aria ed era accreditata di circa 20 CV di potenza erogata a circa 10.000 giri; il cambio era a 6 rapporti.\nVenne portata in gara nel motomondiale 1961 soprattutto da Fumio It\u014d che la port\u00f2 al debutto al Gran Premio motociclistico di Francia e poi all'11\u00ba posto al Tourist Trophy; non riusc\u00ec durante la stagione ad ottenere risultati di particolare rilievo.\nRA75.\nDopo che nel 1962 la Yamaha non si era presentata nelle competizioni del motomondiale della 125, nel 1963 venne presentata la RA75 che, rispetto al precedente, presentava un leggero aumento della corsa e un incremento di potenza a 25 \u00a0CV erogati ad un regime di rotazione pi\u00f9 elevato, a 12.000 giri; anche il cambio venne portato ad 8 rapporti. Si tratt\u00f2 dell'ultima serie dotata di motore monocilindrico.\nRA97.\nNel 1964 venne presentato il nuovo modello, la RA97, dotata di motore bicilindrico che nella prima versione manteneva il raffreddamento ad aria, sostituito da quello a liquido a partire dal 1965.\nQuest'ultima versione era inizialmente accreditata di 34 cavalli, saliti a 38 nell'ultima evoluzione del 1966; anche il regime di rotazione aveva subito una elevazione a 13.500/14.000 giri.\nRispetto alle versioni precedenti monocilindriche, questo modello cominci\u00f2 ad ottenere buoni risultati anche nelle competizioni mondiali: nella stagione 1964 con Phil Read quale pilota di punta riusc\u00ec ad ottenere un secondo posto nel GP d'Olanda ancora nella sua versione raffreddata ad aria prima che la sua evoluzione venisse portata al debutto nel Gran Premio motociclistico del Giappone.\nNel motomondiale 1965, sempre guidata da Phil Read si aggiudic\u00f2 il Tourist Trophy, e gli altri piloti ufficiali, Mike Duff e Bill Ivy, ottennero buoni risultati, con il primo che vinse il GP d'Olanda e si piazz\u00f2 al 6\u00ba posto nella classifica iridata.\nNel 1966, ultimo anno di gare prima della sostituzione definitiva con il nuovo modello, la moto venne equipaggiata da un cambio a 9 rapporti e ottenne varie vittorie (4 con Ivy e 1 con Read) con Ivy che si classific\u00f2 al secondo posto nella classifica generale, preceduto solo da Luigi Taveri con una Honda.\nRA31.\nGi\u00e0 vista in anteprima nelle competizioni della seconda met\u00e0 del 1966, nel 1967 vide la luce ufficialmente l'ultima delle serie \"RA\", la RA31, con un motore quadricilindrico a V a due alberi motore, messi in collegamento tra loro tramite un ingranaggio, dove i cilindri sono raffreddati a liquido e con un arco utile di utilizzazione del motore che andava da 15.000 a 17.000 rpm.\nQuesta moto prende spunto dal modello della classe 250 Yamaha RD05. \u00c8 caratterizzata dall'assenza dei silenziatori, difatti ancora non sono vigenti regole sulla fonometria, inoltre adotta una lubrificazione mista, miscela olio-benzina pi\u00f9 pompa olio.\nSar\u00e0 con questo modello, usato nel motomondiale 1967 e in quello del 1968, che la Yamaha otterr\u00e0 i primi titoli iridati in classe 125, il primo anno con Bill Ivy e il secondo (con la versione 31A) con Phil Read."}
{"id": "2106437", "revid": "253269", "url": "https://it.wikipedia.org/wiki?curid=2106437", "title": "David Garfield", "text": "Biografia.\nFiglio del famoso attore John Garfield e fratello dell'attrice Julie Garfield, ricevette alla nascita il nome di David Patton Garfield. Trascorse alcuni anni della sua giovinezza ad Hollywood, ma in seguito alla morte del padre, avvenuta nel 1952, dovette ritornare a New York con la sua famiglia. Rivest\u00ec piccoli ma interessanti ruoli in alcuni film e fu collaboratore del regista e sceneggiatore John Cassavetes.Alla stessa maniera del padre, che mor\u00ec a trentanove anni, David mor\u00ec per un infarto cardiaco all'et\u00e0 di cinquantuno anni.\nSpos\u00f2 Sonja Lukic da cui ha avuto due figli; il loro matrimonio fin\u00ec con la morte della moglie.\nNel 1988 si \u00e8 risposato con Susan Ross con cui rimase fino alla morte."}
{"id": "2106438", "revid": "266224", "url": "https://it.wikipedia.org/wiki?curid=2106438", "title": "Neil Alden Armstrong", "text": ""}
{"id": "2106440", "revid": "834", "url": "https://it.wikipedia.org/wiki?curid=2106440", "title": "MH (Marques Houston)", "text": ""}
{"id": "2106442", "revid": "1305772", "url": "https://it.wikipedia.org/wiki?curid=2106442", "title": "La compagnia (disambigua)", "text": ""}
{"id": "2106444", "revid": "869733", "url": "https://it.wikipedia.org/wiki?curid=2106444", "title": "Veteran", "text": ""}
{"id": "2106445", "revid": "179777", "url": "https://it.wikipedia.org/wiki?curid=2106445", "title": "Vipsania Giulia Agrippina", "text": ""}
{"id": "2106447", "revid": "287204", "url": "https://it.wikipedia.org/wiki?curid=2106447", "title": "Mapusa", "text": " \nMapusa \u00e8 una citt\u00e0 dell'India di 40.122 abitanti, situata nel distretto di Goa Nord, nello territorio federato di Goa. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 15\u00b0 35' 60 N e 73\u00b0 49' 0 E e ha un'altitudine di 14 .\nSociet\u00e0.\nEvoluzione demografica.\nAl censimento del 2001 la popolazione di Mapusa assommava a 40.122 persone, delle quali 20.843 maschi e 19.279 femmine. I bambini di et\u00e0 inferiore o uguale ai sei anni assommavano a 4.573, dei quali 2.481 maschi e 2.092 femmine. Infine, coloro che erano in grado di saper almeno leggere e scrivere erano 30.618, dei quali 16.576 maschi e 14.042 femmine."}
{"id": "2106450", "revid": "486946", "url": "https://it.wikipedia.org/wiki?curid=2106450", "title": "Monte Marcio", "text": ""}
{"id": "2106455", "revid": "123456181", "url": "https://it.wikipedia.org/wiki?curid=2106455", "title": "Nicola Romanovi\u010d Romanov", "text": "Bench\u00e9 fosse senza dubbio un discendente dello zar Nicola I di Russia, la legittimit\u00e0 dei suoi titoli di pretendente e la sua appartenenza alla famiglia imperiale sono disconosciuti da coloro i quali considerano morganatiche le nozze dei suoi genitori, e, come tali, contrarie alle leggi di successione dinastica dei Romanov.\nBiografia.\nFamiglia e infanzia.\nIl principe Nicola era il primo figlio del principe Roman Petrovi\u010d e della principessa Prascovia Dmitrievna, nata contessa Sheremeteva, e fratello maggiore del principe Dimitrij Romanovi\u010d Romanov. Il principe Roman Petrovi\u010d era l'unico figlio del granduca P\u00ebtr Nikolaevi\u010d e della granduchessa Militza, figlio a sua volta del granduca Nikolaj Nikolaevi\u010d Romanov, fratello minore di Alessandro II di Russia e settimo degli otto figli di Nicola I; \u00e8 dunque capostipite della linea dei Romanov detta dei \"Nikolaevi\u010d\". Il principe Nicola crebbe ad Antibes (in Francia dopo la Rivoluzione d'Ottobre s'era rifugiata gran parte della famiglia imperiale) in un ambiente domestico che usava ancora il calendario giuliano e parlava parimenti russo e francese\nFormazione ed aspirazioni marittime.\nIl principe Nicola ricevette un'istruzione privata in Francia, basata sul vecchio curriculum scolare della Russia zarista; nel 1936 la sua famiglia si spost\u00f2 in Italia (sua nonna era sorella della regina Elena del Montenegro) dove ricevette un'ottima educazione. Voleva diventare un ufficiale di marina dall'et\u00e0 di dodici anni e ne convinse i genitori: tuttavia, poich\u00e9 era un Romanov ed esisteva la marina sovietica e non pi\u00f9 quella imperiale, decise di fare carriera militare in quella italiana. Inizi\u00f2 cos\u00ec a studiare sotto la guida di un ufficiale navale italiano in pensione allo scopo di entrare all'Accademia Navale di Livorno: le sue speranze di una carriera navale vennero meno poich\u00e9 i suoi requisiti fisici non si dimostrarono sufficienti agli standard di ammissioni richiesti dalla scuola.\nComplet\u00f2 la sua formazione in Italia, diplomandosi al Liceo classico nel 1942.\nSeconda guerra mondiale e dopoguerra.\nDurante la seconda guerra mondiale, il principe Nicola e la sua famiglia vissero in una delle residenze del re d'Italia e, dopo l'8 settembre, restarono nascosti per nove mesi: durante l'occupazione di Roma da parte dei nazisti sua nonna, a rischio di deportazione come sorella della regina, chiese ed ottenne riparo dalla Santa Sede. Nel 1942 il governo fascista aveva offerto anche al principe Nicola la corona del restaurato regno di Montenegro, ottenendone un rifiuto.\nAvrebbe voluto studiare ingegneria all'universit\u00e0 di Roma ma la guerra glielo imped\u00ec e trov\u00f2 impiego da civile per gli Alleati nella Divisione della Guerra Psicologica e nel servizio d'informazione dell'esercito statunitense. In seguito alla fine della monarchia italiana, Nicola e la sua famiglia andarono in Egitto, dove vivevano in esilio re Vittorio Emanuele III e la regina Elena e l\u00ec si dedic\u00f2 all'acquisto e vendita di tabacco turco e trovando lavoro in una societ\u00e0 di assicurazioni. Tornato in Europa all'inizio del 1950, si impieg\u00f2 per la filiale di Roma della Austin Motor Company, fino al 1954. Dopo il matrimonio, ed in seguito alla morte di suo cognato, assunse la direzione dell'amministrazione delle propriet\u00e0 e degli affari di sua moglie: principalmente una grande azienda agricola che diresse per 25 anni (dal 1955 al 1980), dove venivano allevati bestiame di razza Chianina e prodotto vino Chianti. Vendette l'azienda agricola nel 1982 e si trasfer\u00ec a Rougemont, in Svizzera, e sei anni dopo prese la cittadinanza italiana. Infatti, rifugiato russo fin dalla nascita, era ufficialmente apolidie e per viaggiare impiegava un passaporto rilasciato dal re di Grecia, suo lontano parente.\nIl principe Nicola visit\u00f2 per la prima volta la Russia nel giugno 1992, quando fece da seconda guida turistica per un gruppo di uomini d'affari; \u00e8 spesso apparso nei media a parlare dei Romanov, dando oltre 100 interviste televisive, e comparendo in svariati documentari televisivi come quello danese del 2003 \"En Kongelig familie\", uno prodotto nel 2003 dalla rete France 3 dal titolo \"Un nom en h\u00e9ritage, les Romanov\" mentre fin dal 1999 la tv russa si era interessata a lui con un documentario prodotto dal canale NTV.\nAssociazione della famiglia di Romanov.\nSuo padre il principe Roman Petrovi\u010d ebbe l'idea di un'associazione che riunisse i membri dell'ex famiglia imperiale a met\u00e0 degli anni settanta [6]: solo dopo aver visto le carte paterne (morto questi nel 1978) il principe Nicola vide che tutto era gi\u00e0 pronto per la creazione e scrisse a tutti i membri della famiglia Romanov che gi\u00e0 erano stati in contatto con suo padre ed avevano dato un assenso di massima. Cos\u00ec l'anno dopo sorse l'Associazione della Famiglia Romanov, presidente il principe Dimitrij Aleksandrovi\u010d Romanov (figlio della sorella di Nicola II la granduchessa Xenia e del granduca Sandro) e il principe Nicola come vicepresidente; alla morte del principe Dimitrij gli successe nella carica il fratello minore il principe Vasilij ed alla sua morte il principe Nicola. L'associazione attualmente ha come membri la maggior parte dei discendenti in linea maschile dell'imperatore Nicola I, i rappresentanti dei Nikolaevi\u010d e dei Michailovi\u010d. La granduchessa Maria Vladimirovna Romanova, figlia dell'incontestato pretendente il granduca Vladimir Kirillovi\u010d Romanov non ne fa parte e non la riconosce.\nPretese di successione.\nLa posizione ufficiale dell'Associazione della Famiglia Romanov \u00e8 che i diritti della famiglia al trono russo sono venuti meno quando l'imperatore Nicola II ha abdicato in favore di suo fratello Michail Aleksandrovi\u010d, che rifiut\u00f2 il trono fintantoch\u00e9 una regolare assemblea costituente non avesse ratificato la cosa. In ogni caso Michele II non abdic\u00f2 ma autorizz\u00f2 il Governo Provvisorio a gestire il periodo transitorio; il suo \"regno\" termin\u00f2 con la sua esecuzione nel 1918.\nIl principe Nicola si ritiene, dopo la morte del granduca Vladimir Kirillovi\u010d nel 1992, come suo legittimo successore dinastico.\nTale ragionamento parte dal fatto che Vladimir era l'ultimo incontrastato membro maschile della dinastia ma che, avendo anch'esso compiuto un matrimonio disuguale come tutti i suoi altri parenti, sua figlia Marija Vladimirovna Romanova non ha nessun diritto superiore a quelle degli altri membri di sesso femminile della dinastia: per questo motivo Nicola, congiunto maschio pi\u00f9 prossimo al defunto, ne \u00e8 il successore. Naturalmente, con l'eccezione di Marija Vladimirovna, il principe Nicola \u00e8 riconosciuto dal resto della famiglia come Capo della Casa Imperiale: tali membri sono tutti discendenti dalle nozze della granduchessa Ksenija Aleksandrovna Romanova e del granduca Aleksandr Michajlovi\u010d Romanov.\nA Londra, i nuovi editori dell'Almanacco di Gotha lo riconoscono come Capo della Dinastia. Il principe Nicola, circa le nozze disuguali strette dai suoi genitori, ha detto:\nLe pretese del principe Nicola erano viste con grande favore dall'attuale establishment politico russo, che si \u00e8 servito di lui e di suo fratello Dimitrij in alcune cerimonie di rappresentanza legate alla dinastia imperiale: egli guidava il corteo dei Romanov durante il funerale a San Pietroburgo dell'ultimo imperatore Nicola II e della sua famiglia nel luglio 1998 e, su indicazione di Vladimir Putin, ha tessuto i rapporti con la corte danese per rendere possibile la traslazione dei resti della vedova di Alessandro III di Russia, Marija F\u00ebdorovna (nata Dagmar di Danimarca), dalla terra natia al pantheon dinastico dei Romanov, la Cattedrale dei Santi Pietro e Paolo a San Pietroburgo nel settembre 2006.\nMatrimonio e figli.\nNel 1950 il principe Nicola incontra a una festa a Roma la contessa Sveva Della Gherardesca (1930 - viv.), appartenente a una tra le pi\u00f9 antiche famiglie nobiliari italiane: si sposano a Firenze con cerimonia civile il 31 dicembre 1951 e nella Cattedrale ortodossa di Cannes con cerimonia religiosa il 21 gennaio 1952. Hanno tre figlie:\nIl principe Nicola e sua moglie vivevano a Rougemont, in Svizzera, per sette mesi ogni anno, solitamente in inverno, mentre durante il resto dell'anno soggiornavano in Italia con le loro figlie. Il principe, che ancora usava il calendario giuliano, parlava francese, russo, italiano e inglese, e leggeva in spagnolo\nTitoli e trattamento.\n\"N.B. Dall'epoca della rivoluzione russa, i membri della famiglia imperiale hanno teso a eliminare la designazione territoriale \"di Russia\" e a utilizzare il titolo principesco con il cognome Romanov. Tuttavia questo titolo, e anche il suo diritto al cognome Romanov sono contestati da alcuni.\""}
{"id": "2106459", "revid": "287204", "url": "https://it.wikipedia.org/wiki?curid=2106459", "title": "Pierre Justin Sabatier", "text": "Biografia.\nSabatier fu educato militarmente alla Scuola militare di Saint-Cyr, da dove, a soli venti anni, usc\u00ec con il grado di sotto-tenente per unirsi in Germania all'esercito napoleonico, con cui prese parte alle ultime battaglie prima della caduta di Napoleone.\nLa sua devozione alla causa dell'imperatore gli procur\u00f2 una condanna a morte da parte del tribunale di Luigi XVIII, ma comunque riusc\u00ec a fuggire in Olanda.\nPoi si trasfer\u00ec in Russia dove visse per quarant'anni, amato e stimato da studiosi e numismatici. Si dedic\u00f2 all'archeologia, applicandosi in modo particolare allo studio della numismatica romana e bizantina. In seguito ad un suo viaggio in Crimea scrisse \"\"Souvenirs de Kertsch et chronologie du royaume de Bosphore\", che contiene un catalogo completo delle monete del regno del Bosforo.\nAl periodo russo appartengono lavori di Sabatier come \"Iconographie d'une collection choisi de cinq mille m\u00e9dailles Romaines, Byzantines et Celtib\u00e9riennes\", pubblicato a San Pietroburgo nel 1847 e ripubblicato a Parigi nel 1856.\nNel 1850 scrisse, assieme al figlio, un lavoro intitolato \"Production de l'Or, de l'Argent, et du Cuivre, chez les Anciens, et H\u00f4tels Monetaires des Empires Romain et Byzantin\", pubblicato anche questo a San Pietroburgo.\nSubito dopo la guerra di Crimea Sabatier lasci\u00f2 la Russia torn\u00f2 al suo paese d'origine. Vendette la sua interessante collezione di monete greche, romane e bizantine per una piccola rendita e si stabil\u00ec a Parigi. Fu un assiduo collaboratore delle riviste numismatiche di Parigi e di Bruxelles, a partecip\u00f2 alla formazione della Societ\u00e0 numismatica di San Pietroburgo e anche a quella di Parigi, della quale fu eletto vicepresidente.\nIl suo lavoro pi\u00f9 interessante \u00e8 la \"Description generale des monnaies byzantines\"\" pubblicato in due volumi a Parigi nel 1862 e ristampato nel 1930 e nel 1955.\nI lavori di Sabatier gli procurarono la stima dell'Imperatore di Russia ed dei re di Prussia, Portogallo, Svezia, e Grecia, che gli conferirono varie onorificenze. Sabatier fu anche membro di diverse societ\u00e0 di numismatica tra cui la Royal Numismatic Society.\nLa collezione delle monete bizantine, raccolte da Sabatier, si trova ora la Museo dell'Ermitage. Il catalogo della sua collezione (\"Catalogue de la Collection Sabatier : medailles romaines: imperiales et imperiales grecques depuis Jules Cesar jusq'a Arcadius\") fu pubblicato a San Pietroburgo nel 1852."}
{"id": "2106460", "revid": "125593599", "url": "https://it.wikipedia.org/wiki?curid=2106460", "title": "Municipalit\u00e0 di Chirignago-Zelarino", "text": "La Municipalit\u00e0 di Chirignago-Zelarino, informalmente \"Mestre Ovest\", \u00e8 una suddivisione amministrativa del comune di Venezia che comprende la porzione nord-occidentale della terraferma. \u00c8 delimitata ad est dalla ferrovia Venezia-Udine (e, per un breve tratto, dalla Venezia-Trieste), a sud dalla Milano-Venezia e a ovest e a nord dai confini comunali con Spinea, Martellago, Scorz\u00e8 e Mogliano Veneto.\nDella circoscrizione fanno parte le localit\u00e0 di Chirignago (sede della municipalit\u00e0), Asseggiano, Gazzera, Cipressina, Zelarino (altra sede della municipalit\u00e0), Trivignano e Tar\u00f9.\nCon la sua istituzione (2005) sono stati soppressi i quartieri 11 \"Cipressina-Zelarino-Trivignano\" e 12 \"Chirignago-Gazzera\" a loro volta costituiti nel 1997 dagli ex quartieri 14 \"Cipressina-Zelarino-Trivignano\" e 16 \"Chirignago-Gazzera\"."}
{"id": "2106466", "revid": "73843", "url": "https://it.wikipedia.org/wiki?curid=2106466", "title": "Avia (disambigua)", "text": ""}
{"id": "2106470", "revid": "216401", "url": "https://it.wikipedia.org/wiki?curid=2106470", "title": "Valentin Kozmi\u010d Ivanov", "text": ""}
{"id": "2106480", "revid": "1543377", "url": "https://it.wikipedia.org/wiki?curid=2106480", "title": "Michel Siffre", "text": "Come speleologo ha compiuto centinaia di esplorazioni in grotte e caverne in Francia, in Europa e nel resto del mondo. \nLa sua celebrit\u00e0 si deve agli esperimenti di permanenza in isolamento, \"fuori dal tempo\", cio\u00e8 al lungo soggiorno (da tre mesi a sei mesi) in grotte senza alcuna possibilit\u00e0 di controllare il trascorrere del tempo, allo scopo di studiare le reazioni e il comportamento dell'organismo umano e la modificazione del ritmo circadiano.\nBiografia.\nSin dall'infanzia Siffre scopr\u00ec una doppia vocazione per la geologia e per la speleologia. All'una, e sopra tutto all'altra disciplina ha dedicato tutta la sua vita. \nAllievo di Jacques Boucart, studi\u00f2 la geologia dinamica e l'oceanografia.\nHa partecipato a missioni esplorative e di ricerca facendo numerose scoperte che ha comunicato a congressi internazionali e all'Accademia francese delle scienze.\nDal 16 luglio al 22 agosto del 1962 rest\u00f2 confinato da solo a 130 metri di profondit\u00e0 dell'abisso Scarason, nelle Alpi Liguri, col solo contatto telefonico con il suo staff di superficie. L'esperimento aveva il fine di testare le reazioni di adattamento del corpo umano e le modifica del ritmo circadiano in condizioni di totale isolamento.\nDieci anni dopo, tra il 14 febbraio e il 10 agosto 1972, trascorse ben 205 giorni in totale solitudine all'interno della Midnight Cave, nel Texas. Nel corso del suo soggiorno Siffre fu costantemente monitorato attraverso sensori che ne rivelavano la frequenza cardiaca, la pressione del sangue e la temperatura corporea. Questi studi furono utili per valutare il comportamento del corpo umano durante lunghi periodi di isolamento e nel caso dei voli spaziali, che proprio allora muovevano i primi passi. Nella Midnight Cave la temperatura era relativamente confortevole (21,5 \u00b0C) e nessun rumore rompeva il silenzio assoluto. Siffre trascorse i sei mesi della permanenza in una ristretta area di circa 40 metri quadrati, con apparecchiature di monitoraggio che ne registravano i parametri vitali. Dopo circa 2 mesi, il 27 aprile, l'esperimento rischi\u00f2 di venire interrotto a causa di un improvviso crollo psicologico (dovuto alla semplice lettura del passo di un libro) che ne indebol\u00ec momentaneamente lo spirito. Siffre riusc\u00ec tuttavia a sopportarne il peso, portando a termine l'esperimento. L'esperienza venne descritta in seguito nel suo libro \"Dans les ab\u00eemes de la Terre\".\nDal 30 novembre del 1999 al 14 febbraio del 2000 Siffre, all'et\u00e0 di sessant'anni, trascorse un ultimo periodo di isolamento nella grotta di Clamouse in Francia, allo scopo di studiare l'influenza dell'invecchiamento all'adattamento del corpo umano in condizioni di isolamento e in mancanza di qualsiasi riferimento temporale, e le ricadute sulla regolarit\u00e0 dei ritmi circadiani, sviluppando ulteriormente, con l'uso di strumentazioni sofisticate di monitoraggio dei parametri metabolici, il tema di ricerca intrapreso quasi quarant'anni prima."}
{"id": "2106481", "revid": "62004", "url": "https://it.wikipedia.org/wiki?curid=2106481", "title": "Givi Dmitriyevich Chokheli", "text": ""}
{"id": "2106482", "revid": "339392", "url": "https://it.wikipedia.org/wiki?curid=2106482", "title": "Tempio della Beata Vergine Incoronata", "text": ""}
{"id": "2106487", "revid": "339392", "url": "https://it.wikipedia.org/wiki?curid=2106487", "title": "SS-N-30", "text": ""}
{"id": "2106491", "revid": "1521569", "url": "https://it.wikipedia.org/wiki?curid=2106491", "title": "Mormugao", "text": " \nMormugao (chiamata durante la dominazione portoghese Vasco da Gama), \u00e8 una citt\u00e0 dell'India di 97.085 abitanti, situata nel distretto di Goa Sud, nel territorio federato di Goa. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 15\u00b0 24' 0 N e 73\u00b0 47' 60 E e ha un'altitudine di 1 .\nSociet\u00e0.\nEvoluzione demografica.\nAl censimento del 2001 la popolazione di Mormugao assommava a 97.085 persone, delle quali 51.532 maschi e 45.553 femmine. I bambini di et\u00e0 inferiore o uguale ai sei anni assommavano a 10.989, dei quali 5.792 maschi e 5.197 femmine. Infine, coloro che erano in grado di saper almeno leggere e scrivere erano 73.235, dei quali 41.351 maschi e 31.884 femmine."}
{"id": "2106495", "revid": "1494169", "url": "https://it.wikipedia.org/wiki?curid=2106495", "title": "Acustico", "text": ""}
{"id": "2106500", "revid": "287204", "url": "https://it.wikipedia.org/wiki?curid=2106500", "title": "Stile narrativo di Oscar Wilde", "text": "Anche in tempi attuali, dopo pi\u00f9 di un secolo dalla morte dello scrittore irlandese, leggendo qualche battuta di una commedia wildiana o qualche frase lapidaria di un suo saggio, si riesce a dire in poche parole ci\u00f2 che molti non riuscirebbero a dire in lunghi discorsi. Leggendo le parole si imprimono nella mente di chi vi si imbatte, fornendo da un'apparente assurdit\u00e0 una ragione non evidente. La fama di Oscar Wilde \u00e8 dovuta a quelle piccole frasi che inseriva praticamente in ogni suo discorso, e in ogni sua opera che allietava il lettore.\nLettura del testo.\nLa chiave di lettura.\nLa modalit\u00e0 con cui riuscire a leggere lo stile di Wilde \u00e8 contenuto in un suo aforisma:\nCosa intende Wilde con \u2018things\u2019 \u00e8 da ricercare in ci\u00f2 che lo circonda: l'alta societ\u00e0 britannica tardo-ottocentesca secondo Richard Le Galliene, amico di Wilde, diviene una figura pi\u00f9 simbolica che reale riuscendo, in poche parole, a ridere sopra all'importanza del suo tempo..\nWilde, nonostante tutta la sua storia, non ha mai perso la capacit\u00e0 di riuscire a descrivere la personalit\u00e0, il profondo essere dei suoi contemporanei nei suoi aforismi e, al tempo stesso, la voglia di prendersi non troppo sul serio, riferito agli altri ma in primo luogo di s\u00e9 stesso. Wilde era capace di mostrare a parole paradossi troppo realistici\nPer comprendere il suo stile \u00e8 impossibile prescindere dalla biografia, visto che volle fare della sua vita un'opera d'arte tesa a dimostrare come solo una visione del mondo estetizzante permettesse di condurre una vita degna di essere vissuta. I suoi aforismi si intonano dunque perfettamente con la voce del momento. Il linguaggio utilizzato da Wilde \u00e8 semplice e scarno, preciso e diretto, provocatorio ed ardito.\nTemi trattati.\nWilde nelle sue opere ha trattato tantissimi argomenti, ma su alcuni ha posto una particolare attenzione, fra cui:\nArrivando quasi a denigrare il paese che lo ospitava:\nConfronto con la retorica classica.\nSecondo la costruzione retorica classica la struttura del discorso prevede quattro sezioni:\nNegli aforismi di Wilde ritroviamo\nLa prima parte \u00e8 sempre chiara, sobria e concreta mentre la seconda appare ambigua, esuberante, con il fine ultimo di spingere il lettore a pensare, a riflettere su quanto udito (o letto). Questo comprende la maggior parte dei dialoghi di Wilde, ma non tutti: vi sono esempi in cui la fase \u00e8 unica:\nOppure, in altri casi, possono essere composti da una serie di frasi pi\u00f9 o meno lunghe, che servono tutte ad ampliare l'effetto finale. In ogni caso, tutti gli aforismi di Oscar Wilde si basano sul principio del ribaltamento del buon senso di cui si parla inizialmente, usando a volte parole al posto di altre oppure nell'aggiungere un avverbio negativo che ribalta una frase normale."}
{"id": "2106509", "revid": "767487", "url": "https://it.wikipedia.org/wiki?curid=2106509", "title": "Land Speed Record", "text": "Land Speed Record \u00e8 il primo album dal vivo del gruppo hardcore punk statunitense H\u00fcsker D\u00fc. \u00c8 stato registrato al 7th Street Entry di Minneapolis, Minnesota il 15 agosto 1981 e pubblicato nel gennaio 1982 dalla New Alliance Records Nel 1988 l'album \u00e8 stato ripubblicato in formato CD.\nTracce.\nNell'edizione del 1988 sono presenti solo due tracce, una contenente il lato A e l'altra il lato B."}
{"id": "2106510", "revid": "161374", "url": "https://it.wikipedia.org/wiki?curid=2106510", "title": "AB 212", "text": ""}
{"id": "2106514", "revid": "287204", "url": "https://it.wikipedia.org/wiki?curid=2106514", "title": "Navelim", "text": " \nNavelim \u00e8 una suddivisione dell'India, classificata come \"census town\", di 11.014 abitanti, situata nel distretto di Goa Sud, nello territorio federato di Goa. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 15\u00b0 15' 0 N e 73\u00b0 55' 0 E al livello del mare.\nSociet\u00e0.\nEvoluzione demografica.\nAl censimento del 2001 la popolazione di Navelim assommava a 11.014 persone, delle quali 5.743 maschi e 5.271 femmine. I bambini di et\u00e0 inferiore o uguale ai sei anni assommavano a 1.358, dei quali 695 maschi e 663 femmine. Infine, coloro che erano in grado di saper almeno leggere e scrivere erano 8.179, dei quali 4.501 maschi e 3.678 femmine."}
{"id": "2106516", "revid": "767487", "url": "https://it.wikipedia.org/wiki?curid=2106516", "title": "Johanna Kurkela", "text": "Biografia.\nIl suo primo lavoro pubblicato appare nel 2004, ed \u00e8 la canzone \"Tahdon tanssia kanssasi\" prodotta in collaborazione con Tomi Mets\u00e4keto.\nNel 2005 pubblica il suo primo album, \"Hetki hiljaa\", mentre nel 2007, a seguito del successo riscosso, partecipa al concorso nazionale per selezionare il partecipante all'Eurovision Song Contest, con la canzone \"Olet uneni kaunein\", terminando in sesta posizione. Poche settimane dopo pubblica il secondo album, \"Marmoritaivas\".\nNel 2014 partecipa come voce principale al progetto solista del musicista (allora fidanzato, ora marito) Tuomas Holopainen, Music Inspired by the Life and Times of Scrooge, che raggiunge il primo posto assoluto nella chart finlandese nella settimana successiva all'uscita.\nDiscografia.\nHa inoltre partecipato alle canzoni \"Deathaura\" e \"No Dream Can Heal A Broken Heart\" del gruppo metal finlandese Sonata Arctica."}
{"id": "2106520", "revid": "287204", "url": "https://it.wikipedia.org/wiki?curid=2106520", "title": "Pale (Goa)", "text": " \nPale \u00e8 una suddivisione dell'India, classificata come \"census town\", di 5.706 abitanti, situata nel distretto di Goa Nord, nello territorio federato di Goa. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 15\u00b0 28' 0 N e 74\u00b0 4' 60 E e ha un'altitudine di 14 .\nSociet\u00e0.\nEvoluzione demografica.\nAl censimento del 2001 la popolazione di Pale assommava a 5.706 persone, delle quali 3.024 maschi e 2.682 femmine. I bambini di et\u00e0 inferiore o uguale ai sei anni assommavano a 592, dei quali 306 maschi e 286 femmine. Infine, coloro che erano in grado di saper almeno leggere e scrivere erano 4.284, dei quali 2.488 maschi e 1.796 femmine."}
{"id": "2106526", "revid": "287204", "url": "https://it.wikipedia.org/wiki?curid=2106526", "title": "Parcem", "text": " \nParcem \u00e8 una suddivisione dell'India, classificata come \"census town\", di 4.320 abitanti, situata nel distretto di Goa Nord, nello territorio federato di Goa. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 15\u00b0 40' 0 N e 73\u00b0 46' 0 E e ha un'altitudine di 18 .\nSociet\u00e0.\nEvoluzione demografica.\nAl censimento del 2001 la popolazione di Parcem assommava a 4.320 persone, delle quali 2.201 maschi e 2.119 femmine. I bambini di et\u00e0 inferiore o uguale ai sei anni assommavano a 438, dei quali 240 maschi e 198 femmine. Infine, coloro che erano in grado di saper almeno leggere e scrivere erano 3.178, dei quali 1.784 maschi e 1.394 femmine."}
{"id": "2106527", "revid": "547034", "url": "https://it.wikipedia.org/wiki?curid=2106527", "title": "Bakerloo", "text": "I Bakerloo erano un gruppo musicale blues rock e progressive rock di Birmingham.\nStoria.\nLa band si forma nel 1968 come \"Bakerloo Blues Line\"', con Clem Clempson (chitarra, tastiere, voce), Terry Poole (basso) e Keith Baker (batteria).\nIl gruppo produsse un solo album, \"Bakerloo\", nel 1969, prima dello scioglimento.\nClempson and\u00f2 a suonare con i Colosseum, e continu\u00f2 con i Greenslade e gli Humble Pie. Gli altri due rimarranno insieme nei May Blitz. In seguito, il bassista suoner\u00e0 con Graham Bond, mentre Baker entrer\u00e0 a far parte degli Uriah Heep."}
{"id": "2106528", "revid": "767487", "url": "https://it.wikipedia.org/wiki?curid=2106528", "title": "Diamonds - The Best of Dio", "text": "Diamonds - The Best of Dio \u00e8 la prima raccolta della heavy metal band dei Dio, pubblicata nel 1992."}
{"id": "2106532", "revid": "287204", "url": "https://it.wikipedia.org/wiki?curid=2106532", "title": "Pernem", "text": " \nPernem \u00e8 una citt\u00e0 dell'India di 5.285 abitanti, situata nel distretto di Goa Nord, nello territorio federato di Goa. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 15\u00b0 43' 0 N e 73\u00b0 47' 60 E e ha un'altitudine di 46 .\nSociet\u00e0.\nEvoluzione demografica.\nAl censimento del 2001 la popolazione di Pernem assommava a 5.285 persone, delle quali 2.745 maschi e 2.540 femmine. I bambini di et\u00e0 inferiore o uguale ai sei anni assommavano a 509, dei quali 260 maschi e 249 femmine. Infine, coloro che erano in grado di saper almeno leggere e scrivere erano 3.930, dei quali 2.158 maschi e 1.772 femmine."}
{"id": "2106537", "revid": "110157", "url": "https://it.wikipedia.org/wiki?curid=2106537", "title": "Penha de Fran\u00e7a (Goa)", "text": " \nPenha de Fran\u00e7a \u00e8 una suddivisione dell'India, classificata come \"census town\", di 15.375 abitanti, situata nel distretto di Goa Nord, nel territorio federato di Goa. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 15\u00b0 32' 00 N e 73\u00b0 51' 41 E.\nSociet\u00e0.\nEvoluzione demografica.\nAl censimento del 2001 la popolazione di Penha de Fran\u00e7a assommava a 15.375 persone, delle quali 8.199 maschi e 7.176 femmine. I bambini di et\u00e0 inferiore o uguale ai sei anni assommavano a 1.513, dei quali 760 maschi e 753 femmine. Infine, coloro che erano in grado di saper almeno leggere e scrivere erano 12.401, dei quali 6.801 maschi e 5.600 femmine."}
{"id": "2106545", "revid": "201394", "url": "https://it.wikipedia.org/wiki?curid=2106545", "title": "Flex Your Head", "text": "Flex Your Head \u00e8 una compilation di gruppi hardcore punk della scena di Washington, di cui \u00e8 considerata la raccolta pi\u00f9 completa. Pubblicata originariamente nel 1982 dalla Dischord, \u00e8 stata ristampata nel 1993."}
{"id": "2106550", "revid": "47767", "url": "https://it.wikipedia.org/wiki?curid=2106550", "title": "Cimitero monumentale di Trento", "text": "Il cimitero monumentale di Trento \u00e8 il principale cimitero del comune di Trento.\nStoria.\nFu progettato nel 1824 da Giuseppe Pietro Dal Bosco, ingegnere aggiunto all'ufficio tecnico del Capitanato Circolare. I lavori di costruzione cominciarono nel 1826 e continuarono per pi\u00f9 di quarant'anni, ma l'inaugurazione avvenne gi\u00e0 nel 1827.\nDescrizione.\nAl suo interno si trovano anche il sacrario militare di Trento, il monumento ossario austro-ungarico e una chiesa cimiteriale dedicata al Redentore. Tra le tante persone sepolte, vi sono anche i resti della brigatista Margherita Cagol, il leader democristiano Flaminio Piccoli, l'economista e politico Beniamino Andreatta.\nNon dispone di un forno crematorio, per cui il comune di Trento si avvale di quello di Mantova."}
{"id": "2106554", "revid": "287204", "url": "https://it.wikipedia.org/wiki?curid=2106554", "title": "Quepem", "text": " \nQuepem \u00e8 una citt\u00e0 dell'India di 12.484 abitanti, situata nel distretto di Goa Sud, nello territorio federato di Goa. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 15\u00b0 13' 0 N e 74\u00b0 4' 0 E e ha un'altitudine di 20 .\nSociet\u00e0.\nEvoluzione demografica.\nAl censimento del 2001 la popolazione di Quepem assommava a 12.484 persone, delle quali 6.227 maschi e 6.257 femmine. I bambini di et\u00e0 inferiore o uguale ai sei anni assommavano a 1.440, dei quali 764 maschi e 676 femmine. Infine, coloro che erano in grado di saper almeno leggere e scrivere erano 8.818, dei quali 4.713 maschi e 4.105 femmine."}
{"id": "2106555", "revid": "339392", "url": "https://it.wikipedia.org/wiki?curid=2106555", "title": "Strela 2", "text": ""}
{"id": "2106559", "revid": "767487", "url": "https://it.wikipedia.org/wiki?curid=2106559", "title": "Bakerloo (album)", "text": "Bakerloo \u00e8 il primo ed unico album della band omonima, pubblicato nel 1969 per la Harvest Records, con la produzione di Gus Dudgeon. Nel 2000 il disco \u00e8 stato rimasterizzato dalla Repertoire Records con l'aggiunta di due pezzi."}
{"id": "2106562", "revid": "159980", "url": "https://it.wikipedia.org/wiki?curid=2106562", "title": "Creagrus", "text": ""}
{"id": "2106563", "revid": "606039", "url": "https://it.wikipedia.org/wiki?curid=2106563", "title": "Xema", "text": ""}
{"id": "2106564", "revid": "159980", "url": "https://it.wikipedia.org/wiki?curid=2106564", "title": "Rhodostethia", "text": ""}
{"id": "2106566", "revid": "159980", "url": "https://it.wikipedia.org/wiki?curid=2106566", "title": "Pagophila", "text": ""}
{"id": "2106569", "revid": "547034", "url": "https://it.wikipedia.org/wiki?curid=2106569", "title": "MANPADS", "text": " \nMANPADS \u00e8 l'acronimo di \"Man-portable air-defense systems\" ed indica un sistema missilistico antiaereo a corto raggio trasportabile a spalla.\nSono sistemi missilistici di questo tipo i sovietici Strela e Igla, l'americano Stinger e il francese Mistral che \u00e8 trasportabile ma non spalleggiabile.\nSviluppo.\nNella seconda guerra mondiale la Germania indag\u00f2 e cre\u00f2 prototipi di armi portatili per la difesa aerea, simili ai bazooka. Nel 1948 l'esercito degli Stati Uniti inizi\u00f2 a studiare nuove armi di difesa aerea, in quanto le mitragliatrici non erano efficaci contro gli aerei a reazione. Diversi sistemi di armi a razzo, basati su disegni nazisti, sono stati studiati, ma nessuno sembrava portare a nulla di utile. \nQuesti sistemi sono stati originariamente sviluppati nel 1950 per fornire protezione militare alle forze di terra dell'aviazione nemica. A met\u00e0 degli anni '50 Convair inizi\u00f2 gli studi su un sistema portatile, basato sul missile SideWinder a guida a infrarossi. Nel novembre 1956, i risultati di questi studi furono mostrati all'esercito e al Corpo dei Marines. Nel 1957 fu ufficialmente lanciata una competizione per l'acquisto di missili MANPADS. Il progetto della Redeye montava il termodante sviluppato per il missile AIM-9B Sidewinder, combinato con motori a razzo e altre sezioni di razzi di 2,75 pollici di diametro. Infine, nell'aprile 1958, Convair ricevette un contratto per iniziare lo sviluppo del sistema, che nel 1962 fu finalmente accettato per l'ingresso in servizio operativo. Anche l'18 inizi\u00f2 a lavorare in questo campo e pochi anni dopo introdusse il missile 9K32 Strela, chiamato dalla NATO SA-7 Grail.\nI sistemi di difesa aerea portatili, noti anche come MANPADS, divennero ben presto un nuovo nemico dei piloti, che si erano gi\u00e0 abituati ad evitare missili antiaerei guidati da radar volando a bassa quota. A differenza di mitragliatrici e cannoni, un tale missile pu\u00f2 abbattere un aereo di grandi dimensioni.\nInizialmente furono venduti solo agli eserciti, ma nel corso degli anni furono anche forniti ai movimenti di guerriglia di tutti i segni in tutto il mondo e finirono per apparire sul mercato nero delle armi. Hanno ricevuto grande attenzione come potenziali armi terroristiche che potrebbero essere utilizzate contro aerei commerciali. Questi missili, accessibili e ampiamente disponibili attraverso variet\u00e0 di fonti, sono stati utilizzati con successo negli ultimi trent'anni, sia nelle operazioni militari che nei terroristi. Questo tipo di armi pu\u00f2 essere ottenuto sul mercato nero da poche centinaia di dollari per vecchi modelli, a un quarto di milione di dollari per il pi\u00f9 recente. Oggi, venticinque paesi, tra cui gli Stati Uniti,producono MANPADS. Il possesso, l'esportazione e il traffico di queste armi sono ufficialmente e rigorosamente controllati, in quanto rappresentano una minaccia per l'aviazione civile, anche se purtroppo questo controllo \u00e8 spesso superato.\nI paesi occidentali, i leader in diverse operazioni di spedizione e nell'uso di aerei d'attacco e forze aeree, la base fondamentale della potenza di combattimento occidentale, affrontano MANPADS come la componente pi\u00f9 avanzata della difesa aerea nemica. I tuoi soliti nemici praticano una tattica di difesa aerea decentralizzata o focale con MANPADS mobili e non si basano sulla logistica.\nI missili misurano da 1,2 m a 1,6 m e il loro peso \u00e8 da 8 a 16 kg,a seconda del modello. Cavalcano sulla spalla e lanciano. In generale, il rilevamento del bersaglio \u00e8 fino a 10 km (6 miglia) e il suo raggio d'azione massimo di circa 7 km (4,5 miglia), quindi gli aerei che volano ad un'altezza di 6000 m (19.700 piedi) o superiore sono relativamente sicuri."}
{"id": "2106570", "revid": "1305772", "url": "https://it.wikipedia.org/wiki?curid=2106570", "title": "James Gregory", "text": ""}
{"id": "2106571", "revid": "287204", "url": "https://it.wikipedia.org/wiki?curid=2106571", "title": "Sanvordem", "text": "Sanvordem \u00e8 una suddivisione dell'India, classificata come \"census town\", di 4.832 abitanti, situata nel distretto di Goa Sud, nello territorio federato di Goa. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 15\u00b0 16' 0 N e 74\u00b0 7' 0 E e ha un'altitudine di 17 .\nSociet\u00e0.\nEvoluzione demografica.\nAl censimento del 2001 la popolazione di Sanvordem assommava a 4.832 persone, delle quali 2.431 maschi e 2.401 femmine. I bambini di et\u00e0 inferiore o uguale ai sei anni assommavano a 558, dei quali 274 maschi e 284 femmine. Infine, coloro che erano in grado di saper almeno leggere e scrivere erano 3.491, dei quali 1.894 maschi e 1.597 femmine."}
{"id": "2106572", "revid": "298229", "url": "https://it.wikipedia.org/wiki?curid=2106572", "title": "II Giochi dei piccoli stati d'Europa", "text": "I II Giochi dei piccoli stati d'Europa si svolsero nel Principato di Monaco dal 14 al 17 maggio 1987.\nAncora una volta, l'Islanda domin\u00f2 la manifestazione, mentre i rivali di Cipro arrivarono terzi, peggior piazzamento nella storia dei Giochi. Liechtenstein, Malta e Principato di Monaco ottennero le loro prime medaglie d'oro."}
{"id": "2106576", "revid": "287204", "url": "https://it.wikipedia.org/wiki?curid=2106576", "title": "Sanquelim", "text": "Sanquelim \u00e8 una citt\u00e0 dell'India di 11.191 abitanti, situata nel distretto di Goa Nord, nello territorio federato di Goa. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 15\u00b0 34' 60 N e 74\u00b0 0' 0 E e ha un'altitudine di 77 .\nSociet\u00e0.\nEvoluzione demografica.\nAl censimento del 2001 la popolazione di Sanquelim assommava a 11.191 persone, delle quali 5.781 maschi e 5.410 femmine. I bambini di et\u00e0 inferiore o uguale ai sei anni assommavano a 1.251, dei quali 668 maschi e 583 femmine. Infine, coloro che erano in grado di saper almeno leggere e scrivere erano 8.620, dei quali 4.753 maschi e 3.867 femmine."}
{"id": "2106579", "revid": "287204", "url": "https://it.wikipedia.org/wiki?curid=2106579", "title": "Sanguem (citt\u00e0)", "text": "Sanguem \u00e8 una citt\u00e0 dell'India di 6.158 abitanti, situata nel distretto di Goa Sud, nello territorio federato di Goa. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 15\u00b0 13' 60 N e 74\u00b0 10' 0 E e ha un'altitudine di 21 .\nSociet\u00e0.\nEvoluzione demografica.\nAl censimento del 2001 la popolazione di Sanguem assommava a 6.158 persone, delle quali 3.124 maschi e 3.034 femmine. I bambini di et\u00e0 inferiore o uguale ai sei anni assommavano a 682, dei quali 374 maschi e 308 femmine. Infine, coloro che erano in grado di saper almeno leggere e scrivere erano 4.622, dei quali 2.527 maschi e 2.095 femmine."}
{"id": "2106580", "revid": "287204", "url": "https://it.wikipedia.org/wiki?curid=2106580", "title": "Sancoale", "text": "Sancoale \u00e8 una suddivisione dell'India, classificata come \"census town\", di 15.605 abitanti, situata nel distretto di Goa Sud, nello territorio federato di Goa. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 15\u00b0 22' 0 N e 73\u00b0 54' 0 E e ha un'altitudine di 40 .\nSociet\u00e0.\nEvoluzione demografica.\nAl censimento del 2001 la popolazione di Sancoale assommava a 15.605 persone, delle quali 8.483 maschi e 7.122 femmine. I bambini di et\u00e0 inferiore o uguale ai sei anni assommavano a 2.131, dei quali 1.098 maschi e 1.033 femmine. Infine, coloro che erano in grado di saper almeno leggere e scrivere erano 10.257, dei quali 6.218 maschi e 4.039 femmine."}
{"id": "2106581", "revid": "287204", "url": "https://it.wikipedia.org/wiki?curid=2106581", "title": "Saligao", "text": " \nSaligao \u00e8 una suddivisione dell'India, classificata come \"census town\", di 5.553 abitanti, situata nel distretto di Goa Nord, nello territorio federato di Goa. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 15\u00b0 33' 0 N e 73\u00b0 46' 0 E e ha un'altitudine di 8 .\nSociet\u00e0.\nEvoluzione demografica.\nAl censimento del 2001 la popolazione di Saligao assommava a 5.553 persone, delle quali 2.816 maschi e 2.737 femmine. I bambini di et\u00e0 inferiore o uguale ai sei anni assommavano a 468, dei quali 245 maschi e 223 femmine. Infine, coloro che erano in grado di saper almeno leggere e scrivere erano 4.531, dei quali 2.445 maschi e 2.086 femmine."}
{"id": "2106583", "revid": "287204", "url": "https://it.wikipedia.org/wiki?curid=2106583", "title": "Queula", "text": " \nQueula \u00e8 una suddivisione dell'India, classificata come \"census town\", di 5.452 abitanti, situata nel distretto di Goa Nord, nello territorio federato di Goa. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 15\u00b0 22' 60 N e 73\u00b0 58' 0 E e ha un'altitudine di 85 .\nSociet\u00e0.\nEvoluzione demografica.\nAl censimento del 2001 la popolazione di Queula assommava a 5.452 persone, delle quali 2.821 maschi e 2.631 femmine. I bambini di et\u00e0 inferiore o uguale ai sei anni assommavano a 486, dei quali 248 maschi e 238 femmine. Infine, coloro che erano in grado di saper almeno leggere e scrivere erano 4.348, dei quali 2.394 maschi e 1.954 femmine."}
{"id": "2106585", "revid": "129019", "url": "https://it.wikipedia.org/wiki?curid=2106585", "title": "Patibolo", "text": "Il patibolo \u00e8 una struttura tipicamente in legno utilizzata per la forma di pena di morte dell'impiccagione. Era utilizzato come forma di tortura nella modalit\u00e0 di pena capitale chiamata \"impiccato, sventrato e squartato\". Il patibolo ha preso forma con l'uso della \"furca\" romana, quando l'imperatore Costantino abol\u00ec la crocifissione.\nIl termine deriva dal latino \"pat\u0113re\", che vuol dire \"essere manifesto\" ed \u00e8 ricollegato a \"pati\", \"soffrire\"; difatti il patibolo veniva esposto al pubblico dopo l'esecuzione del condannato.\nForme.\nLa forma pi\u00f9 semplice di patibolo consiste in una \"L\" rovesciata con un unico montante e una trave orizzontale a cui la corda e quindi il cappio \u00e8 legata. Questa forma \u00e8 stilizzata nel gioco de L'impiccato.\nIn un'altra forma la trave pu\u00f2 essere supportata ad entrambe le estremit\u00e0. I patiboli Tyburn erano di forma triangolare, con tre montanti e tre traverse e potevano permettere l'esecuzione di 24 persone in maniera simultanea.\nPatiboli improvvisati, nel corso della storia, sono stati i pali dell'illuminazione pubblica, usati soprattutto per il linciaggio, gli alberi e le porte da calcio, usate in Afghanistan dai talebani.\nTipi.\nI patiboli possono essere permanenti, temporanei o portatili. Il primo tipo fungeva anche da triste simbolo di alta giustizia e di potere e veniva collocato su una collina prominente fuori le mura delle citt\u00e0 o vicino al castello o alla sede della giustizia."}
{"id": "2106589", "revid": "287204", "url": "https://it.wikipedia.org/wiki?curid=2106589", "title": "Reis Magos", "text": " \nReis Magos \u00e8 una suddivisione dell'India, classificata come \"census town\", di 8.698 abitanti, situata nel distretto di Goa Nord, nello territorio federato di Goa. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 15\u00b0 30' 42 N e 73\u00b0 48' 35 E.\nSociet\u00e0.\nEvoluzione demografica.\nAl censimento del 2001 la popolazione di Reis Magos assommava a 8.698 persone, delle quali 4.825 maschi e 3.873 femmine. I bambini di et\u00e0 inferiore o uguale ai sei anni assommavano a 922, dei quali 484 maschi e 438 femmine. Infine, coloro che erano in grado di saper almeno leggere e scrivere erano 6.797, dei quali 3.959 maschi e 2.838 femmine."}
{"id": "2106602", "revid": "119504797", "url": "https://it.wikipedia.org/wiki?curid=2106602", "title": "58\u00aa Mostra internazionale d'arte cinematografica di Venezia", "text": "La 58\u00aa edizione della Mostra internazionale d'arte cinematografica di Venezia si \u00e8 svolta a Venezia, Italia, dal 29 agosto all'8 settembre 2001: direttore della Mostra \u00e8 ancora Alberto Barbera (terza e ultima volta). La Madrina della mostra \u00e8 Stefania Rocca\nGiuria e Premi.\nLa giuria era cos\u00ec composta:\nLa \"Giuria Internazionale Corto-Cortissimo\" era invece cos\u00ec composta:\nLa Giuria \"Opera Prima - \"Luigi de Laurentiis\" - Leone del Futuro\":\nLa Giuria \"Cinema del Presente - Leone dell'Anno\":\nI principali premi distribuiti furono:"}
{"id": "2106604", "revid": "339392", "url": "https://it.wikipedia.org/wiki?curid=2106604", "title": "Don Pedro di Toledo", "text": ""}
{"id": "2106606", "revid": "290023", "url": "https://it.wikipedia.org/wiki?curid=2106606", "title": "Isadora Duncan", "text": "Biografia.\nNata a San Francisco, ultima di quattro figli, da madre irlandese (Mary Isadora Gray) e padre scozzese (Joseph Charles Duncan, che abbandon\u00f2 la famiglia quando lei aveva tre anni dopo uno scandalo bancario) , trascorse gli anni dell'infanzia tra le note dei brani di musica classica suonati dalla madre, insegnante di pianoforte. Fu educata allo spirito di libert\u00e0 e d'indipendenza. Ebbe un'esistenza assai movimentata, trascorsa in gran parte sul suolo europeo, alternando i successi artistici a delusioni personali ed eventi luttuosi, tra cui la morte prematura dei due figli Deirdre e Patrick, che nel 1913, a 7 e 3 anni, annegarono tragicamente nelle acque della Senna assieme alla loro governante. \nFu una donna emancipata ed ebbe intense relazioni affettive, tra cui quella con l'attore e regista Edward Gordon Craig (dal quale ebbe la figlia Deirdre Beatrice Craig), quella con il facoltoso industriale Paris Eugene Singer, un figlio del fondatore della fabbrica di macchine da cucire Singer (dal loro rapporto nacque Patrick Augustus Singer) e quella con il poeta Sergej Esenin, diciotto anni pi\u00f9 giovane di lei: lo conobbe nell'autunno del 1921 durante la permanenza in Russia, nello studio del pittore Georgij Jakulov e lo spos\u00f2 il 2 maggio del 1922. La Duncan, per\u00f2, conosceva solo una dozzina di parole russe ed Esenin non parlava alcuna lingua straniera: insieme girarono l'Europa e l'America, ma la loro burrascosa relazione fin\u00ec l'anno successivo ed Esenin torn\u00f2 in Russia (due anni dopo, nel dicembre 1925 Esenin mor\u00ec suicida nell'hotel \"Angleterre\" di Leningrado). \nNegli ultimi anni della sua vita, la fama che l'aveva sempre accompagnata inizi\u00f2 a declinare. Nell'ultima tourn\u00e9e in America i critici non risparmiarono critiche impietose ai suoi capelli tinti e alla sua figura ormai appesantita. Tornata ancora una volta in Europa, si divise tra Nizza e Parigi, spesso ubriaca e con problemi economici.\nMor\u00ec tragicamente il 14 settembre 1927, a Nizza, strangolata dalla lunga sciarpa che indossava che si impigli\u00f2 fatalmente nei raggi della ruota posteriore della Bugatti (probabilmente un modello \"aperto\" Type 35 o Type 37, ma secondo altre fonti una Amilcar CGSS, molto simile) sulla quale era appena salita, salutando gli amici con una frase rimasta famosa: \u00ab\"Adieu, mes amis. Je vais \u00e0 la gloire!\"\u00bb (trad. Addio, amici, vado verso la gloria!). Tale dettaglio fu riportato dall'amica Mary Desti che per\u00f2 in seguito confid\u00f2 allo scrittore Glenway Wescott, di aver mentito al riguardo: le ultime parole che la Duncan pronunci\u00f2 furono, probabilmente, \u00ab\"Je vais \u00e0 l'amour\u00bb\" (trad. \"Sono innamorata\" ma anche \"Vado verso l'amore\"), riferendosi a Beno\u00eet Falchetto, il conducente dell'auto con il quale stava andando verso il proprio albergo. Quando Gertrude Stein, che conosceva bene la Duncan, seppe della sua tragica morte disse: \u00abAffectation can be dangerous\u00bb (trad. \"Certi vezzi possono risultare pericolosi\"). Il suo corpo venne cremato e le sue ceneri riposano nel cimitero di P\u00e8re-Lachaise a Parigi.\nLa sua arte.\nLe sue prime esibizioni si svolsero negli Stati Uniti alla fine dell'Ottocento, ma non furono molto apprezzate. Nel 1900 danz\u00f2 a Londra. Fu la prima di una lunga serie di esibizioni nel continente europeo, dove ottenne l'ammirazione di molti artisti e intellettuali dell'epoca.\nFu artefice di una radicale rottura nei confronti della danza accademica: abol\u00ec nei propri spettacoli le scarpette da punta, che considerava innaturali, e gli artificiosi costumi indossati dalle ballerine del XIX secolo, preferendo indossare abiti semplici e leggeri, che ricordavano il peplo dell'antica Grecia, e danzando a piedi nudi. Scelte che si coniugavano con l'esigenza di favorire la libert\u00e0 e l'espressivit\u00e0 dei movimenti.\nLe sue \"danze libere\" furono interpretazioni emotive, impressionistiche, di composizioni di celebri musicisti come Fryderyk Chopin, Ludwig van Beethoven, Christoph Willibald Gluck, nelle quali il suo corpo dolce ed espressivo suppliva alla povert\u00e0 di mezzi tecnici.\nLa Duncan desiderava fortemente creare la danza del futuro ispirandosi alla plasticit\u00e0 dell'arte greca, basandosi sul sentimento e sulla passione dettati dalla natura e dalla forza della musica. La sua importanza nella storia della danza \u00e8 grande, sia per l'interesse che seppe suscitare nelle platee di tutto il mondo, sia perch\u00e9 le sue idee furono rivoluzionarie per la sua epoca e costituirono per i suoi successori l'impulso per la creazione di nuove tecniche diverse da quella accademica e per una nuova concezione della danza teatrale.\nNella sua autobiografia \"My life\" (in italiano \"La mia vita\"), scrisse: \" I realised that the only dance masters I could have were Jean-Jacques Rousseau (\"Emile\"), Walt Whitman and Nietzsche\" (trad. Mi resi conto che i soli maestri di danza che potessi avere erano il J. J. Rosseau dell\"'Emile\", Walt Whitman e Nietzsche\").\nAnche la compagnia dei Balletti Russi di Sergej Djaghilev ne fu influenzata notevolmente.\nSergej Djagilev e Mikhail Fokin la videro ballare per la prima volta a Pietroburgo nel 1905 e ne rimasero molto colpiti. Per Isadora quello era un periodo di grandi successi internazionali. In seguito torn\u00f2 in Russia per aprire una scuola di danza a Mosca su invito di Lenin."}
{"id": "2106607", "revid": "22989", "url": "https://it.wikipedia.org/wiki?curid=2106607", "title": "Confederazione tedesca", "text": ""}
{"id": "2106611", "revid": "120843226", "url": "https://it.wikipedia.org/wiki?curid=2106611", "title": "Alex Raphael Meschini", "text": ""}
{"id": "2106616", "revid": "767487", "url": "https://it.wikipedia.org/wiki?curid=2106616", "title": "Il Genio (album)", "text": "Il Genio \u00e8 l'album di esordio del duo pop italiano Il Genio, pubblicato nel 2008 dalla Cramps.\nIl disco.\nL'album \u00e8 stato pubblicato il 21 marzo 2008 dall'etichetta Cramps Music/Disastro Records e poi ripubblicato a settembre dello stesso anno dalla Universal, aggiungendo due brani inediti alla prima versione, di cui uno, \"I Wanna Be Your Lover\", \u00e8 un famoso successo mondiale del 1980 dei La Bionda.\nOltre a questo brano, nell'album \u00e8 presente un'altra cover, \"Una giapponese a Roma\", scritta dall'artista scozzese Momus e gi\u00e0 incisa in italiano da Kahimi Karie nel 1995; inoltre la musica di \"La path\u00e8tique\" \u00e8 tratta dalla \"Sonata per pianoforte n. 8\" di Ludwig Van Beethoven, nota appunto come \"Patetica\".\nTra gli altri brani \u00e8 da ricordare \"Non \u00e8 possibile\", il cui testo \u00e8 ispirato alla leggenda metropolitana secondo cui l'uomo, in realt\u00e0, non sarebbe mai andato sulla luna. \"Non \u00e8 possibile\" \u00e8 il secondo singolo estratto dall'album.\nI testi delle canzoni sono principalmente in italiano, ma anche in francese, con uno stile elettro-pop, accompagnato da atmosfere retr\u00f2 ed eleganti.\nAlla realizzazione dell'album, registrato negli studi \"Ectoplasmic Garden\" di Padova e \"SudEst Studio\" di Campi Salentina, ha collaborato Marco Fasolo dei Jennifer Gentle, che suona la chitarra e, con Stefano Manca, ha seguito la realizzazione artistica dell'album; vi \u00e8 inoltre presente in alcune canzoni un quartetto d'archi.\nI due componenti del gruppo hanno invece suonato il basso (Alessandra Contini) e le tastiere, la batteria elettronica e le chitarre (Gianluca De Rubertis), oltre che cantare.\nLa realizzazione del disco \u00e8 costata, in tutto, ottomila euro.\nIl videoclip di \"Non \u00e8 possibile\" con la regia di Stefano Mordini ha vinto il Premio Speciale 2009 della rivista musicale on line Rockol, anche grazie alla scelta di girare il video in giro per Milano."}
{"id": "2106617", "revid": "173219", "url": "https://it.wikipedia.org/wiki?curid=2106617", "title": "Leonora \u00c1lvarez di Toledo", "text": ""}
{"id": "2106618", "revid": "22989", "url": "https://it.wikipedia.org/wiki?curid=2106618", "title": "Stati membri della Confederazione tedesca", "text": ""}
{"id": "2106631", "revid": "1543377", "url": "https://it.wikipedia.org/wiki?curid=2106631", "title": "Duo di Piadena", "text": "Il Duo di Piadena \u00e8 stato un gruppo musicale italiano di musica popolare composto da Delio Chitt\u00f2 (Torre de' Picenardi, 2 maggio 1944 - Torre de' Picenardi, 18 agosto 2018) e Amedeo Merli (Torre de' Picenardi, 15 marzo 1939).\nStoria del gruppo.\nIl nome del gruppo trae origine da Piadena, comune in provincia di Cremona vicino a Torre de' Picenardi, il piccolo paese di origine dei componenti Delio Chitt\u00f2 e Amedeo Merli. Il duo nasce nel 1967 come scissione dal Gruppo Padano di Piadena (molto attivo da anni, soprattutto nell'ambito del Nuovo Canzoniere Italiano), al quale Chitt\u00f2 e Merli appartenevano dal 1962. Delio Chitt\u00f2 racconta che il tutto inizia con lo spettacolo \"Ci ragiono e canto\" diretto da Dario Fo, al quale deve partecipare il Gruppo Padano di Piadena. La partecipazione allo spettacolo prevede la presenza costante del gruppo per alcuni mesi, cosa impossibile per gli aderenti alla corale che hanno lavoro e famiglia. Si decide che andranno Chitt\u00f2, che \u00e8 disoccupato e Merli che vuole cambiare lavoro. Finito il periodo dello spettacolo i due restano vicini a Dario Fo che li mette in contatto con Enzo Jannacci, il quale li introduce nel mondo dello spettacolo milanese al Derby Club.\nI due musicisti si separarono quindi dal Gruppo Padano per proporsi come cantanti professionisti e raggiungere cos\u00ec un pubblico pi\u00f9 vasto, nel solco del \"folk revival\" che proprio tra gli anni sessanta e settanta stava diventando un fenomeno sempre meno d'\u00e9lite, anche in rapporto al mercato discografico.\nTra i brani pi\u00f9 noti del loro repertorio si trovano sia canzoni pi\u00f9 prettamente folk, allegre e leggere, come \"Teresina imbriaguna\" (pi\u00f9 conosciuta come \"L'uva fogarina\"), sia canzoni tratte dei repertori politico-sociali legati alla Resistenza, come \"Bella ciao\" e \"Fischia il vento\", o alla prima guerra mondiale.\nNel 1974 hanno partecipato alla trasmissione televisiva \"Canzonissima\", nel settore folk.\nNel 1977 hanno preso parte alla versione televisiva di \"Ci ragiono e canto\", il noto spettacolo di Dario Fo basato su canzoni popolari, allora giunto al terzo capitolo del suo percorso, e che gi\u00e0 al suo debutto in teatro (1966) vedeva il Gruppo Padano nel cast.\nIl duo si \u00e8 sciolto nel 1991.\nNel gennaio del 2010, dopo quasi vent'anni, si \u00e8 diffusa la notizia di un ritorno assieme di Merli e Chitt\u00f2, in occasione della pubblicazione di un libro sulla loro storia scritto da Valter Galafassi, ma la cosa non si \u00e8 concretizzata.\nIl 18 agosto 2018 a 74 anni \u00e8 deceduto Delio Chitt\u00f2. Meno di due mesi prima aveva partecipato a Torre de' Picenardi con il compagno Amedeo Merli alla presentazione di un libro dedicato alla loro carriera, dal titolo \u201cIl Duo di Piadena. Dalle osterie alla televisione\u201d."}
{"id": "2106634", "revid": "438678", "url": "https://it.wikipedia.org/wiki?curid=2106634", "title": "DJ resident", "text": "Per dj resident si intende un disc jockey del quale, a differenza di un ospite, la prestazione a un evento musicale ciclico \u00e8 prassi. Modellando parte dell'impronta stessa di questi, ha il ruolo di garantire all'utenza sonorit\u00e0 adeguate, nel caso perfino l'ospite principale dovesse svuotare la pista.\nGeneralmente, un dj resident \u00e8 un dj non freelance, di solito \u00e8 vincolato dal suonare a serate legate alla concorrenza, a volte da contratti d'agenzia, ma nel pi\u00f9 dei casi col semplice accordo verbale."}
{"id": "2106639", "revid": "298229", "url": "https://it.wikipedia.org/wiki?curid=2106639", "title": "III Giochi dei piccoli stati d'Europa", "text": "I III Giochi dei piccoli stati d'Europa si svolsero a Cipro dal 17 al 20 maggio 1989.\nStoria.\nDopo il risultato dell'edizione del 1987, Cipro domin\u00f2 l'edizione casalinga conquistando 26 medaglie d'oro e spodestando per la prima volta l'Islanda dal primo posto del medagliere. \nLa gran parte degli eventi, comprese le cerimonie di apertura e di chiusura, si tennero allo Stadio Makarios. Gli eventi \"indoor\" si tennero invece nella Lefkotheo Indoor Arena.\nL'edizione ebbe un notevole successo e contribu\u00ec a far conoscere meglio la manifestazione.\nI Giochi.\nSport.\nI Giochi coinvolsero discipline sportive nei seguenti 8 sport:"}
{"id": "2106643", "revid": "80598", "url": "https://it.wikipedia.org/wiki?curid=2106643", "title": "Edizioni musicali Acqua Azzurra", "text": ""}
{"id": "2106646", "revid": "1652134", "url": "https://it.wikipedia.org/wiki?curid=2106646", "title": "Giovanni De Alessandri", "text": "Biografia.\nNacque a Milano il 3 gennaio 1895, figlio di Alessandro e Paolina Trento. Il 12 gennaio 1915 venne chiamato a prestare servizio militare di leva nel Regio Esercito e, all'entrata in guerra del Regno d'Italia, avvenuta il 24 maggio dello stesso anno, prestava servizio nell'11\u00ba Reggimento bersaglieri.\nCon il suo reparto partecip\u00f2 al primo anno di guerra con il grado di aspirante ufficiale, rimanendo ferito in combattimento nel mese di luglio. Nell'ottobre 1916 fu promosso sottotenente di complemento, assegnato al'16\u00ba Reggimento bersaglieri, venendo poi trasferito un anno dopo presso il Regio Corpo Truppe Coloniali della Libia, assegnato al XIII Battaglione eritreo, di stanza in Libia. Qui trascorse i successivi due anni di guerra, impegnato nelle operazioni di contro-guerriglia in opposizione ai ribelli senussiti, e fu promosso tenente. Il 10 febbraio 1919, partecipando a un combattimento nell'oasi di Gargusa, nei pressi del villaggio di Zavia, si guadagn\u00f2 una croce di guerra al valor militare.\nTerminata la guerra, torn\u00f2 alla vita civile finch\u00e9, nell'aprile 1928, venne richiamato in servizio e nel giugno 1929 fu trasferito dai ruoli dell'esercito a quelli di complemento della Regia Aeronautica R.S.(Ruoli Speciali), venendo successivamente promosso al grado di capitano nel luglio 1931. \nNel 1935 sub\u00ec, per motivi ignoti, un severo processo disciplinare dinanzi al Tribunale militare di Bologna, venendo tra l'altro condannato alla perdita del grado.\nProfondamente frustrato dalla vicenda che lohaveva coinvolto, intravide nella guerra d'Etiopia, appena iniziata, la possibilit\u00e0 di riscattarsi. Si arruol\u00f2 cos\u00ec volontario come soldato semplice nella Divisione \"Peloritana\", in partenza per l'Africa Orientale, e venne inquadrato nel 3\u00ba Reggimento fanteria, sbarcando a Mogadiscio il 19 giugno 1936. Promosso soldato scelto il 1\u00b0 agosto 1936, caporale il 20 settembre e caporalmaggiore nel mese di dicembre, venne assegnato alla Banda indigena \"Pellizzari\".\nIl 20 gennaio 1937 la Banda indigena \"Pellizzari\" venne inviata all'inseguimento di formazioni ribelli che si dirigevano verso i Monti Harana, con le quali si impegn\u00f2 poi in un violento combattimento. Al comando di una centuria della Banda, condusse i suoi uomini all'assalto di un nido di mitragliatrici. Gi\u00e0 pi\u00f9 volte ferito, si spinse da solo in avanti e, prima di morire, riusc\u00ec a raggiungere la mitragliatrice e ad abbattere il tiratore.\nGli vrnne concessa la medaglia d'oro al valor militare alla memoria e, con Regio Decreto del 25 aprile 1938, venne riabilitato e reintegrato nel grado di capitano con decorrenza 20 gennaio 1937."}
{"id": "2106654", "revid": "1573940", "url": "https://it.wikipedia.org/wiki?curid=2106654", "title": "Afrotis afra", "text": "L'otarda korhaan (Afrotis afra ()) \u00e8 un uccello della famiglia degli Otididi originario delle regioni occidentali e meridionali del Sudafrica.\nDescrizione.\nDimensioni.\nMisura 50\u00a0cm di lunghezza, per un peso di 700 g.\nAspetto.\nIn questa specie immediatamente riconoscibile, i due sessi sono molto diversi. Il maschio presenta un dorso marrone con delle vermicolature bianche. Sul bordo e sul polso dell'ala \u00e8 presente una larga fascia argentata. Queste parti superiori contrastano fortemente con il resto del corpo (testa, collo e parti inferiori), che \u00e8 completamente nerofumo. La coda \u00e8 leggermente pi\u00f9 grigia e presenta due grandi barre trasversali nere. Una bella macchia circolare bianca orna le copritrici auricolari dietro gli occhi, che sono di colore bruno-arancio. Sulla nuca vi \u00e8 una leggera cresta barrata di oro, di marrone e di bianco. Il becco \u00e8 rosa con il \"culmen\" grigio. Le zampe sono di colore giallo brillante. La femmina si distingue dal suo compagno per il suo piumaggio criptico che le consente un eccellente camuffamento durante la stagione della nidificazione. Ha un piumaggio prevalentemente marrone, privo di macchioline sulle parti superiori. Il petto \u00e8 bianco, il ventre nero. I giovani non sono stati descritti.\nVoce.\nDurante la stagione di riproduzione, le otarde korhaan sono molto rumorose. \u00c8 soprattutto in questo periodo dell'anno che i maschi emettono richiami rauchi e potenti, dei \"krracker, krracker\" che possono essere uditi per un'intera giornata.\nBiologia.\nIn natura, gli otarde korhaan vivono da sole o in coppia. Vanno in cerca di gran parte del loro nutrimento a terra, raccogliendo prede e materiali vari con i loro becchi. Questi uccelli danno la caccia ai piccoli rettili come lucertole, gechi e serpenti che vivono nei cespugli. Per quanto riguarda questi ultimi, le otarde non hanno paura di affrontare anche le specie velenose: dopo averle colpite violentemente sulla testa, danno loro un colpo fatale che le uccide all'istante. Le otarde korhaan catturano anche insetti come farfalle, vespe, api, locuste e formiche. Questi invertebrati vengono di solito catturati dopo un breve inseguimento in aria.\nCome la maggior parte delle specie di otarda, anche quelle korhaan sono uccelli poligami. Durante la stagione di nidificazione, i maschi sono particolarmente rumorosi, a differenza delle femmine, che sono molto discrete e difficili da individuare. Effettuano dei voli circolari in cielo ad un'altezza di circa 15 metri, emettendo richiami molto caratteristici. All'atterraggio, lasciano penzolare le loro zampe come durante una discesa con il paracadute e, dopo aver toccato terra, continuano la loro corsa a gran velocit\u00e0 per una distanza molto breve. Non appena il maschio si \u00e8 accoppiato con una femmina, va in cerca di una nuova \"partner\", lasciando la sua compagna iniziale ad occuparsi da sola della nidiata.\nAlimentazione.\nLe otarde korhaan hanno una dieta mista: si nutrono di sostanze di origine vegetale, come semi, compresi quelli di acacia, e giovani germogli verdi, e di insetti e completano il loro menu con piccoli rettili.\nRiproduzione.\nLe otarde korhaan depongono le loro covate sul terreno in una piccola depressione che hanno precedentemente creato grattando con le zampe. Questo nido viene eventualmente rivestito con qualche filo d'erba e alcune foglie. \u00c8 difficile da localizzare, perch\u00e9 di solito \u00e8 posto sotto un cespuglio, cos\u00ec da nascondere la femmina che cova e proteggere i nidiacei contro possibili predatori. All'inizio del periodo di riproduzione, il maschio monta una vigile guardia e la femmina si mostra molto discreta. La femmina depone una o due uova, di colore verde oliva o marrone, con macchie o marezzature marroni o violette. Nella provincia del Capo, la stagione di nidificazione va da agosto a ottobre. Pi\u00f9 a nord, ha luogo da ottobre a febbraio.\nDistribuzione e habitat.\nL'otarda korhaan \u00e8 cos\u00ec comune che si trova in tutti i tipi di \"habitat\", dalle dune di sabbia del litorale agli altopiani erbosi dell'Highveld, tra 1200 e 1800 m di altitudine. In effetti, questa specie mostra una certa preferenza per i biotopi locali chiamati \"veld\". La parola \"veld\" (o \"velt\") indica essenzialmente, ma non esclusivamente, i larghi spazi aperti del Sudafrica. Questi spazi sono caratterizzati da un rilievo poco marcato e sono coperti di erba e di arbusti. L'otarda korhaan frequenta anche le distese aride e i semideserti.\nL'otarda korhaan \u00e8 endemica del Sudafrica. A seguito della sua \u00abseparazione\u00bb dall'otarda di Smith, con cui in passato veniva considerata una specie unica, questo uccello \u00e8 ora considerato monotipico. Sulla costa occidentale e su quella meridionale, il suo areale forma una sorta di \u00abL\u00bb le cui due braccia si congiungono a livello del Capo di Buona Speranza. Esso \u00e8 completamente separato da quello dell'otarda alibianche, che \u00e8 situato pi\u00f9 a nord, in Botswana e in Namibia fino al confine con l'Angola. Le due specie convivono e si incrociano unicamente nella valle del Fish River, appena a sud della citt\u00e0 di Cradock, nella Provincia del Capo Orientale.\nConservazione.\nA seconda delle zone in cui abita, l'otarda korhaan varia da comune a molto diffusa. La popolazione mondiale, i cui effettivi non sono mai stati stimati, non \u00e8 assolutamente in pericolo. La deforestazione per creare nuovi terreni agricoli nel \"veld\" pu\u00f2 in certe regioni provocare leggere diminuzioni."}
{"id": "2106660", "revid": "339392", "url": "https://it.wikipedia.org/wiki?curid=2106660", "title": "Airbus A319-112", "text": ""}
{"id": "2106663", "revid": "547034", "url": "https://it.wikipedia.org/wiki?curid=2106663", "title": "Amos Calderoni", "text": "Biografia.\nOperaio falegname, entr\u00f2 nella Resistenza appena diciottenne, subito dopo l'8 settembre 1943, distinguendosi per il coraggio in numerose azioni, fino ad essere nominato comandante della 12\u00aa Compagnia della 1\u00aa Brigata della riorganizzata 8\u00aa Brigata Garibaldi Romagna.\nAppena nominato, nell'aprile del 1944 si trov\u00f2 direttamente coinvolto nella vasta operazione di rastrellamento nella valle del Bidente, nel quadrilatero Premilcuore-Pennabilli-Sansepolcro-Consuma, condotta da oltre 2.000 militi fascisti della G.N.R. ed SS tedesche della Divisione \"Hermann G\u00f6ring\" con l'utilizzo di mortai e mezzi blindati.\nScarsamente armati, i partigiani subirono pesantissime perdite: alla 12\u00aa Compagnia venne affidato l'incarico di resistere ad ogni costo presso Biserno (frazione di S. Sofia), per dar tempo al grosso dei partigiani di sganciarsi, superare l'accerchiamento e tentare l'attacco del nemico alle spalle, per poi riprendere i contatti con il comando, situato nelle zone di Strabatenza e Rio Salso, vicino a Bagno di Romagna. Pur inferiori per numero ed armamenti i partigiani garibaldini resistettero ai ripetuti attacchi portati dal nemico, finch\u00e9 Calderoni, \"rimasto con tre soli superstiti, ordin\u00f2 loro di raggiungere il Comando della Brigata aggiungendo: \"Difender\u00f2 io la vostra ritirata.\", venendo infine sopraffatto dal nemico.\nCommissario politico della Compagnia era Terzo Lori, che trover\u00e0 la morte nella medesima drammatica circostanza, ed a cui verr\u00e0 concessa la Medaglia d'oro al valor militare."}
{"id": "2106666", "revid": "48344", "url": "https://it.wikipedia.org/wiki?curid=2106666", "title": "ICD-9", "text": ""}
{"id": "2106668", "revid": "438678", "url": "https://it.wikipedia.org/wiki?curid=2106668", "title": "Giovanni Battista Spotorno", "text": "Biografia.\nSacerdote dell'Ordine dei Padri Barnabiti, fu uno dei critici pi\u00f9 preparati nel campo della storia letteraria ligure.\nDopo studi filosofici a Savona compiuti alle Scuole Pie, prese nel 1806 gli ordini religiosi a San Severino Marche.\nPass\u00f2 quindi a Roma, continuando gli studi di matematica e giurisprudenza, per poi diventare docente di retorica a Bologna, Livorno (dove fu il maestro di Francesco Domenico Guerrazzi), e Genova, dove insegn\u00f2 anche eloquenza latina all'Universit\u00e0 genovese.\nScrisse numerose opere di storia e di critica letteratura, la pi\u00f9 importante delle quali fu la \"Storia letteraria della Liguria\", ricca di fonti e di notizie.\nDal 1824 fu inoltre prefetto e capace organizzatore della Biblioteca Civica Berio di Genova, che era passata alla propriet\u00e0 del Comune."}
{"id": "2106670", "revid": "110157", "url": "https://it.wikipedia.org/wiki?curid=2106670", "title": "Abilene (Texas)", "text": "Abilene \u00e8 una citt\u00e0 situata nel Texas occidentale, tra le contee di Taylor e Jones. La popolazione al censimento del 2010, era di 117.063 abitanti, rendendola la 27\u00aa citt\u00e0 pi\u00f9 popolosa nello Stato del Texas. \u00c8 la citt\u00e0 principale dell'area metropolitana di Abilene, con una popolazione stimata nel 2011 di 166.416 abitanti. \u00c8 il capoluogo della contea di Taylor. Ad ovest della citt\u00e0 si trova la Dyess Air Force Base.\nAbilene si trova al largo della Interstate 20, tra le uscite 279 del confine occidentale e 292 ad est. Abilene \u00e8 situata a 241 chilometri ad ovest di Fort Worth, Texas. La citt\u00e0 \u00e8 collegata dalla I-20 a nord, dalle US 83/84 a ovest e dal Loop 322 ad est. Una ferrovia divide la citt\u00e0 al centro in nord e sud. L'area del centro storico si trova sul lato nord della ferrovia.\nLe zone territoriali a crescita pi\u00f9 rapida della citt\u00e0 crescono a sud-ovest, lungo Southwest Drive, Winters Freeway e il corridoio della Buffalo Gap Road; il sud-est, lungo il Loop 322, Oldham Lane, Industrial Drive e Maple Street; e nel nord-est vicino all'incrocio tra la SH 351 e la I-20. Molti sviluppi sono iniziati in queste tre aree negli ultimi anni. Tre laghi sono nella citt\u00e0, il lago Lytle sul bordo occidentale dell'Aeroporto Regionale di Abilene, il lago Kirby sull'angolo sud-est dove si incontrano le US 83/84 e il Loop 322, e il lago Fort Phantom Hill nella contea di Jones, nella parte settentrionale di Abilene.\nGeografia fisica.\nSecondo lo United States Census Bureau, Abilene si estende su di un'area di .\nStoria.\nFondata nel 1881 da allevatori di bestiame come punto di consegna delle scorte sulla Texas and Pacific Railway, la citt\u00e0 prese il nome da Abilene, Kansas, capolinea originale della pista Chisholm. La Texas and Pacific Railway aveva aggirato la citt\u00e0 di Buffalo Gap, capoluogo della contea in quel momento. Alla fine, un proprietario terriero a nord di Buffalo Gap, Clabe Merchant, conosciuto come \"il padre di Abilene\", scelse il nome per la nuova citt\u00e0. Secondo un quotidiano di Dallas, circa 800 persone si erano gi\u00e0 accampate sul sito della citt\u00e0 prima che i lotti venissero venduti. La citt\u00e0 fu progettata dal colonnello J. Stoddard Johnson, e l'asta dei lotti inizi\u00f2 presto, il 15 marzo 1881. Alla fine del primo giorno, 139 lotti furono venduti per un totale di $23,810, e altri 178 lotti furono venduti il giorno dopo per $27,550.\nAbilene fu incorporata nel Texas poco dopo essere stata fondata nel 1881, e gli abitanti iniziarono a mettere gli occhi su come portare il capoluogo della contea ad Abilene, e in un voto tre a uno, vinsero le elezioni. Nel 1888, il Progressive Committee fu formato per attirare le imprese nell'area, che in seguito, nel 1890, divenne \"Board of Trade\" (\"Camera di commercio\"). Nel 1900, gli abitanti di Abilene erano . Nel corso del decennio, il Board of Trade cambi\u00f2 il suo nome in \"25,000 Club\" nella speranza di raggiungere, al prossimo censimento, persone. Tuttavia, questo comitato fall\u00ec, quando la popolazione, nel 1910, era di soli 9 204. A sostituirlo fu il Young Men's Booster Club, che divenne la camera di commercio di Abilene nel 1914.\nNel 1891 venne posta la prima pietra angolare delle tre future universit\u00e0, la prima, chiamata Simmons College, nel 1891, che in seguito divenne Hardin-Simmons University. Il Childers Classical Institute segu\u00ec nel 1906, Abilene Christian University, la pi\u00f9 grande delle tre. Nel 1923 fu fondato il McMurry College e in seguito divenne McMurry University. Molto pi\u00f9 recentemente, Abilene \u00e8 riuscita a portare le filiali del Cisco Junior College e del Texas State Technical College ad Abilene, con la sede del Cisco Junior College ad Abilene.\nNel 1940, raccolse il denaro per acquistare terreni per una base militare dell'U.S. Army, situati a sud-ovest della citt\u00e0, chiamata Camp Barkeley, all'epoca grande il doppio di Abilene con uomini. Quando la base fu chiusa, molti temevano che Abilene potesse diventare una citt\u00e0 fantasma, ma nel boom del secondo dopoguerra molti militari tornarono per avviare attivit\u00e0 commerciali. Nei primi anni 1950, i residenti raccolsero $ per acquistare 3400 acri (14 km\u00b2) di terreno per una base aerea. Oggi, la Dyess Air Force Base \u00e8 il pi\u00f9 grande datore di lavoro della citt\u00e0, con dipendenti. La popolazione di Abilene \u00e8 quasi raddoppiata in 10 anni da 45.770 nel 1950 a 90.638 nel 1960. Nello stesso anno fu costruita una seconda scuola superiore, la Cooper High School. Nel 1966, venne realizzato lo zoo nei pressi dell'Aeroporto Regionale di Abilene. L'anno seguente, fu approvato il finanziamento per la costruzione dell'Abilene Civic Center e del Taylor County Coliseum, oltre a importanti miglioramenti all'Aeroporto Regionale di Abilene. Nel 1969, chiuse la scuola elementare e liceale di Woodson per studenti neri, mentre si procedette all'integrazione delle scuole.\nNel 1982, Abilene divenne la prima citt\u00e0 del Texas a creare una zona di reinvestimento nel centro della citt\u00e0. Tre anni dopo, il Texas State Technical College apr\u00ec una filiale ad Abilene. Nel 1989 venne costruita la French Robertson Prison Unit, in grado di ospitare detenuti. Negli anni '80, a causa del declino delle attivit\u00e0 petrolifere, venne applicata una tassa di vendita di mezzo centesimo destinata allo sviluppo economico. I creatori del Grace Museum e del Paramount Theatre, insieme all'Artwalk a partire dal 1992, si resero protagonisti ad un decennio di restauri nel centro della citt\u00e0. Nel 2004, nella zona del Loop 322, per un controvalore di circa 8 milioni di dollari, su una superficie di 153,78 km\u00b2, fu costruito il Frontier Texas!, museo multimediale che illustrava la storia dell'area dal 1780 al 1880, insieme ad un nuovo campus del Cisco Junior College. Contemporaneamente, le attivit\u00e0 commerciali iniziarono a delocalizzare la loro attivit\u00e0 lungo l'autostrada, dalla stessa parte del campus CJC, mostrando una tendenza, lenta ma progressiva, alla crescita di Abilene attorno al Loop. Abilene divenne il centro commerciale, medico e di trasporto di un'area di 19 contee pi\u00f9 comunemente conosciuta come \"The Big Country\", ma anche conosciuta come \"Texas Midwest\", parte della regione ecologica delle Central Great Plains. Alla fine del 2005, lo sviluppo commerciale e residenziale aveva raggiunto livelli record.\nSociet\u00e0.\nEvoluzione demografica.\nSecondo il censimento del 2010, la popolazione era di 117.063 abitanti. La composizione etnica della citt\u00e0 era formata dal 75,5% di bianchi, il 9,6% di afroamericani, lo 0,7% di nativi americani, l'1,7% di asiatici, lo 0,1% di oceaniani, il 9,2% di altre razze, e il 3,3% di due o pi\u00f9 etnie. Ispanici o latinos di qualunque razza erano il 24,5% della popolazione."}
{"id": "2106671", "revid": "818367", "url": "https://it.wikipedia.org/wiki?curid=2106671", "title": "Ichthyaetus hemprichii", "text": "Il gabbiano di Hemprich (Ichthyaetus hemprichii, Bruch 1853) \u00e8 un uccello della famiglia dei Laridi.\nSistematica.\n\"Ichthyaetus hemprichii\" non ha sottospecie, \u00e8 monotipico.\nDistribuzione e habitat.\nQuesto gabbiano vive nell'Africa orientale, dall'Egitto al Mozambico; nella Penisola Arabica, in Iran e Pakistan. \u00c8 di passo in Libano, Israele e Giordania, in India, Sri Lanka e sulle Maldive."}
{"id": "2106672", "revid": "6923", "url": "https://it.wikipedia.org/wiki?curid=2106672", "title": "Harlingen (Texas)", "text": "Harlingen \u00e8 una citt\u00e0 della contea di Cameron nella regione centrale della valle del Rio Grande, nella parte meridionale dello Stato del Texas, a circa 48 km dalla costa del golfo del Messico. La citt\u00e0 copre pi\u00f9 di 104 km\u00b2 ed \u00e8 la seconda citt\u00e0 pi\u00f9 grande della contea di Cameron, nonch\u00e9 la quarta pi\u00f9 grande della valle del Rio Grande. Al censimento del 2010, la citt\u00e0 aveva una popolazione di abitanti, per un tasso di crescita del 12,5% rispetto al censimento del 2000.\nHarlingen \u00e8 una delle principali citt\u00e0 dell'area metropolitana di Brownsville-Harlingen, che a sua volte fa parte dell'area statistica combinata di Brownsville-Harlingen-Raymondville, inclusa nell'area metropolitana di Matamoros-Brownsville.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nLa posizione strategica di Harlingen all'incrocio tra la U.S. Route 77 e la U.S. Route 83, co-designate rispettivamente come Interstate 69 East e Interstate 2, nella parte nord-occidentale della contea di Cameron, ha favorito il suo sviluppo come centro di distribuzione, spedizione e industriale. Nel 1904, Lon C. Hill (un uomo di discendenza Choctaw) immagin\u00f2 il Rio Grande come una via d'acqua commerciale. La citt\u00e0, che fu fondata sulla riva settentrionale del fiume, prese il nome dall'omonima citt\u00e0 frisone nei Paesi Bassi. L'ufficio postale della citt\u00e0 \u00e8 stato istituito nello stesso anno. La prima scuola \u00e8 stata aperta con 15 alunni nel 1905 vicino alla casa di Hill, la prima residenza costruita ad Harlingen. Harlingen fu incorporata il 15 aprile 1910, quando la popolazione ammontava a abitanti. Nel 1920 il censimento ne elencava . All'inizio l'economia locale era quasi interamente agricola, con le principali colture orticole e cotone.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "2106673", "revid": "767487", "url": "https://it.wikipedia.org/wiki?curid=2106673", "title": "Luigi Martinale", "text": "Biografia.\nSi \u00e8 diplomato in pianoforte al Conservatorio Giuseppe Verdi di Torino nel 1986, poi lo studio dell'improvvisazione jazzistica con Enrico Pieranunzi, Franco D'Andrea e Mario Rusca.\nHa suonato con Flavio Boltro, Gianni Basso, Emanuele Cisi, Eddy Palermo, Maria Pia De Vito, Anne Ducros, Felice Reggio, Fabrizio Bosso e tanti altri."}
{"id": "2106674", "revid": "15756", "url": "https://it.wikipedia.org/wiki?curid=2106674", "title": "Un pap\u00e0 da salvare", "text": "Un pap\u00e0 da salvare (\"Dadnapped\") \u00e8 un film per la televisione, mandato per la prima volta in onda negli USA il 16 febbraio 2009 e in Italia il 21 febbraio 2009 su Disney Channel. Gli attori principali sono Emily Osment, Jason Earles, Mois\u00e9s Arias, David Henrie e Phill Lewis; tutti gi\u00e0 apparsi in serie televisive Disney.\nTrama.\nMelissa Morris cerca di attirare l'attenzione di suo padre, l'autore di best seller Neil Morris. I due devono partire per una vacanza al campeggio, ma Neil ha un'ennesima conferenza sui suoi libri ed \u00e8 costretto a stare per qualche giorno a Mercury, un paese dove vivono poche persone.\nQui Neil deve scegliere il fan numero uno dei suoi libri tra tanti ragazzini e alloggiano nell'hotel di Merv. Cos\u00ec dei ragazzi lo rapiscono, e tra questi ci sono Wheeze, Andr\u00e8 e Sheldon. Wheeze tra l'altro si innamora di Melissa. Melissa riesce poi a trovare il padre con i tre ragazzi in una biblioteca dove loro preparano una trappola-libro e la lasciano l\u00ec, cos\u00ec che qualcuno cada nella trappola.Melissa apre il libro con la trappola e si sporca. Poi Neil e i tre ragazzi tornano e questi si scusano con lo scrittore dicendo che era solo uno scherzo. Ma ci sono due fratelli che hanno la stessa idea dei tre ragazzi: Maurice e Skank. Infatti Neil viene rapito nuovamente, insieme a Melissa che riesce a lasciare in un bagno un indizio per farsi trovare da Waheeze, Andr\u00e8 e Sheldon: una pagina di uno dei libri di Neil sulla quale cerchia con il suo lucidalabbra (del quale Wheeze conosce l'odore) la parola presidenziale: infatti lei e suo padre alloggiavano nella stanza presidenziale dell'hotel di Merv. In seguito si scopre che c'\u00e8 un altro nemico che ha sempre finto di tutto: lo stesso Merv che vuole far riscrivere a Neil il libro di Skank ma non per aiutare quest'ultimo, ma per rivenderlo ai collezionisti in quanto libro scritto da Neil Morris. Inoltre Merv dice che il libro varr\u00e0 ancora di pi\u00f9 perch\u00e9 sar\u00e0 l'ultimo libro di Neil. I tre ragazzi trovano l'indizio di Melissa e tornano all'hotel dove chiedono aiuto ai fan di Tripp Zoome.Pi\u00f9 tardi Melissa riesce a scappare e lega Maurice e Skank. Alla fine Merv viene sconfitto grazie ai numerosi fan di Tripp Zoome. Infine Neil annuncia che i fan numero uno dei suoi libri sono Wheeze, Sheldon e Andr\u00e8 e che Melissa \u00e8 l'ispirazione dei suoi libri, la ragione per cui scrive e Wheeze finalmente riesce a dichiararsi a Melissa. Neil e Melissa partono da Mercury e possono finalmente andare a fare la loro vacanza."}
{"id": "2106675", "revid": "767487", "url": "https://it.wikipedia.org/wiki?curid=2106675", "title": "Round Rock (Texas)", "text": "Round Rock \u00e8 una citt\u00e0 degli Stati Uniti d'America, nella Williamson, nello Stato del Texas. \u00c8 parte integrante dell'area metropolitana della capitale Austin. Parte del suo territorio \u00e8 situato nella contea di Travis."}
{"id": "2106677", "revid": "1974457", "url": "https://it.wikipedia.org/wiki?curid=2106677", "title": "Elio Monari", "text": "Biografia.\nNato da famiglia contadina, viene ordinato sacerdote il 28 giugno 1936; successivamente insegna lettere nel Seminario Diocesano di Modena, dove \u00e8 collega di don Abele Conigli, futuro vescovo di Sansepolcro e padre conciliare. Dopo l'8 settembre si impegna nella Resistenza, aiutando, con il collega don Mario Rocchi, i militari sbandati, ex prigionieri alleati, ebrei e patrioti che stavano per essere deportati in Germania. In questa sua opera trova aiuto anche da parte di Ermanno Gorrieri, il quale, nel 1943 era stato nominato rappresentante della Democrazia Cristiana, nel CLN.\nSi trova a capo di una organizzazione con collegamenti che andavano dalla Svizzera a Roma, la quale riesce a portare in salvo diverse decine di persone. Fino a febbraio 1944, la sua attivit\u00e0 non desta sospetti, ma per far evadere dall'ospedale di Modena un partigiano ferito, usa un suo abito talare questo porta su di lui l'attenzione della polizia fascista, il partigiano \u00e8 un maestro Alfeo Martini il quale comunque il 30 settembre 1944 verr\u00e0 catturato e dopo essere stato torturato, impiccato assieme ad altri partigiani.\nLasciata Modena si rifugia in montagna a Farneta di Montefiorino, qui diventa cappellano partigiano nella \"Brigata Italia\" con il nome di battaglia di \"Don Luigi\". Il 5 luglio 1944, durante un rastrellamento e negli scontri conseguenti nella piazza principale di Piandelagotti, vede un uomo ferito, vicino ad una postazione partigiana. Don Elio esce allo scoperto per raggiungerlo e assisterlo. Mentre \u00e8 chino su di lui viene catturato da due soldati tedeschi.\nTrasportato da Pievepelago a Firenze nella famigerata \"Villa Triste\" e viene torturato per diversi giorni. -Viene portato e giustiziato assieme ad altri partigiani alle Cascine, all'alba del 16 luglio. La data e le modalit\u00e0 dell'esecuzione rimangono ignote per quasi settant'anni. L'ultimo indizio noto: una tonaca, notata nelle immondizie da una donna che il 16 luglio era andata in via Bolognese, dove stanziavano i fascisti della Banda Carit\u00e0. Dei corpi dei giustiziati si trova traccia solo 12 anni dopo e i resti vengono collocati in una cappella del cimitero di Rifredi.\nPortano il nome di Don Elio Monari vie urbane a Modena, Spilamberto, Vignola, Fiumicino e una Unione sportiva a Modena."}
{"id": "2106679", "revid": "14691", "url": "https://it.wikipedia.org/wiki?curid=2106679", "title": "Un Pap\u00e0 da Salvare", "text": ""}
{"id": "2106680", "revid": "72811", "url": "https://it.wikipedia.org/wiki?curid=2106680", "title": "Cheeky Angel", "text": ""}
{"id": "2106683", "revid": "282094", "url": "https://it.wikipedia.org/wiki?curid=2106683", "title": "Kondratij F\u00ebdorivi\u010d Ryleev", "text": ""}
{"id": "2106685", "revid": "62748", "url": "https://it.wikipedia.org/wiki?curid=2106685", "title": "Elliot Smith", "text": ""}
{"id": "2106686", "revid": "1913206", "url": "https://it.wikipedia.org/wiki?curid=2106686", "title": "Nikolaj Platonovi\u010d Ogar\u00ebv", "text": "Biografia e opere.\nNacque da una facoltosa famiglia aristocratica e studi\u00f2 nell'Universit\u00e0 di Mosca. Con l'amico d'infanzia Herzen s'impegn\u00f2 nell'attivit\u00e0 politica, in opposizione al regime zarista. Dopo un matrimonio infelice, perseguitato dalla polizia, emigr\u00f2 a Londra nel 1856, collaborando con Herzen alla rivista \"Kolokol\". Ed \u00e8 proprio nel 1856, a Mosca, che Nikolaj Gavrilovi\u010d \u010cerny\u0161evskij dedica un articolo che ne esalta l'opera poetica e la porta alla luce stigmatizzando una critica che \u00ab per il signor Ogar\u00ebv non si \u00e8 profusa nei suoi smoderati panegirici di cui era tanto prodiga ultimamente\u00bb. Trascorse gli ultimi anni in povert\u00e0.\nNelle sue prime opere poetiche predominano i temi della libert\u00e0 individuale e sociale, la solitudine e la disperazione, come in \"Alla morte del Poeta\", dedicata a Pu\u0161kin (1837), \"Canzone\", \"La notte\" (1839), mentre la memoria dei decabristi gli ispir\u00f2 \"Vi vidi portare dalle regioni pi\u00f9 remote\" (1838).\nTra gli anni quaranta e cinquanta scrisse novelle in versi: \"Il villaggio\" (1847), \"Il signore\", \"Strada d'inverno\" (1856), sulla vita dei nobili di campagna e sulla servit\u00f9 della gleba. Al periodo londinese corrispondono i poemetti di soggetto politico \"Matvej Radaev\", del 1856, \"Sogni\", \"La notte\" e \"Il carcere\", del 1857. Altro genere da lui coltivato era l'epistola, indirizzata agli amici: \"Al mio amico Herzen\", \"Ai miei amici\", \"A Granovskij\". Altri suoi versi rispecchiano la corrente poetica detta della \u00abriflessione\u00bb, consistente nell'analisi dei propri sentimenti, che sfocia, in Ogar\u00ebv, nella delusione e nella malinconia: \"Monologhi\", \"Meditazione\", \"Confessione\".\nComposizioni in prosa sono \"La mia confessione\", \"Terme del Caucaso\", \"Memorie di proprietario terriero russo\", oltre ad alcune novelle incompiute, come \"Sa\u0161a\" e \"Storia di una prostituta\", che si indirizzano al naturalismo. Scrisse anche saggi e note letterarie: la prefazione all'edizione delle poesie di Ryleev, pubblicate a Londra nel 1860, l'articolo sulla \"Letteratura russa clandestina del secolo XIX\". \nNel 1966 i suoi resti furono traslati in Russia e inumati nel Cimitero di Novodevi\u010dij di Mosca."}
{"id": "2106698", "revid": "729019", "url": "https://it.wikipedia.org/wiki?curid=2106698", "title": "Augusto De Cobelli", "text": "Biografia.\nNacque a Novara il 5 giugno 1909, figlio di Giuseppe e Anna Marenzi. Dopo aver frequentato la Regia Accademia Militare di Modena, da cui usc\u00ec con il grado di sottotenente, nel settembre 1932 entra in servizio nel 6\u00ba Reggimento alpini.\nNel settembre 1936 frequent\u00f2 il 15\u00ba corso di osservazione aerea a Cerveteri e, conseguito il brevetto di osservatore d'aeroplano, prest\u00f2 servizio presso la 35\u00aa Squadriglia Osservazione Terrestre a Bolzano dal marzo all'ottobre 1937. Part\u00ec poi volontario per l'Africa Orientale Italiana, partecipando alle operazioni di grande polizia coloniale nel Goggiam e nell'Amhara e rientrando poi in Italia alla fine del 1939 per essere assegnato al Battaglione \"Valtellina\" del V Gruppo alpini \"Valle\", allora in fase di costituzione.\nDopo l'entrata in guerra dell'Italia, il 10 giugno 1940, con il battaglione \"Valtellina\" in quello stesso mese prende parte alle operazioni sul fronte occidentale. Disciolto il battaglione nell'ottobre successivo, viene assegnato al battaglione \"Tirano\" del 5\u00ba reggimento come comandante della 48\u00aa compagnia e il 12 novembre parte per il fronte greco-albanese, distinguedosi nella valle del Kamenice, e poi a Dushar, Kumlles, Maja, Korbiet, e Monte Guri i Topiet, venendo decorato con una Medaglia di bronzo al valor militare.\nNell'aprile 1941, con il termine della guerra con la Grecia, viene promosso capitano ed ammesso a frequentare il 71\u00ba corso della Scuola di guerra, al termine del quale \u00e8 assegnato allo Stato maggiore della 6\u00aa Divisione alpina \"Alpi Graie\" in corso di schieramento a difesa del porto di La Spezia, in Liguria. All'atto dell'armistizio dell'8 settembre 1943 rimane fedele al legittimo governo e riesce a riparare nell'Italia meridionale, per partecipare alla guerra di liberazione, nel CIL del generale Umberto Utili. Riceve l'incarico di costituire in Abruzzo un battaglione di alpini, denominato inizialmente battaglione \"Abruzzi\", e poi ribattezzato \"L'Aquila\", operante in seno al Gruppo di combattimento \"Legnano\". Promosso maggiore assume il comando del reparto prendendo parte alla operazioni contro i tedeschi. Tra il 15 e 17 marzo 1945, il battaglione inizi\u00f2 l'avanzata ed entr\u00f2 nella Val d'Idice. Durante una ricognizione per definire il miglior schieramento da tenere, avviene uno scontro a fuoco con una pattuglia tedesca durante il quale il maggiore viene gravemente ferito in localit\u00e0 C\u00e0 di Bazzone, spegnendosi il 23 marzo a Firenze presso la 51\u00aa Sezione Sanit\u00e0. Viene inizialmente decorato con la Medaglia d'argento al valor militare, successivamente tramutata in Medaglia d'oro. Il suo corpo riposa nel Cimitero comunale di Firenze-Trespiano.\nRiconoscimenti.\nA Brunico gli \u00e8 stata intitolata una caserma degli alpini."}
{"id": "2106702", "revid": "1226", "url": "https://it.wikipedia.org/wiki?curid=2106702", "title": "La regina dei draghi", "text": ""}
{"id": "2106719", "revid": "986213", "url": "https://it.wikipedia.org/wiki?curid=2106719", "title": "Richard Ryder", "text": "Dopo l'avvio di esperimenti sugli animali inizi\u00f2 una battaglia contro questa pratica diventando uno dei pionieri del movimento di liberazione animale.\nVita e opere.\n\u00c8 stato professore alla \"Tulane University\" di New Orleans e autore delle opere \"Painism: A Modern Morality\" (2003) e \"Putting Morality Back into Politics\" (2006).\nHa ricoperto le cariche di presidente della \"Royal Society per la prevenzione della crudelt\u00e0 verso gli animali\" e del gruppo dei \"Liberal democratici inglesi per la protezione degli animali\" ed \u00e8 consulente parlamentare per la politica per gli animali dall'aprile del 2004.\nLa sua opera pi\u00f9 nota \u00e8 probabilmente \"Victims of Science\" (1975) un lungo racconto dettagliato sull'utilizzo degli animali ai fini della ricerca medica e di diversi istituti scientifici.\nRyder ha contribuito anche all'opera \"Animals, Men and Morals: An Inquiry into the Maltreatment of Non-humans\" (1972) pubblicato da Roslind e Stanley Godlovitch e John Harris.\nFu nella recensione della presentazione di questo libro per il \"New York Review of Books\" che Peter Singer ebbe modo di far conoscere al pubblico i punti fondamentali del suo movimento per la liberazione degli animali che s'ispirava al pensiero utilitarista alla base della sua opera pubblicata nel 1975 Liberazione animale, che divenne la \"bibbia\" del movimento per i diritti degli animali.\nSpecismo e painismo.\nIl termine \"specismo\" era stato coniato da Ryder nel 1970 e utilizzato per la prima volta in uno scritto privato pubblicato a Oxford quello stesso anno.\nRisale invece al 1985 l'uso del termine \"painismo\", una teoria morale che sostiene i diritti degli animali affermando che l'azione morale deve essere basata sulla riduzione del dolore (\"pain\") degli esseri senzienti, comprendendo quindi tutti gli animali: la sofferenza non pu\u00f2 essere accettata in nome di principi utilitaristici.\nPi\u00f9 specificatamente il painismo pu\u00f2 essere considerato come un compromesso tra la posizione utilitaristica di Peter Singer e quella di Tom Regan concernente il principio morale che vieta di servirsi degli altri come mezzo per il conseguimento dei nostri fini.\nRyder \u00e8 in posizione critica rispetto all'utilitarismo che nega che possa essere giustificato se vi sia un incremento del piacere: \"Uno dei problemi dell'utilitarismo \u00e8 che, per esempio, le sofferenze provocate alla vittima di uno stupro sono giustificate dal fatto che lo stupro ha procurato maggior piacere allo stupratore.\""}
{"id": "2106723", "revid": "121994063", "url": "https://it.wikipedia.org/wiki?curid=2106723", "title": "Emilio Rossi", "text": "Dopo la riforma legislativa del 1975 divenne il primo direttore del TG1.\nBiografia.\nConseguite le lauree in giurisprudenza e in filosofia, inizi\u00f2 l'attivit\u00e0 giornalistica in un quotidiano locale. Entr\u00f2 in Rai nel 1956, prima a Genova e poi al Telegiornale a Roma. Sotto la direzione generale di Ettore Bernabei divenne responsabile del coordinamento dei palinsesti di rete. Fu chiamato a dirigere il TG1 nel marzo del 1976, in seguito alla riforma legislativa che impose la divisione di testate e reti, riforma di cui non aveva condiviso lo spirito.\nIl 3 giugno 1977, mentre - come ogni mattina - si recava a piedi dalla fermata dell'autobus al Centro di produzione Rai di Via Teulada, venne gravemente ferito da due membri delle Brigate Rosse: questi, un uomo e una donna, gli spararono dodici colpi di rivoltella. L'uomo gli spar\u00f2 alle gambe; la donna, Adriana Faranda, spar\u00f2 direttamente contro il giornalista. Appassionato lettore di libri, Rossi spesso leggeva camminando per strada. Anche nel momento dell'attentato aveva in mano un libro. Rossi ebbe due femori e una tibia fratturati gravemente e port\u00f2 per sempre i segni dell'attentato.\nFu vice direttore generale della Rai, presidente dell'Unione Cattolica Stampa Italiana (UCSI), direttore del Centro Televisivo Vaticano, presidente del \"Comitato tv e minori\". Mor\u00ec a Roma il 4 dicembre 2008. Il funerale fu celebrato nella Chiesa di Santa Maria delle Grazie a Roma due giorni dopo la morte.\nIl decennale della scomparsa \u00e8 stato commemorato il 3 dicembre 2018 presso Palazzo Pio in piazza Pia a Roma, sede della Radio Vaticana, con il convegno \"Per ricordare Emilio Rossi a 10 anni dalla sua morte. L'informazione \u00e8 un bene per tutti\". Vi sono stati relatori Piero Badaloni, Angela Buttiglione, Vania De Luca, Nuccio Fava, padre Federico Lombardi, don Ivan Maffeis, Andrea Melodia, Emmanuele Milano, Paolo Ruffini, Carlo Verna. Il giorno seguente padre Lombardi ha celebrato una Messa in suo suffragio nella cappella della Civilt\u00e0 Cattolica.\nPremio Emilio Rossi.\nIn occasione del convegno dedicato alla sua memoria nel 2018 Vania De Luca, presidente dell'Unione Cattolica Stampa Italiana, ha annunciato l'istituzione di un premio intitolato a Emilio Rossi da parte dell'UCSI stessa in collaborazione con il Dicastero per la comunicazione della Santa Sede e l\u2019Ufficio nazionale per le Comunicazioni Sociali della Conferenza Episcopale Italiana. "}
{"id": "2106726", "revid": "38120", "url": "https://it.wikipedia.org/wiki?curid=2106726", "title": "Major league", "text": ""}
{"id": "2106730", "revid": "183694", "url": "https://it.wikipedia.org/wiki?curid=2106730", "title": "Pier Michele Giagaraccio", "text": "Dotto giureconsulto sassarese del secolo XVI, studi\u00f2 il diritto e si laure\u00f2 all'Universit\u00e0 di Pisa, dove poi tenne lezioni di Istituzioni civili dal 1565 fino al 1567.\nRitornato in patria, insegn\u00f2 gratuitamente Giurisprudenza ai suoi concittadini ed esercit\u00f2 con lode l'avvocatura.\nColtiv\u00f2 anche con frutto le umane lettere e strinse amicizia con i pi\u00f9 famosi letterati sardi del suo tempo: ma la sua morte accaduta poco dopo il 1590 tronc\u00f2 la sua carriera di giurista e di letterato. L'Araolla, col quale avea egli avuto intimit\u00e0 di affetti, scrisse per la sua morte un sonetto italiano in cui lo chiama \"onor di Sassari e delizia dell'Arno\".\nAnche i figli si dedicarono con successo agli studi e agli incarichi giuridici. "}
{"id": "2106739", "revid": "124794405", "url": "https://it.wikipedia.org/wiki?curid=2106739", "title": "Anna Foglietta", "text": "Biografia.\nNasce e cresce a Roma da una famiglia di origini napoletane; conseguita la maturit\u00e0 classica al Liceo Socrate, il suo esordio di attrice avviene nella serie TV di Rai 3 \"La squadra\", nella quale ha interpretato dal 2005 al 2007 l'agente scelto Anna De Luca. Dal 2008 \u00e8 entrata a far parte del \"cast\" della serie \"Distretto di Polizia\", dove ha interpretato il ruolo dell'ispettore Elena Argenti. Fra le sue esperienze cinematografiche va segnalata la partecipazione ai film \"4-4-2 - Il gioco pi\u00f9 bello del mondo\" (2006), \"Se chiudi gli occhi\" e \"Solo un padre\", questi ultimi entrambi del 2008, e \"Feisbum - Il film\" (2009). Ha anche recitato in diverse produzioni teatrali. Ha recitato nel film \"Nessuno mi pu\u00f2 giudicare\" con Paola Cortellesi, dove interpreta una \"escort\", per il quale ha ricevuto una candidatura al David di Donatello e al Nastro d'argento.\n\u00c8 stata la protagonista dei film \"Colpi di fulmine\" (ricevendo un'altra candidatura al Nastro d'argento), \"Mai Stati Uniti\" e \"Tutta Colpa di Freud\". Nel 2013 ha presentato la serata di chiusura della \"Festa del Cinema di Roma\". Nello stesso anno \u00e8 fra i protagonisti del film \"L'oro di Scampia\". Nel 2015 ha recitato nel film \"Noi e la Giulia,\" per il quale riceve la seconda candidatura al David di Donatello. Nel 2016 \u00e8 tra i protagonisti di \"Perfetti sconosciuti\", film di Paolo Genovese, grazie al quale riceve la terza candidatura ai David di Donatello, la prima come miglior attrice protagonista. Nel 2016 \u00e8 stata una delle testimoni di \"Trenta ore per la vita\" ed ha prestato la sua voce per la videostoria \"Giacomo e il Mago\". Nel 2019 \u00e8 tra i presentatori del \"DopoFestival\" con Rocco Papaleo e Melissa Greta Marchetto, e lavora alla realizzazione del film TV biografico \"Storia di Nilde\" incentrato sulla vita di Nilde Iotti, alla quale presta il proprio volto.\nNel 2020, \u00e8 la protagonista femminile di \"Si vive una volta sola\", film di Carlo Verdone, la cui uscita \u00e8 stata rinviata a causa della pandemia di COVID-19.\nAnna Foglietta, nel settembre 2020, \u00e8 stata la madrina della 77\u00aa Mostra internazionale d'arte cinematografica di Venezia, conducendo le serate di apertura e chiusura della \"kermesse\" che si sono tenute sul palco della Sala Grande del Palazzo del Cinema al Lido.\nNell'estate del 2020 debutta con il suo nuovo spettacolo \"La bimba col megafono\", scritto insieme a Marco Bonini e con le musiche di Davide Cavuti.\nVita privata.\nDal 2010 \u00e8 sposata con il consulente finanziario Paolo Sopranzetti, da cui ha avuto tre figli: Lorenzo (2011), Nora (2013) e Giulio (2014).\nRiconoscimenti.\nAltri premi"}
{"id": "2106741", "revid": "1601462", "url": "https://it.wikipedia.org/wiki?curid=2106741", "title": "Le Giovani Marmotte e le previsioni del generale Quo", "text": "Le Giovani Marmotte e le previsioni del generale Quo (\"The Day the Mountain Shook\") \u00e8 una storia a fumetti sceneggiata da Carl Barks, pubblicata nel 1972. Daan Jippes ne ha realizzato un'altra versione nel 1992.\nTrama.\nDurante una gita con le Giovani Marmotte, per aver sbagliato una ricetta, i tre fratelli Qui, Quo e Qua insieme a Pluto vengono degradati a vivandieri e non possono scalare il monte Verdegloria. Una macchina di Paperone, per\u00f2, perde il controllo e si mette a scavare nella montagna sopra la quale c'\u00e8 il Gran Mogol con altre Giovani Marmotte, tentando di farla crollare. Qui, Quo e Qua bloccano il motore della macchina con un impasto appiccicoso.\nStoria editoriale.\nLa storia venne sceneggiata da Carl Barks, disegnata da Kay Wright e inchiostrata da Larry Mayer. Venne pubblicata per la prima volta negli Stati Uniti d'America nel marzo 1972 sulla testata \"Huey, Dewey and Louie Junior Woodchucks\", nel n. 13.\nNegli anni novanta ne venne realizzata un'altra versione disegnata da Daan Jippes pubblicata il 17 luglio 1992 in Olanda su \"Donald Duck\" n. 29."}
{"id": "2106742", "revid": "18323", "url": "https://it.wikipedia.org/wiki?curid=2106742", "title": "Dagenham &amp; Redbridge Football Club", "text": "Il Dagenham &amp; Redbridge Football Club, spesso abbreviato in Dagenham () o Dag &amp; Red, \u00e8 una societ\u00e0 calcistica inglese con sede nella citt\u00e0 di Dagenham, un suburbio nel Borough di Barking e Dagenham nella zona est di Londra. Il club milita oggi nella National League, la quinta divisione del calcio inglese.\nStoria.\nIl club deriva dalla fusione di 4 squadre: l\u2019Ilford (1881), il Leytonstone (1886), il Walthamstow Avenue (1900) e il Dagenham (1949).\nNel 1979 Ilford e Leytonstone, unendosi in una sola societ\u00e0 formano il Leytonstone/Ilford. Questo dopo aver incorporato anche il Walthamstow Avenue, diventa il Redbridge Forest che viene promosso in Football Conference nel 1991. Un anno dopo si fonde con il Dagenham diventando il Dagenham &amp; Redbridge Football Club.\nIl Dag&amp;Red passa molte stagioni nella Football Conference, fino al 1996, quando viene retrocesso nella Isthmian League Premier Division. Il ritorno in Conference arriva nel 1999-2000.\nIl 27 febbraio 2004 i Daggers subiscono la pi\u00f9 pesante sconfitta della storia della Football Conference, perdendo in casa 9-0 contro l'Hereford United.\nPromozione in Football League.\nNella stagione 2006/2007 i \"Daggers\", grazie alla vittoria per 2-1 contro l'Aldershot Town, diventano campioni e per la prima volta nella loro storia vengono promossi in League Two.\nL'esordio in League Two vede la sconfitta del Dag &amp; Red per 1-0 dallo Stockport County. La prima vittoria casalinga arriva il 1\u00ba settembre 2007, battendo il Lincoln City. La prima stagione in Football League Two si conclude con la 20\u00aa posizione, mentre nella FA Trophy la squadra raggiunge i quarti di finale della sezione del sud, venendo per\u00f2 sconfitto per 4-0 dal Gillingham.\nDal 2009 a oggi.\nIl club finisce la stagione regolare 2009/2010 al 7\u00ba posto, l'ultima posizione valida per i play-off. Nei play-off vince la prima gara della sua semifinale contro il Morecambe per 6-0, garantendosi un posto nella finale play-off per la promozione al terzo livello del calcio inglese, all'epoca noto come League One. Con questa vittoria ha anche ottenuto il record per il punteggio pi\u00f9 alto mai ottenuto prima nella play off Football League:7-2.\nIl Dag &amp; Red in finale vince contro il Rotherham United e ottiene la promozione in Football League One, con un risultato di 3-2.\nNella stagione 2010-11 di League One il Dagenham &amp; Redbridge retrocede nell'ultimo turno, perdendo 5-0 sul campo del Peterborough, al London Road Stadium. \nIl ritorno il League Two \u00e8 disastroso, col Dagenham &amp; Redbridge che si classifica 19\u00ba salvandosi con 3 turni di anticipo pareggiando in casa 1-1 contro il Crawley Town Football Club.\nAnche la stagione 2012-13 \u00e8 negativa, in quanto il Dagenham &amp; Redbridge arriva 22\u00ba salvandosi all'ultimo turno per merito di una vittoria del Northampton Town sul Barnet Football Club per 2-0.\nAlla fine della stagione 2015-16 il Dag &amp; Red lascia la Football League, classificandosi 23\u00ba con 34 punti, a pari merito con lo York City ultimo, e retrocedendo in National League.\nAllenatori.\nDagenham &amp; Redbridge ha avuto sei allenatori dalla sua nascita, nel anno 1992.\nRivalit\u00e0 locali.\nDagenham &amp; Redbridge ha una serie di rivalit\u00e0 locali, una delle pi\u00f9 forti \u00e8 con il Leyton Orient.\nOrganico.\nRosa 2020-2021.\n\"Rosa aggiornata al 26 novembre 2020\"\nStaff tecnico 2019-2020.\n\"Aggiornata al 6 gennaio 2020\"\nRosa 2016-2017.\n\"Rosa aggiornata al 2 marzo 2017\"\nRosa 2015-2016.\n\"Rosa aggiornata al 2 marzo 2016\""}
{"id": "2106744", "revid": "1543377", "url": "https://it.wikipedia.org/wiki?curid=2106744", "title": "Synecdemus", "text": "Synecdemus (in greco \u03a3\u03c5\u03bd\u03ad\u03ba\u03b4\u03b7\u03bc\u03bf\u03c2, \"Synekdemos\", \"Peregrinazione\") \u00e8 un'importante opera geografica bizantina del VI secolo contenente le eparchie (suddivisioni amministrative) dell'impero bizantino, con l'elenco delle citt\u00e0 contenute in ciascuna di esse.\nStoria.\nL'opera viene attribuita a Ierocle (greco: ; in lingua latina: \"Hierocles Grammaticus\") ed \u00e8 stata composta durante il regno di Giustiniano I, prima tuttavia del 535 in quanto le 912 citt\u00e0 dell'impero elencate sono distribuite in 64 eparchie. Il \"Synecdemus\" \u00e8 una delle opere pi\u00f9 preziose in nostro possesso per conoscere la geografia politica orientale del VI secolo. L'opera di Ierocle, insieme a quella di Stefano di Bisanzio, \u00e8 la principale fonte dell'opera di Costantino VII sui themata (\"De thematibus\"). Edizioni critiche dell'opera di Ierocle sono apparse a cura di Gustav Parthey e August Burckhardt. Un importante studio sul \"Synecdemus\", con la traduzione in lingua francese, apparve nel 1939 a cura di Ernest Honigmann.\nIl \"Synecdemus\" di Ierocle non va confuso con il libro di preghiere omonimo della Chiesa greco-ortodossa.\nAltri progetti.\nWikisource contiene il testo completo di Synecdemus"}
{"id": "2106748", "revid": "155613", "url": "https://it.wikipedia.org/wiki?curid=2106748", "title": "Rocca Da Varano", "text": ""}
{"id": "2106751", "revid": "256896", "url": "https://it.wikipedia.org/wiki?curid=2106751", "title": "Museo Internazionale di Esperanto", "text": ""}
{"id": "2106752", "revid": "155613", "url": "https://it.wikipedia.org/wiki?curid=2106752", "title": "Rocca dei Varano", "text": ""}
{"id": "2106753", "revid": "256896", "url": "https://it.wikipedia.org/wiki?curid=2106753", "title": "Internacia Esperanto-Muzeo", "text": ""}
{"id": "2106754", "revid": "1201880", "url": "https://it.wikipedia.org/wiki?curid=2106754", "title": "Grafite nucleare", "text": "La grafite nucleare \u00e8 uno dei gradi della grafite, prodotta specificamente per uso come \"moderatore\" o \"riflettore\" nei reattori nucleari. La grafite \u00e8 un materiale importante per la costruzione sia dei reattori storici sia di quelli moderni, essendo uno dei materiali pi\u00f9 puri prodotti su scala industriale, inoltre mantiene le sue propriet\u00e0 (incluso la robustezza) alle alte temperature."}
{"id": "2106760", "revid": "599013", "url": "https://it.wikipedia.org/wiki?curid=2106760", "title": "Christina Meier", "text": "In seguito al matrimonio assunse anche il cognome del coniuge e nell'ultimo scorcio della sua carriera (stagioni 1994-1995) gareggi\u00f2 come Christina Meier-H\u00f6ck; fino alla riunificazione tedesca (1990) gareggi\u00f2 per la nazionale tedesca occidentale.\nBiografia.\nSciatrice polivalente, Christina Meier ottenne il primo risultato di rilievo in Coppa del Mondo il 12 dicembre 1986 sulle nevi di Val-d'Is\u00e8re dove giunse 14\u00aa in discesa libera; l'anno seguente partecip\u00f2 ai Mondiali di Crans-Montana, sua prima presenza iridata, concludendo 12\u00aa nella combinata. Venne convocata per i XV Giochi olimpici invernali di , sua prima presenza olimpica, dove si classific\u00f2 21\u00aa nella discesa libera e 5\u00aa nello slalom gigante; nella stessa stagione, il 7 marzo ad Aspen, conquist\u00f2 il suo primo successo in Coppa del Mondo, nonch\u00e9 primo podio, in slalom gigante.\nAi XVI Giochi olimpici invernali di fu 11\u00aa nello slalom gigante, mentre ai Mondiali di Morioka 1993, suo congedo iridato, si piazz\u00f2 20\u00aa nel supergigante; nella stessa stagione si aggiudic\u00f2 anche la sua seconda e ultima vittoria in Coppa del Mondo, nonch\u00e9 terzo e ultimo podio, il 15 marzo in slalom gigante sul tracciato di Lillehammer Hafjell. Alla sua ultima presenza olimpica, XVII Giochi olimpici invernali di , termin\u00f2 10\u00aa nello slalom gigante; disput\u00f2 la sua ultima gara di Coppa del Mondo il 25 febbraio 1995 a Maribor nella medesima specialit\u00e0, piazzandosi 27\u00aa, e si conged\u00f2 dall'attivit\u00e0 agonistica il 23 marzo successivo ad Andermatt in uno slalom gigante FIS.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante"}
{"id": "2106763", "revid": "69794", "url": "https://it.wikipedia.org/wiki?curid=2106763", "title": "Fiera degli Obej! Obej!", "text": ""}
{"id": "2106764", "revid": "6923", "url": "https://it.wikipedia.org/wiki?curid=2106764", "title": "Topolino e l'imperatore d'America", "text": "Topolino e l'imperatore d'America \u00e8 una storia a fumetti creata da Massimo De Vita ed \u00e8 il seguito di \"Paperino e il cimiero vichingo\".\nTrama.\nPippo, discendente di \"Pippus il Bretone\", primo uomo ad aver messo piede in America, \u00e8 il proprietario del cimiero vichingo e, quindi, imperatore d'America."}
{"id": "2106767", "revid": "123783117", "url": "https://it.wikipedia.org/wiki?curid=2106767", "title": "Stabilimenti dello Stretto", "text": "Gli Stabilimenti dello Stretto (\"Straits Settlements\" in lingua inglese) furono un insieme di territori della Compagnia britannica delle Indie orientali nel sud-est asiatico, cui fu data amministrazione collettiva nel 1826 come colonia della corona britannica, distinta dagli stati principeschi originari, alcuni dei quali pi\u00f9 tardi formarono la Federazione della Malesia. Inizialmente gli Stabilimenti dello Stretto comprendevano Penang (a volte ufficialmente denominato \"Isola del Principe del Galles\"), Singapore con circa una ventina di isolette di dimensioni poco significative situate nelle sue immediate vicinanze, le isole e il territorio del Dinding (ora Manjung), Seberang Perai (\"Province Wellesley\" in lingua inglese), la citt\u00e0 e il territorio di Malacca e le isole di Labuan.\nStoria e ordinamento.\nLa creazione degli Stabilimenti dello Stretto fu decisa nel Trattato anglo-olandese del 1824 stipulato tra la Regno Unito e il Regno Unito dei Paesi Bassi, attraverso il quale l'arcipelago malese venne diviso in due zone: una britannica a nord e una olandese a sud. Da tale decisione consegu\u00ec lo scambio tra la colonia inglese di Bencoolen (nell'isola di Sumatra) e la colonia olandese di Malacca, nonch\u00e9 l'indiscusso controllo di Singapore. La sua capitale fu spostata da Penang a Singapore nel 1832.\nNel 1867 gli Stabilimenti divennero una colonia della corona britannica, direttamente subordinati all'Ufficio coloniale (\"Colonial Office\") di Londra anzich\u00e9 al governo di Calcutta fondato in India il 1\u00ba aprile. Poco prima, il 4 febbraio, una lettera patente (\"Letters Patent\") garant\u00ec infatti agli Stabilimenti una costituzione coloniale. Tale decisione confer\u00ec molto potere al Governatore degli Stabilimenti, che amministrava la colonia con l'ausilio di un Consiglio esecutivo (\"Executive Council\"), composto interamente da membri \"ex-officio\", e di un Consiglio legislativo (\"Legislative Council\"), composto da membri in parte \"ex-officio\" e in parte nominati, dei quali i primi avevano permanentemente la maggioranza, seppur ristretta. Il lavoro di amministrazione, sia nella colonia, sia negli Stati Malesi Federati, veniva svolto per mezzo di una burocrazia statale i cui membri erano reclutati tramite prove selettive tenute annualmente a Londra.\nPenang e Malacca furono amministrate, direttamente sotto il governatore, da consiglieri locali.\nDinding e Seberang Perai.\nI territori del Dinding, costituiti da alcune isole site alla foce del fiume Perak e da una piccola porzione di territorio sulla terraferma adiacente, furono ceduti da Perak al governo britannico in base al Trattato di Pangkor del 1874. Le speranze che il suo eccellente porto naturale si sarebbe dimostrato prezioso finirono con l'essere deluse, e le isole, che sono scarsamente abitate e del tutto prive di importanza sia politicamente che finanziariamente, furono amministrate dal governo di Perak.\nSeberang Perai, situata sulla terraferma di fronte all'isola di Penang, fu ceduta alla Gran Bretagna nel 1798 dal Sultano di Kedah. Il confine con Kedah \u00e8 stato poi rettificato dal trattato con il Siam del 1867. Era amministrato da un \"district officer\", con alcuni assistenti, responsabile verso il consigliere residente (\"resident councillor\") di Penang.\nIl paese consiste, per la maggior parte, di pianura fertile, a quel tempo densamente popolata da malesi, e occupata in alcune parti da coltivatori di zucchero e da altri impegnati in attivit\u00e0 agricole simili in cui veniva occupata forza lavoro cinese e tamil. Circa un decimo dell'intera area era coperta da basse colline con giungla fitta. Ampie quantit\u00e0 di riso erano ricavate dalle coltivazioni degli abitanti malesi. Una linea ferroviaria attraversava Seberang Perai da Batu Kawan (un'isola posta di fronte a Penang) fino a Perak, e di l\u00e0 attraverso Selangor e il Negri Sembilan fino a Malacca.\nL'ampio ruolo del Governatore.\nLe Isole Cocos e Keeling (che furono colonizzate e allo stesso tempo possedute dalla famiglia scozzese Clunies-Ross) e l'Isola del Natale, in precedenza unite a Ceylon, furono trasferite nel 1886 sotto la giurisdizione del Governatore degli Stabilimenti a Singapore, insieme a Labuan nel 1906.\nIl Governatore degli Stabilimenti era anche Alto Commissario per gli Stati Malesi Federati nella penisola, per il Borneo del Nord britannico, il sultanato del Brunei e Sarawak nel Borneo, e anche governatore di Labuan, da quando l'amministrazione della colonia di Labuan - in precedenza assegnata alla \"British North Borneo Company\" - ritorn\u00f2 sotto il governo britannico. Gli inglesi controllavano gli stati originari di Perak, Selangor, Negeri Sembilan e Pahang, ma dal 1\u00ba luglio 1896, quando la federazione di questi stati fu compiuta, venne nominato un supervisore residente (\"resident-general\"), responsabile verso il Governatore (nella sua qualit\u00e0 di Alto Commissario) di tutti i protettorati britannici nella penisola.\nDissoluzione.\nLa colonia fu dissolta nel 1946, quando Singapore divenne una colonia distinta e fondamentalmente indipendente, mentre Penang e Malacca aderirono all'Unione malese, che col tempo dar\u00e0 vita alla Malaysia.\nLe Isole Cocos e Keeling e l'Isola del Natale, che nel 1946 facevano parte della colonia di Singapore, finirono sotto l'amministrazione australiana rispettivamente nel 1955 e nel 1957, mentre Labuan entr\u00f2 a far parte del Borneo del Nord britannico come distretto di Sabah, pi\u00f9 tardi anch'esso parte della Malaysia.\nPopolazione.\nDi seguito area e popolazione, con il dettaglio della distribuzione razziale, della colonia degli Stabilimenti dello Stretto. I dati sono quelli del censimento del 1901.\nLa popolazione, che era di 306.775 nel 1871 e di 423.384 nel 1881, raggiunse nel 1901 un totale di 572.249 unit\u00e0. Come negli anni precedenti, l'incremento era unicamente dovuto all'immigrazione, in particolare di cinesi, sebbene un considerevole numero di tamil e di altri indigeni dell'India si stabilivano annualmente negli Stabilimenti dello Stretto.\nDurante l'anno 1900 il numero totale di nascite registrate nella colonia fu di 14.814, e il rapporto ogni mille abitanti durante gli anni precedenti si attest\u00f2 rispettivamente a 22,18 (1896), 20,82 (1897) e 21,57 (1898). Sempre nel 1900 il numero totale delle morti registrate fu di 23.385, con un rapporto ogni mille abitanti che negli anni precedenti fu rispettivamente pari a 42,21 (1896), 36,90 (1897), 30,43 (1898), 31,66 (1899) e 36,25 (1900). La causa di tale superiorit\u00e0 delle morti sulle nascite \u00e8 da attribuirsi al fatto che la popolazione cinese e indiana, pari a 339.083 persone e a oltre il 59% del totale, era composta di 261.412 maschi e solo 77.671 femmine; inoltre, di queste ultime, solo un numero relativamente piccolo era costituito da donne sposate e madri di famiglia. Anche tra gli europei i maschi erano numericamente molto superiori alle femmine, con un rapporto di circa 2 a 1. Tra i malesi e gli eurasiatici, i soli ad avere un rapporto proporzionato tra i due sessi, la mortalit\u00e0 infantile era invece sempre molto elevata, a causa dei matrimoni contratti in giovane et\u00e0 e ad altri motivi ben noti.\nIl numero totale degli immigrati arrivati nei vari insediamenti nel 1906 si \u00e8 attestato a 285.559 unit\u00e0, distinte come segue:\nNel medesimo anno gli emigrati sono stati 39.136, per lo pi\u00f9 cinesi tornati in patria. Nel 1867, data del trasferimento della colonia dalla East India Company alla corona, la popolazione totale si stima fosse pari a 283.384 unit\u00e0.\nEconomia.\nLe entrate della colonia nel 1868 ammontavano a soli $1.301.843; nel 1906 si attestavano invece a $9.512.132, esclusi $106.180 relativi ad acconti per la vendita di terreni. Di questa somma $6.650.558 derivavano dai dazi all'importazione su oppio, vini e liquori nonch\u00e9 dalle licenze per la relativa commercializzazione, $377.972 da rendite fondiarie, $592.962 dall'attivit\u00e0 di poste e telegrafo e $276.019 dai diritti portuali. Le spese, che nel 1868 ammontavano a $1.197.177, crebbero nel 1906 fino a $8.747.819. Il costo totale dell'apparato amministrativo ammontava a $4.450.791, dei quali $2.586.195 per gli emolumenti al personale e $1.864.596 per altri costi. La spesa militare ammontava nel 1906 a $1.762.438; al riguardo si segnala che la colonia era tenuta a pagare al governo imperiale il 20% delle proprie entrate lorde a titolo di contributo militare. $578.025 furono spesi per la manutenzione delle opere pubbliche esistenti e $1.209.291 per nuove strade, ponti e palazzi."}
{"id": "2106772", "revid": "767487", "url": "https://it.wikipedia.org/wiki?curid=2106772", "title": "Daraga", "text": "Daraga \u00e8 una municipalit\u00e0 di Prima classe delle Filippine, situata nella Provincia di Albay, nella Regione del Bicol.\nDaraga \u00e8 formata da 54 baranggay:"}
{"id": "2106773", "revid": "116944", "url": "https://it.wikipedia.org/wiki?curid=2106773", "title": "Synekdemos", "text": ""}
{"id": "2106774", "revid": "834", "url": "https://it.wikipedia.org/wiki?curid=2106774", "title": "Go Eat Worms!", "text": ""}
{"id": "2106777", "revid": "834", "url": "https://it.wikipedia.org/wiki?curid=2106777", "title": "It Came from Beneath the Sink!", "text": ""}
{"id": "2106778", "revid": "834", "url": "https://it.wikipedia.org/wiki?curid=2106778", "title": "Creature Teacher", "text": ""}
{"id": "2106781", "revid": "1543377", "url": "https://it.wikipedia.org/wiki?curid=2106781", "title": "Biblioteche di esperanto", "text": "Segue una lista delle principali biblioteche contenenti libri in esperanto, o relativi a tale lingua.\n\u00c8 da notare che nessuna delle biblioteche della lista dispone del primo libro stampato in esperanto, l\u2019Unua libro por Rusoj (per russi) del 1887, di quest\u2019opera oggi rarissima si conoscono quattro esemplari tre dei quali presso istituzioni pubbliche e uno presso un privato: Biblioteca Nazionale Austriaca, Biblioteca dell\u2019Universit\u00e0 di Varsavia, Biblioteca di stato russa, Paolo Barbieri (bibliofilo italiano). Una quinta copia, un tempo presente in Germania, venne trasferita durante il periodo nazista dalla Royal Saxony Library alla Biblioteca di Stato di Berlino. Nonostante che nel catalogo della biblioteca sia menzionata, questa copia di fatto non \u00e8 disponibile in quanto persa, probabilmente durante la seconda guerra mondiale.\nQuesta pagina non \u00e8 destinata ad ospitare informazioni sulle singole biblioteche, tranne laddove il materiale non sia sufficiente a giustificare una voce a s\u00e9 stante per ciascuna di esse."}
{"id": "2106783", "revid": "123944458", "url": "https://it.wikipedia.org/wiki?curid=2106783", "title": "Gruppi di Combattimento", "text": "I Gruppi di Combattimento furono unit\u00e0 militari dell'Esercito Cobelligerante Italiano attive, al fianco degli Alleati, durante la seconda guerra mondiale, nella campagna d'Italia e nella guerra di liberazione italiana. Nacquero dalla riorganizzazione del Regio Esercito seguita all'armistizio di Cassibile.\nCreati il 23 luglio 1944 su autorizzazione allo Stato Maggiore generale da parte delle forze armate alleate, erano costituiti per lo pi\u00f9 da soldati provenienti da varie Divisioni dell'Esercito Regio (ma anche da partigiani e da volontari) equipaggiati, armati e addestrati dall'esercito britannico.\nInizialmente formati a partire dalle Divisioni \"Cremona\" e \"Friuli\" - ognuna delle quali era composta da circa 10.000 uomini ordinati su due reggimenti di fanteria, uno di artiglieria e unit\u00e0 minori - dopo poche settimane si aggiunsero i gruppi \"Folgore\", \"Piceno\", \"Legnano\" e \"Mantova\".\nStoria.\nSubito dopo l'annuncio dell'8 settembre dell'armistizio di Cassibile nell'Italia Meridionale e in Sardegna erano presenti 7 divisioni di fanteria del Regio Esercito, oltre a 8 divisioni costiere e al corpo d'armata d'occupazione della Corsica. Inizialmente queste divisioni furono disarmate dagli Alleati, e solo il 1\u00ba Raggruppamento Motorizzato fu utilizzato in combattimento. Intanto venivano costituite unit\u00e0 \"ausiliarie\" per il supporto logistico e i lavori campali, che furono inquadrate a fine dicembre 1943 nell'\"Ispettorato della Manovalanza\", successivamente dal 1\u00ba luglio 1944 \"Ispettorato delle Truppe Ausiliarie\". Il 22 marzo 1944 il Raggruppamento Motorizzato veniva trasformato in Corpo Italiano di Liberazione (CIL), con gli organici di una divisione rinforzata.\nLa campagna d'Italia entr\u00f2 in crisi nella prima met\u00e0 del 1944, in quanto fu confermato, subito dopo la presa di Roma, che per la fine dell'estate avrebbero dovuto essere ritirati il CEF e il VI Corpo USA (per un totale di sette divisioni) per essere utilizzati per l'operazione Anvil/Dragoon. Questo indeboliva sensibilmente le forze alleate, in un momento in cui ancora non era stata raggiunta la linea Gotica e quindi non si era ancora a conoscenza dell'effettiva capacit\u00e0 tedesca di resistere sull'Appennino. A questi dubbi si aggiungeva la volont\u00e0 britannica, spinta dalle esortazioni di Churchill che, attraverso la campagna d'Italia, voleva raggiungere Lubiana e Vienna prima delle truppe sovietiche, di effettuare quanto prima lo sfondamento della linea Gotica. Considerando che era possibile a quel punto una crisi nelle linee alleate per mancanza di forze, venne studiata la possibilit\u00e0 di utilizzare le truppe del Regio Esercito, fino a quel momento concentrate nel CIL, in grandi unit\u00e0 che permettessero una maggiore flessibilit\u00e0 di impiego. La prima proposta di costituzione avvenne il 2 luglio 1944 in un colloquio fra il generale Paolo Berardi (Capo di Stato Maggiore del Regio Esercito) e il generale Browning (capo della Allied Control Commission) per due gruppi di combattimento, portati a sei alla fine del mese.\nI Gruppi di combattimento avrebbero dovuto avere equipaggiamento britannico, dato che gran parte dell'equipaggiamento del Regio Esercito che era stato salvato al sud era stato trasferito ai partigiani jugoslavi, mentre le divisioni che avevano respinto i tedeschi dalla Corsica erano state costrette a lasciare il loro equipaggiamento alle forze francesi.\nL'entrata in linea dei gruppi era prevista appena superata la fase di addestramento, quindi entro la fine ottobre 1944 (\"Friuli\"), entro la prima met\u00e0 di novembre (\"Cremona\"), entro la prima met\u00e0 di dicembre (\"Legnano\" e \"Folgore\") ed entro la prima met\u00e0 di gennaio (\"Mantova\" e \"Piceno\"); in realt\u00e0 i tempi furono sensibilmente pi\u00f9 lunghi, tanto che i primi gruppi entrarono in linea solo nel gennaio 1945, il \"Mantova\" rimase in riserva all'VIII armata britannica e il \"Piceno\" fu trasformato in unit\u00e0 di addestramento.\nOrganico.\nNel settembre 1944 l'Ufficio ordinamento e mobilitazione dello Stato maggiore del Regio esercito pubblic\u00f2 le tabelle organiche relative al Gruppo di combattimento, che era ordinato nel seguente modo:\nCome si vede i gruppi di combattimento erano strutturati come divisioni di fanteria binarie (cio\u00e8 su due reggimenti di fanteria e uno di artiglieria), come quelle con cui l'Italia aveva combattuto nella prima parte della guerra ma, rispetto alla divisione Pariani, avevano un quantitativo di armi di appoggio superiore sia numericamente sia qualitativamente. Tuttavia, di fronte a queste situazioni sulla carta, i Gruppi ebbero spesso un organico ridotto, soprattutto nella componente di artiglieria campale (su due/tre Gruppi anzich\u00e9 i quattro previsti), e neppure questo organico fu sempre raggiunto.\nLe tabelle organiche del Gruppo di Combattimento assommavano quindi a un totale di 432 ufficiali italiani e 7 ufficiali britannici, 8.758 sottufficiali e truppa, 2.513 mitra Thompson, 502 fucili mitragliatori Bren, 201 lanciabombe controcarro PIAT, 40 mortai Ordnance ML 3-inch, 140 mortai leggeri da 50\u00a0mm, 36 cannoni controcarro da 57/50 e 8 da 76/54, 32 obici-cannoni da 88/27 mm e 12 cannoni contraerei da 40/56. L'equipaggiamento quindi era britannico e cos\u00ec le uniformi, che tuttavia conservavano mostrine, stellette militari e distintivi di grado del Regio Esercito e portavano una fascetta tricolore sulla manica sinistra.\nVolutamente i Gruppi di Combattimento erano privi di una componente corazzata, tuttavia in alcune occasioni furono appoggiati da componenti corazzate britanniche.\nIl reclutamento.\nIl reclutamento nei gruppi di combattimento fu effettuato principalmente tra il personale delle Forze Armate (Regio Esercito e Regia Marina) inquadrato nelle unit\u00e0 rimaste organizzate dopo l'8 settembre o da personale sbandato proveniente dai centri di raccolta. Questo comport\u00f2 problemi non indifferenti sia dal punto di vista organizzativo sia addestrativo, dovendo riunire personale gi\u00e0 con esperienza in combattimento (\"Cremona\", \"Friuli\"), a volte anche considerevole (gli elementi gi\u00e0 del Corpo Italiano di Liberazione confluiti dei gruppi Legnano e Folgore), con personale proveniente da unit\u00e0 mai prima impegnate in azione o addirittura del tutto privo di addestramento al combattimento terrestre (come larga parte del personale di marina del gruppo Folgore). Consistente fu anche l'afflusso di personale volontario o proveniente da unit\u00e0 partigiane.\nTra le unit\u00e0 partigiane, l'unico inserimento organico a livello ufficiale nei gruppi di combattimento fu quello della \"Brigata Gordini\" (XXVIII Brigata Garibaldi) nel gruppo \"Cremona\" a partire dal 19 febbraio fino al 19 maggio 1945, ma non mancarono aggregazioni \"non ufficiali\" di altre formazioni, quali gli elementi della \"Brigata Bianconcini\" (XXVI Brigata Garibaldi) inquadrati nella Prima compagnia partigiani Folgore Alessandro Bianconcini del \"Reggimento Nembo\", parte del gruppo di combattimento \"Folgore\".\nNumerosi altri ex-partigiani (molti dei quali militari del regio esercito) erano gi\u00e0 affluiti nelle file del Corpo Italiano di Liberazione (quali i circa 2.000 volontari e partigiani dell'Italia centrale, che in parte confluirono nel Battaglione alpini \"Abruzzi\", poi \"L'Aquila\", successivamente inquadrato nel gruppo di combattimento \"Legnano\") o gli oltre 1.000 partigiani toscani ed emiliani delle divisioni partigiane Garibaldi \"Arno\" e \"Modena\" che confluirono nel Regio Esercito nella primavera del 1945, praticamente a guerra finita.\nAltri volontari affluirono costantemente nei gruppi di combattimento; in particolare nel \"Cremona\" fra l'11 e il 20 ottobre 1944 arrivarono 144 volontari (insieme con elementi richiamati dal distretto militare di Frosinone), altri 180 giunsero il 24 gennaio 1945. L'amalgama fra i volontari, gli ex-partigiani e il personale dei gruppi inquadrato in precedenza non fu sempre facile, tuttavia qualche diffidenza iniziale fu superata dopo l'inserimento nei gruppi in linea.\nOperativit\u00e0.\nGruppo di Combattimento \"Cremona\".\nCostituito il 25 settembre 1944 ad Altavilla Irpina a partire dalla 44\u00aa Divisione di Fanteria \"Cremona\", che al momento dell'Armistizio si trovava di stanza in Corsica.\nEntr\u00f2 in linea nel gennaio 1945, con organici ancora incompleti, alle dipendenze del I Corpo d'armata canadese, che forn\u00ec alcune unit\u00e0 d'artiglieria di supporto. Schierato tra la ferrovia Ravenna-Alfonsine e il mare, fin dai primi giorni il gruppo fu sottoposto a numerosi attacchi di disturbo da parte delle forze tedesche.\nPassato a fine febbraio alle dipendenze del V Corpo d'armata britannico, inquadrando i partigiani della 28\u00aa Brigata Garibaldi \"Mario Gordini\" comandata da \"Bulow\" (Arrigo Boldrini che all'epoca dell'armistizio era ufficiale del 120\u00ba Fanteria Emilia), unica unit\u00e0 partigiana aggregata organicamente ai Gruppi di Combattimento, il \"Cremona\" partecip\u00f2 alla sua prima operazione offensiva il 2 marzo con due battaglioni di fanteria supportati da carri pesanti Churchill britannici, con l'obiettivo di sbloccare il Passo del Primaro. Inizialmente respinto dalla difesa avversaria, sostenuta da estesi campi minati, il \"Cremona\" ritent\u00f2 l'assalto il giorno successivo, con pieno successo.\nTra il 10 e il 13 aprile il Gruppo prese parte all'operazione Sonia, ruppe la linea difensiva tedesca sul fiume Senio e avanz\u00f2 per liberare Fusignano e Alfonsine, superando il Santerno.\nSchierato tra la 56\u00aa Divisione fanteria britannica e la 28\u00aa Brigata \"Mario Gordini\", il \"Cremona\" riprese l'avanzata superando il Po con mezzi di fortuna (aiutato dalla popolazione civile di Massa Fiscaglia) raggiungendo Ariano Polesine il 23 aprile e conquistandola il giorno successivo dopo aspri combattimenti. Liberata Adria e forzato il ponte di Cavarzere, l'avanzata prosegu\u00ec verso Chioggia, Mestre e Venezia.\nIl 29 aprile alcune avanguardie motorizzate del reparto raggiunsero Dolo, Mira, Mestre e le porte di Venezia, che per\u00f2 venne raggiunta per prima dai NP (Nuotatori Paracadutisti) del Reggimento San Marco che alle ore 8:00 del 28 aprile erano gi\u00e0 sbarcati a Chioggia acclamati dalla popolazione; il 30 gli incursori arrivano a Venezia seguiti poi dal \"Cremona\".\nAlla fine della campagna si contarono 208 uccisi e oltre 400 feriti. I caduti dell'offensiva sul Senio e sul Santerno riposano nel cimitero militare di Camerlona (7\u00a0km ad nord-ovest di Ravenna), uno dei pochi cimiteri ufficiali delle Forze Armate italiane impegnate nel conflitto. Il capitano Luigi Giorgi, caduto a Ferrara, \u00e8 l'unico combattente a essere stato insignito di due Medaglie d'oro al Valor Militare nel corso della 2\u00aa Guerra Mondiale, oltre che della Silver Star statunitense.\nTra il 28 aprile e la met\u00e0 di giugno del 1945 elementi del \"Cremona\" e delle formazioni partigiane in esso inquadrate risultarono coinvolti nel cosiddetto Eccidio di Codevigo, nel padovano.\nLa composizione dell'unit\u00e0 era la seguente:\nGruppo di Combattimento \"Friuli\".\nCostituito il 20 settembre 1944 a San Giorgio del Sannio a partire dalla 20\u00aa Divisione fanteria \"Friuli\", che al momento dell'armistizio si trovava di stanza in Corsica dove, unitamente ad altre unit\u00e0 italiane, sostenne con successo duri scontri con unit\u00e0 tedesche (16. SS-Panzergrenadier-Division \"Reichsf\u00fchrer-SS\", 90. Panzergrenadier-Division) cacciandole dall'isola. Successivamente la \"Friuli\" venne trasferita in Sardegna.\nEntr\u00f2 in linea l'8 febbraio 1945 presso Zattaglia (Appennino faentino), in sostituzione della 5\u00aa Divisione di fanteria polacca \"Kresowa\", con compiti difensivi. Il Gruppo di Combattimento \"Friuli\" respinse un attacco tedesco il 12 febbraio, e nei giorni immediatamente successivi occup\u00f2 monte Mauro, un'altura da cui si domina la vallata del Senio, riconquistata dai tedeschi il 14 marzo e ripresa dal \"Friuli\" il 16 marzo. L'11 aprile 1945, dopo un tentativo fallito il giorno precedente, occup\u00f2 Riolo dei Bagni (oggi Riolo Terme) e la frazione Rivola, forz\u00f2 il Senio e costitu\u00ec sulla sponda sinistra (ovvero in territorio nemico) una testa di ponte. Proseguendo l'avanzata in direzione ovest parallelamente alla Via Emilia - a copertura del fianco sinistro delle truppe polacche che liberavano Imola - il Gruppo oltrepass\u00f2 il Sillaro il 16 aprile e, dopo una dura battaglia contro i tedeschi tra il 18 e il 19 aprile, occup\u00f2 l'altura di Casalecchio dei Conti, nel comune di Castel San Pietro Terme. Superati poi l'Idice e il Savena, la mattina del 21 aprile entr\u00f2 con altre unit\u00e0 Alleate a Bologna.\nAlla fine della campagna il tributo di sangue del \"Friuli\" ammont\u00f2 a 242 caduti, 657 feriti e 61 dispersi.. A Zattaglia (10\u00a0km da Riolo Terme) si trova il sacrario in onore dei 242 caduti. Essi vengono ricordati e onorati ogni anno nella domenica che precede il 25 aprile, anniversario della Liberazione.\nLa composizione dell'unit\u00e0 era la seguente:\nGruppo di Combattimento \"Folgore\".\nCostituito il 24 settembre 1944 a San Potito Sannitico a partire dalla II Brigata del Corpo Italiano di Liberazione (CIL), che inquadrava il 183\u00ba Reggimento paracadutisti \"Nembo\" gi\u00e0 della Divisione \"Nembo\" (che al momento dell'Armistizio si trovava in Sardegna) e dal Reggimento Marina \"San Marco\", che era stato ricostituito dopo l'Armistizio nella Puglia con personale di provenienza varia della Regia Marina.\nL'unit\u00e0 entr\u00f2 in linea solo il 1\u00ba marzo 1945 nella zona tra il Senio e il Santerno, schierato alla sinistra del Gruppo di Combattimento \"Friuli\" in sostituzione della 6\u00aa divisione corazzata britannica..\nLa zona costituiva la cerniera tra la zona appenninica e la Val Padana e si presentava molto accidentata, il che rendeva difficile l'osservazione e il movimento. Dopo una fase iniziale difensiva caratterizzata solo da attivit\u00e0 di pattugliamento e scontri limitati, il \"Folgore\" prese parte come gli altri Gruppi di Combattimento all'offensiva incominciata il 10 aprile 1945. Superati i campi minati che ostruivano il transito sulle poche rotabili disponibili nell'area di operazioni, il Gruppo agganci\u00f2 le retroguardie tedesche nella zona di Tossignano, occupata il giorno successivo. L'avanzata prosegu\u00ec verso la Via Emilia, per proseguire verso Bologna tra la 10\u00aa Divisione indiana a sud e il \"Friuli\" a nord, occupando il 19 aprile 1945 Grizzano dopo aspri combattimenti contro unit\u00e0 di paracadutisti tedeschi (in cui perse la vita, fra gli altri, Carlo Reddi, poi insignito con medaglia d'oro al valor militare).. Il giorno successivo la \"Centuria Paracadutisti Nembo\", un reparto distaccato formato da personale volontario dal III Battaglione \"Nembo\", prese parte assieme al 1\u00ba Squadrone da ricognizione \"Folgore\" all'operazione Herring, l'ultima operazione aviotrasportata della Seconda guerra mondiale. Le perdite subite dal Gruppo di Combattimento in questi due mesi di operazioni ammontarono a 164 caduti, 244 feriti e 13 dispersi.\nLa composizione dell'unit\u00e0 era la seguente:\nGruppo di Combattimento \"Legnano\".\nCostituito il 24 settembre 1944 ad Airola a partire dalla I Brigata del Corpo Italiano di Liberazione, che inquadrava il 68\u00ba Reggimento fanteria \"Palermo\" gi\u00e0 del I Raggruppamento Motorizzato gi\u00e0 della 58\u00aa Divisione fanteria \"Legnano\" (che al momento dell'Armistizio si trovava nella Puglia) e del \"Reggimento di Fanteria Speciale\" (formato da unit\u00e0 di formazione di Alpini e Bersaglieri).\nEntr\u00f2 in linea alle dipendenze del IV Corpo d'armata statunitense il 23 marzo 1945 nella valle dell'Idice, a sud di Bologna, dominata dalle posizioni tedesche tra Poggio Scanno e Monte Armato. Dopo un primo colpo di mano effettuato dal IX Reparto d'assalto il 10 aprile verso Monte Gradizzo, il \"Legnano\" si un\u00ec all'offensiva a partire dal 16 aprile, conquistando alcuni capisaldi all'interno della zona difensiva tedesca. Lo scontro di maggior rilievo si ebbe il 20 aprile, con il forzamento della posizione di Poggio Scanno che apr\u00ec la strada per Bologna, raggiunta il 21 aprile. L'avanzata del \"Legnano\" prosegu\u00ec con una colonna di formazione raggiungendo Brescia (29 aprile), Bergamo (30 aprile) e la Val Sabbia (2 maggio), mentre i reparti Alpini del Gruppo di combattimento entravano a Torino. Nei quaranta giorni del ciclo operativo il \"Legnano\" ebbe 55 caduti e 279 feriti.\nLa composizione dell'unit\u00e0 era la seguente:\nGruppo di Combattimento \"Mantova\".\nCostituito nell'autunno 1944 in Calabria a partire da elementi della 104\u00aa Divisione fanteria \"Mantova\" (che al momento dell'Armistizio si trovava suddivisa tra Puglia e Calabria) e della 54\u00aa Divisione fanteria \"Napoli\" (che al momento dell'Armistizio si trovava in corso di ricostruzione in Calabria).\nNon venne impiegato in combattimento a causa della capitolazione dell'esercito tedesco intervenuta prima della sua entrata in linea.\nLa composizione dell'unit\u00e0 era la seguente:\nGruppo di Combattimento \"Piceno\".\nCostituito il 31 ottobre 1944 nelle Puglie a partire dalla 152\u00aa Divisione fanteria \"Piceno\".\nTrasformato in unit\u00e0 addestrativa, non prese parte alle operazioni e venne trasferito nella zona di Cesano di Roma. Il 28 gennaio 1945 assunse la denominazione di \"Centro di Addestramento Complementi Forze Italiane Combattenti\" (C.A.C.F.I.C.), diventando l'embrione della \"Scuola di Fanteria\" di Cesano, della \"Scuola d'Artiglieria\" di Bracciano e la \"Scuola del Genio\" di Roma.\nLa composizione dell'unit\u00e0 era la seguente:\nEredit\u00e0.\nNonostante i molti cambiamenti organizzativi e la drastica riduzione nel numero dei suoi reparti, l'Esercito italiano ha voluto comunque onorare la memoria delle sue unit\u00e0 che presero parte alla Guerra di Liberazione, mantenendone vivi i nomi e le tradizioni."}
{"id": "2106784", "revid": "767487", "url": "https://it.wikipedia.org/wiki?curid=2106784", "title": "Guinobatan", "text": "Guinobatan \u00e8 una municipalit\u00e0 di Prima classe delle Filippine, situata nella Provincia di Albay, nella Regione del Bicol.\nGuinobatan \u00e8 formata da 44 baranggay:"}
{"id": "2106788", "revid": "125940151", "url": "https://it.wikipedia.org/wiki?curid=2106788", "title": "Kosovorotka", "text": "La kosovorotka (dal russo: \u043a\u043e\u0441\u043e\u0432\u043e\u0440\u043e\u0442\u043a\u0430) \u00e8 un tipo di camicia russa maschile, asimmetrica e con abbottonatura laterale.\nIn lingua italiana \u00e8 nota col nome di Rubasca, tuttavia in lingua russa \"ruba\u0161ka\" indica \"camicia\" in senso generale.\nDescrizione.\nLa \"kosovorotka\" \u00e8 una camicia tradizionale russa a maniche lunghe, che arriva fino a met\u00e0 delle natiche. L'abbottonatura della kosovorotka non segue l'intero orlo della camicia, ma ha diversi bottoni sul colletto, che pu\u00f2 essere indossato risvoltato o alzato. L'abbottonatura della camicia non \u00e8 centrale come nelle tradizionali camicia, ma laterale, anche se l'effettivo posizionamento pu\u00f2 cambiare di regione in regione. A differenza delle altre camicia inoltre, la kosovorotka va indossata al di fuori dei pantaloni, e fermata in vita con una cintura, una fascia o persino una coda.\nStoria.\nGeneralmente associata alla tradizione contadina russa, la kosovorotka divent\u00f2 un diffuso capo di abbigliamento nei primi anni del ventesimo secolo, indossata indifferentemente da diverse classi sociali. La sua popolarit\u00e0 and\u00f2 scemando dopo la rivoluzione russa del 1917, sostituita da capi di abbigliamento meno elaborati. La kosovorotka \u00e8 anche conosciuta come \"tolstovka\", o \"camicia Tolstoj\", in quanto indossata da Tolstoj. Attualmente la kosovorotka \u00e8 principalmente indossata come indumento scenico del folklore russo, o commercializzata come souvenir."}
{"id": "2106789", "revid": "35804", "url": "https://it.wikipedia.org/wiki?curid=2106789", "title": "Ann Matthews Martin", "text": ""}
{"id": "2106791", "revid": "2189195", "url": "https://it.wikipedia.org/wiki?curid=2106791", "title": "Studio Uno (programma televisivo)", "text": "Studio Uno \u00e8 stato un programma televisivo di variet\u00e0 per la regia di Antonello Falqui, prodotto dalla Rai e trasmesso sul canale Programma Nazionale fra il 1961 e il 1966. La prima trasmissione and\u00f2 in onda il 21 ottobre 1961.\nScritto da Antonello Falqui e Guido Sacerdote, nella redazione dei testi si sono alternati, nelle varie edizioni, anche altri autori, fra cui Castellano e Pipolo, Lina Wertm\u00fcller e Dino Verde.\n\u00c8 entrato nell'immaginario collettivo come prototipo dello spettacolo di intrattenimento \"leggero\" della televisione in bianco e nero degli anni Sessanta.\nLo show.\nIl variet\u00e0 - che prendeva il nome dallo Studio 1 del CPTV Rai di Via Teulada, a Roma, dove lo \"show\" veniva registrato - ebbe un grande successo in termini di gradimento del pubblico, soprattutto in virt\u00f9 dello stile innovativo con cui era stato congegnato dagli autori Antonello Falqui e Guido Sacerdote: niente scenografie sfarzose e ridondanti, ma la semplicit\u00e0 di ampi spazi con arredi essenziali e con movimenti e cambi di scena a vista (strumenti di ripresa e microfoni a giraffa inclusi) per favorire la partecipazione degli ospiti d'onore e l'esecuzione di spettacolari balletti.\nDeterminante risult\u00f2 l'apporto dello scenografo Carlo Cesarini da Senigallia. \nPur mantenendo il titolo \"Studio Uno\", dopo le prime edizioni la trasmissione venne trasferita presso il Teatro delle Vittorie, sempre a Roma.\nIl cast.\n\"Studio Uno\" \u00e8 stato un trampolino di lancio per numerosi attori, cantanti, ballerini e \"soubrette,\" che poi hanno proseguito la carriera nel mondo dello spettacolo con grande successo. Fra essi, Don Lurio, ideatore delle coreografie della sigla musicale della prima edizione \"Da-da-un-pa\", cantata e danzata dalle Gemelle Kessler e dai \"boys\" Gemelli Blackburn, Marcel Amont, \"entertainer\" di statura internazionale, Mac Ronay, stralunato mimo e prestidigitatore francese, che chiudeva i suoi \"sketch\" con un \"Hep!\", il corpo di ballo delle \"Bluebell Girls\" e i ballerini Paolo Gozlino ed Elena Sedlak, il Quartetto Cetra, protagonista nel 1964 di una sorta di \"spin off\" del programma, dal titolo \"Biblioteca di Studio Uno\".\nAltri artisti, gi\u00e0 affermati, consolidarono la loro popolarit\u00e0 grazie al programma. Fra essi, Arturo Testa, Luciano Salce, Lelio Luttazzi, Rita Pavone, Milly, Raimondo Vianello e Sandra Mondaini.\nLa vera rivelazione della trasmissione fu per\u00f2, negli anni in cui fu chiamata a condurla, la cantante Mina, spigliata padrona di casa che, al di l\u00e0 delle indubbie capacit\u00e0 vocali, rivel\u00f2 doti di conduzione, pronta nella rubrica \"L'uomo per me\" a dare vita a brillanti duetti con ospiti di grido: fra gli altri Tot\u00f2, Nino Manfredi, Ugo Tognazzi, Rossano Brazzi, Amedeo Nazzari, Vittorio De Sica, Marcello Mastroianni, Enrico Maria Salerno, Peppino De Filippo, Vittorio Gassman e Alberto Sordi.\nLe edizioni.\nA condurre la prima edizione del 1961 e quelle del 1965 e 1966 \u00e8 stata la cantante Mina, affiancata da \"partner\" maschili che si avvicendavano volta per volta, fra cui Marcello Mastroianni, Nino Manfredi, Vittorio De Sica e Alberto Sordi. Ad accompagnare i cantanti ospiti nelle esibizioni rigorosamente dal vivo era l'orchestra diretta dal maestro Bruno Canfora. \nNel 1964 \"Studio Uno\" fu sostituita da \"Biblioteca di Studio Uno\" e da \"Souvenir di Studio Uno\", sorta de \"il meglio di...\", andata in onda in cinque puntate trasmesse fra il 16 agosto e l'8 dicembre.\nNelle edizioni del 1961 e 1965 riscossero molto successo le sigle iniziali \"Da-da-un-pa\" e \"La notte \u00e8 piccola\" cantate dalle Gemelle Kessler. \nNell'ultima stagione del 1966 la trasmissione fu divisa in quattro cicli da cinque puntate ciascuna. Ogni ciclo comprendeva una primadonna diversa: nei primi tre Sandra Milo, Ornella Vanoni e Rita Pavone; nell'ultimo, a conclusione della serie, nuovamente con la conduzione di Mina. \nFalqui e Canfora sono stati presenti in tutte le edizioni rispettivamente come regista e direttore d'orchestra.\nFilmografia.\nLa miniserie televisiva \"C'era una volta Studio Uno\", trasmessa su Rai 1 il 13 e 14 febbraio 2017, rievoca in forma romanzata le vicende della nascita e del successo dello spettacolo."}
{"id": "2106794", "revid": "599013", "url": "https://it.wikipedia.org/wiki?curid=2106794", "title": "Chiesa dei Cinque Campanili", "text": "La chiesa di Nostra Signora di Loreto o chiesa dei Cinque Campanili sorge su una collina poco fuori dall'abitato di Perti a Finale Ligure, in provincia di Savona, in posizione dominante sulla vallata e molto panoramica.\nStoria e descrizione.\nL'edificio in stile rinascimentale con influssi lombardi rappresenta un caso quasi unico in Liguria. Gli storici dell'arte hanno messo in evidenza le somiglianze architettoniche con la cappella di San Pietro Martire, fatta costruire da Pigello Portinari nella basilica di Sant'Eustorgio di Milano fra il 1462 e il 1468. Dato che la cappella Portinari fu affrescata dal Foppa e che questi era attivo a Savona proprio negli anni 1489-1490, in cui la cappella di Perti fu costruita, Graziella Colmuto Zanella ha suggerito che il Foppa possa aver svolto un ruolo importante nel trasferimento a Perti del modello lombardo.\nLa chiesa \u00e8 a pianta quadrata sormontata da cupola ottagonale con abside poligonale addossato su un lato. L'interno \u00e8 illuminato da grosse finestre circolari decorate con cornicioni in mattoni rossi, ripresi anche nella decorazione degli angoli dell'edificio alternati a blocchi di pietra del Finale. Sopra i 4 spigoli della struttura, si elevano 4 piccoli ed esili campanili che fanno da cornice a quello centrale lievemente pi\u00f9 alto e poggiante sul centro della cupola. Da questa caratteristica deriva il soprannome di \"chiesa dei Cinque Campanili\".\nLa realizzazione della chiesa \u00e8 attribuita alla committenza di Alfonso I Del Carretto e a sua moglie Peretta Cybo Usodimare: i loro stemmi compaiono sui pilastri angolari dell'edificio. La costruzione avrebbe avuto luogo nel 1489-1490, subito dopo il loro matrimonio (avvenuto a Roma il 16 novembre 1488). Nella chiesa sono conservati affreschi di due beati domenicani, probabilmente i finalesi Damiano da Finale e Vincenzo Maglio da Orco."}
{"id": "2106795", "revid": "729019", "url": "https://it.wikipedia.org/wiki?curid=2106795", "title": "Jovellar", "text": "Jovellar \u00e8 una municipalit\u00e0 di Quinta classe delle Filippine, situata nella Provincia di Albay, nella Regione del Bicol.\nJovellar \u00e8 formata da 23 baranggay:"}
{"id": "2106799", "revid": "767487", "url": "https://it.wikipedia.org/wiki?curid=2106799", "title": "Kurta", "text": "Il kurta (Bengali:\u0995\u09c1\u09b0\u09cd\u09a4\u09be (\u09aa\u09be\u099e\u09cd\u099c\u09be\u09ac\u09c0), Persiana/Urdu: \u06a9\u0631\u062a\u0627, Hindi: \u0915\u0941\u0930\u0924\u093e) (anche kurti per la versione femminile pi\u00f9 corta) \u00e8 un capo di abbigliamento tradizionale indossato in Afghanistan, Bangladesh, India, Pakistan, e Sri Lanka. Si tratta di una ampia camicia lunga fino alle ginocchia ed \u00e8 indossata sia dagli uomini che dalle donne. Viene tradizionalmente indossato con pantaloni tradizionali come i \"churidar\", ma attualmente vengono abbinati anche con i jeans. Il kurta viene indossato sia come abbigliamento casual che come capo elegante. Si fa riferimento al kurta anche con il nome \"panjabi\" nel Bengala, nel Regno Unito ed in Canada.\nLe donne indossano il kurta come una blusa, di solito al di sopra dei jeans. Queste versioni del kurta sono tipicamente molto pi\u00f9 corte di quelle tradizionali, e realizzate in materiali pi\u00f9 leggeri, come quelli utilizzate per i salwar kamiz. Kurta d'importazione furono un indumento di moda negli anni sessanta e settanta, come elemento della cultura hippy, scomparsi per un breve periodo dalla moda occidentale, e recentemente ritornati. I kurta eleganti sono di solito realizzati su misura da sarti sud asiatici, che lavorano sui tessuti portati dai clienti."}
{"id": "2106803", "revid": "1573940", "url": "https://it.wikipedia.org/wiki?curid=2106803", "title": "Mareca sibilatrix", "text": "Il fischione del Cile (Mareca sibilatrix ()) \u00e8 un uccello anseriforme della famiglia degli Anatidi.\nDescrizione.\nLe dimensioni degli esemplari maschi sono di 43\u201351\u00a0cm di lunghezza e 0,9\u00a0kg circa di peso.\nIl piumaggio del petto e del dorso \u00e8 variegato bianco e nero, i fianchi sono invece bruno rossicci, ventre bianco, mentre il capo presenta faccia bianca seguita da una vistosa fascia dai riflessi blu-verde scuro che inizia attorno agli occhi e prosegue fin sotto la nuca, questa nei maschi assume una colorazione pi\u00f9 viva rispetto a quella delle femmine che \u00e8 pi\u00f9 spenta, becco e zampe sono di un colore azzurro tendente al grigio. Questa specie non presenta dimorfismo sessuale o abito nuziale.\nNel comunicare, entrambi i sessi alzano il mento ed emettono un richiamo simile ad un fischio, da cui derivano il nome.\nDistribuzione e habitat.\nIl fischione si trova nei laghi, nelle lagune e lungo fiumi tranquilli nella parte meridionale del Sud America e nelle isole Falkland.\nBiologia.\nAlimentazione.\nSi ciba di piccoli crostacei, insetti e vegetali.\nRiproduzione.\nRaggiunge la maturit\u00e0 sessuale al secondo anno di vita, la femmina depone generalmente dalle 6 alle 11 uova, che vengono covate per un periodo di 25-26 giorni, i piccoli nati impiegheranno 6 settimane per crescere, spesso anche il maschio aiuta la femmina nell'accudirli e sfamarli."}
{"id": "2106813", "revid": "834", "url": "https://it.wikipedia.org/wiki?curid=2106813", "title": "Deep Trouble II", "text": ""}
{"id": "2106814", "revid": "834", "url": "https://it.wikipedia.org/wiki?curid=2106814", "title": "Deep Trouble", "text": ""}
{"id": "2106815", "revid": "1793900", "url": "https://it.wikipedia.org/wiki?curid=2106815", "title": "Atrato", "text": "L'Atrato \u00e8 un fiume della Colombia. Nasce dal Cerro de Caramanta (Cordigliera occidentale colombiana) e scorre da sud verso nord, principalmente nel dipartimento di Choc\u00f3, ma forma anche il confine con il dipartimento di Antioquia. Anche se il suo bacino idrografico \u00e8 relativamente piccolo (35.000\u00a0km\u00b2, poco pi\u00f9 delle dimensioni del Belgio), presenta una grande portata d'acqua dovuta alle abbondanti precipitazioni della regione, per un volume due volte superiore a quello del fiume Reno, rendendolo uno dei principali fiumi del paese.\n\u00c8 navigabile per 500\u00a0km, anche se la sua navigabilit\u00e0 \u00e8 in declino a causa della mancanza di manutenzione del letto che tende a essere invaso dai prodotti dell'erosione. Attraversa la citt\u00e0 di Quibd\u00f3, capitale del dipartimento di Choc\u00f3 e porto fluviale.\nSfocia attraverso un piccolo delta nel golfo di Urab\u00e1 presso l'estremit\u00e0 occidentale della costa caraibica della Colombia."}
{"id": "2106819", "revid": "123779365", "url": "https://it.wikipedia.org/wiki?curid=2106819", "title": "Giovani Marmotte", "text": "Le Giovani Marmotte (in inglese: \"Junior Woodchucks\") sono un'immaginaria organizzazione scout internazionale appartenente all'universo di Paperopoli dei fumetti Disney. Furono ideate da Carl Barks nel 1951 nella storia \"Paperino e l'E.S.S.B.\" (\"Operation St. Bernard\"), prendendo probabilmente spunto dal cortometraggio \"Good Scouts\" (\"Bravi Scouts\") da lui sceneggiato nel 1938.\nNelle prime traduzioni italiane, anzich\u00e9 \"Giovani Marmotte\" venivano chiamati Giovani Esploratori.\nNel 1955, con la storia \"Paperino e la gara del ponte\", \u00e8 stata creata anche un'analoga organizzazione femminile, quella delle Giovani Esploratrici o Gioiette (\"Littlest Chickadees\"), fra i cui membri figureranno le nipoti di Paperina: Ely, Emy, Evy; ad oggi, invece, le Giovani Marmotte risultano comprendere ugualmente membri maschili e femminili.\nCaratteristiche.\nI loro membri pi\u00f9 conosciuti sono i nipoti di Paperino - Qui, Quo, Qua - che ricoprono il grado di generali. Durante la stagione estiva si ritrovano in un campeggio ad est di Paperopoli, guidati e coordinati da una figura autoritaria, il Gran Mogol (che a sua volta risponde ad altri superiori in grado, come il Grandissimo Mogol).\nLa bandiera delle Giovani Marmotte \u00e8 un rombo giallo in campo rosso. Il rombo giallo \u00e8 riportato anche sulla parte anteriore del copricapo indossato dalle GM.\nUna caratteristica delle Giovani Marmotte \u00e8 la loro passione per le inverosimili decorazioni al merito, spesso fonte di litigi con lo zio Paperino, che le giudica un'inutile ostentazione.\nNelle storie in cui sono Giovani Marmotte, Qui, Quo e Qua portano berretti in pelo alla Davy Crockett al posto dei tradizionali cappelli colorati. A ciascun membro viene inoltre consegnata una copia del Manuale delle Giovani Marmotte, mini-enciclopedia tascabile contenente tutte le informazioni possibili nonostante le sue dimensioni ridotte (per questo soprannominato \"l'Infallibile\"), che i tre nipotini portano con s\u00e9 anche durante le avventure con gli zii Paperino e Paperone perch\u00e9 gli permette di uscire illesi dai guai pi\u00f9 inverosimili.\nOrigini.\nSecondo l'autore Don Rosa, le Giovani Marmotte furono fondate da Clinton Coot, figlio del fondatore di Paperopoli (Cornelius Coot) e pap\u00e0 di Nonna Papera. Prima sede del corpo fu \"Forte Paperopoli\" in cima alla \"Collina Ammazzamuli\" (in seguito rinominata \"Collina Ammazzamotori\"), prima che Paperon de' Paperoni l'acquistasse per costruirvi il suo deposito. Il forte in questione era stato costruito dai primi coloni inglesi per difendersi dai pellirosse. Nella storia del 1997 di questo autore \"Le Giovani Marmotte - Q.U.E.S.T.I.O.N.E. D.I. G.E.R.G.O.\" viene raccontato che Qui, Quo e Qua superarono brillantemente la prova di ammissione al corpo delle GM riuscendo nell'impresa di ricostruire l'antico forte, anche se su un'altra collina. \nSempre secondo Don Rosa, il Manuale non \u00e8 altro che un compendio del sapere contenuto nella leggendaria Biblioteca di Alessandria, trascritto nei vari secoli fino a sintetizzarlo al massimo.\nTestata.\nNegli anni novanta la Disney Italia pubblic\u00f2 un mensile dedicato alle Giovani Marmotte, dal titolo GM-Giovani Marmotte. I personaggi principali delle storie erano (oltre ai pluridecorati generali Qui, Quo, Qua e al Gran Mogol):"}
{"id": "2106823", "revid": "1437331", "url": "https://it.wikipedia.org/wiki?curid=2106823", "title": "Procedimenti giudiziari a carico di Oscar Wilde", "text": "Lo scrittore irlandese Oscar Wilde fu il protagonista di due procedimenti giudiziari, che ebbero un impatto notevole su di lui e che lo segnarono per il resto della sua vita. Nel primo dei due processi (1895), fu Wilde ad accusare di calunnia John Sholto Douglas, nono marchese di Queensberry e padre di Alfred Douglas, con cui Wilde intratteneva una relazione dal 1891. Il procedimento, per\u00f2, si ritorse rapidamente contro Wilde stesso, per le prove sulla sua omosessualit\u00e0 raccolte da investigatori ingaggiati dalla difesa che le rese note in tribunale.\nCi\u00f2 origin\u00f2 il secondo procedimento, che vide questa volta Wilde imputato per sodomia. Celebre il riferimento all'\u00abamore che non osa pronunciare il proprio nome\u00bb emerso durante il dibattimento, che si concluse con la condanna per lo scrittore a due anni di reclusione che scont\u00f2 presso il carcere di Reading. Il processo ebbe una risonanza internazionale, perch\u00e9 Wilde era gi\u00e0 un autore molto noto.\nGli antecedenti del processo.\nLa relazione con Alfred Douglas.\nWilde, anche se sposato con Constance, viveva tranquillamente la propria omosessualit\u00e0 con Alfred Douglas, anche se, per il carattere burrascoso del giovane \"Bosie\", come lo chiamava Wilde, i due litigavano spesso. Ogni litigio si concludeva con l'abbandono da parte di Wilde del ragazzo, ma poco dopo i due si riconciliavano: questa relazione era naturalmente malvista dalla societ\u00e0 dai proclamati severi costumi sessuali vittoriani a cui i due amanti appartenevano.\nIn particolare il padre del ragazzo, un nobile austero e di severi princ\u00ecpi, faceva di tutto per far cessare la scandalosa relazione del figlio. Pochi giorni prima che tutto iniziasse, Alfred aveva litigato con Wilde che, per incontrare di nuovo il suo amato, era ricorso ad ogni stratagemma possibile: prima aveva convinto sua madre, Lady Wilde, a scrivere a suo nome all'amante e poi, addirittura, aveva spinto la moglie a chiedere ad Alfred di riappacificarsi con lui.\nMa i rapporti tempestosi tra i due erano proseguiti sino al punto che nel marzo 1894 Wilde aveva rifiutato di incontrare Alfred, che aveva minacciato di suicidarsi. Il grande autore irlandese alla fine cedette e da quel momento le sorti dei due amanti furono legate l'una all'altra.\nI primi screzi con il marchese.\nIl 1\u00ba aprile 1894 durante un pranzo al Caf\u00e9 Royal ci fu un incontro tra Wilde e il padre di Alfred, John Sholto Douglas, nono marchese di Queensberry che successivamente scrisse una lettera al figlio chiedendogli che cosa avesse intenzione di fare riguardo alla sua vita scandalosa. La risposta di Alfred fu: \u00abche omino buffo che sei\u00bb\nI rapporti tra i due amanti nel frattempo si fecero sempre pi\u00f9 aspri tanto che il ragazzo part\u00ec da solo per Firenze e soltanto dopo diverso tempo venne raggiunto da Wilde, le cui condizioni economiche stavano divenendo sempre pi\u00f9 precarie. Il 30 giugno, a casa sua, Wilde incontr\u00f2 nuovamente il padre del giovane Douglas che comment\u00f2 divertito questo avvenimento.\nNell'ottobre 1894, per assecondare il volere di Bosie, Wilde si trasfer\u00ec al Grand Hotel di Brighton, dove si ammal\u00f2. Dopo un ennesimo litigio causato dal giovane, Wilde decise di abbandonare l'amante. Il 16 ottobre gli arriv\u00f2 una lettera da Douglas con parole cos\u00ec offensive che Oscar non riusc\u00ec mai a dimenticarle, tanto che volle rendere definitiva la sua separazione e scrisse in questo senso a Queensberry promettendogli che mai pi\u00f9 avrebbe rivisto il figlio.\nSaputo della morte di Drumlanrig, il fratello di Douglas, Wilde cambi\u00f2 ancora idea e i due, ormai riconciliati, partirono per Algeri e poi per Blida, nel gennaio 1895 dove consumarono hascisc in quantit\u00e0. Andr\u00e9 Gide gli sugger\u00ec di essere prudente, ma per Oscar questo avrebbe significato tornare sui propri passi mentre riteneva ormai che si potesse andare solo avanti. Wilde torn\u00f2 a Parigi dove incontr\u00f2 Edgar Degas che, quasi presagendo quanto stava per accadere, gli parl\u00f2 di prigione.\nIl primo processo.\nL'accusa di calunnia.\nWilde mal sopportava che un'altra persona, come il padre di Alfred Douglas, gli potesse ordinare come comportarsi in nome della ipocrita moralit\u00e0 dei suoi tempi. Questo gli caus\u00f2 situazioni anche imbarazzanti come nell'episodio di Aim\u00e9e Lowther dove la sua allusione all'omosessualit\u00e0 fu palesemente non compresa da tutti i presenti tra i quali Ellen Terry che gli chiese spiegazioni sulla sua battuta, nell'imbarazzato silenzio generale.\nOscar agli inizi del 1895 si rifiut\u00f2 di ospitare nell'Avondale Hotel a Piccadilly l'ennesimo giovane con cui Alfred voleva avere dei rapporti. Douglas allora cambi\u00f2 albergo andando con il ragazzo. Il 28 febbraio alle ore 16:30, il portiere dell'albergo, come da istruzioni ricevute 10 giorni prima, porse a Wilde - che stava uscendo per recarsi ad un club nei pressi - un biglietto del marchese di Queensberry, che, con gravi offese, dava del ruffiano e \"sodomita\" a Wilde.\nWilde di primo acchito cerc\u00f2 di lasciare l'albergo ma, essendo senza soldi, non pot\u00e9 saldare il conto. Rimanendo in attesa di aiuti scrisse sia ad Alfred che a Lewis, suo vecchio amico e avvocato, che gli ricord\u00f2 che non poteva assisterlo in quanto era stato assunto dal marchese stesso. Decise allora di rivolgersi all'avvocato Humphreys, che accett\u00f2 di rappresentarlo in giudizio sperando di riceverne una grande pubblicit\u00e0 data la notoriet\u00e0 delle persone citate in tribunale. Robert Ross tent\u00f2 ancora inutilmente un intervento per risolvere la questione con il marchese in persona.\nLa causa secondo Humphreys era come vinta, ma serviva, per le spese legali, il denaro che fu fornito dalla moglie del marchese e dal fratello di Alfred. Il 1\u00ba marzo 1895, alla centrale di polizia di Marlborough Street, Wilde ottenne un mandato di cattura per il marchese. In attesa del processo Oscar con la moglie e Douglas (il 7 marzo) assistettero alla prima di \"L'importanza di chiamarsi Ernesto\".\nI capi di accusa.\nL'accusa di Wilde venne condotta in tribunale dal famoso avvocato Edward George Clarke.\nGli investigatori della difesa del marchese, che erano alla ricerca d'indizi utili per accusare Wilde, grazie alle indicazioni di una prostituta, arrivarono al numero 13 di Little College Street e quindi all'alloggio di Alfred Taylor dove trovarono tutti gli indirizzi di tutti i ragazzi che Wilde stava frequentando (o che aveva frequentato). Questi furono rintracciati e convocati in tribunale per testimoniare contro Wilde.\nNel frattempo Douglas e Wilde erano a Montecarlo, dove al tavolo di gioco persero molti soldi tanto che non avevano di che pagare l'albergo dal quale furono cacciati.\nAll'apertura del processo furono presentate 15 testimonianze riguardanti il reato di sodomia attribuito a Wilde:\nIl processo continu\u00f2 il 3 aprile 1895 all'Old Bailey con il giudice R. Henn Collins.\nWilde volle non citare in tribunale Douglas per evitargli la sofferenza di testimoniare contro suo padre.\nLa difesa e il verdetto.\nWilde, interrogato dagli inquirenti, diede il meglio della sua arguzia nelle sferzanti risposte e descrizioni dei suoi rapporti con il padre di Alfred tanto che l'aula del tribunale fu sul punto di essere sgombrata per le continue risate del pubblico. Gli avvocati della difesa cercarono con la lettura di brani de \"Il ritratto di Dorian Gray\" di far confessare a Wilde che il romanzo contenesse ambigui richiami sessuali ma, derisi anche ironicamente da Oscar per la pessima lettura, non ci riuscirono.\nPassati ad accusarlo a proposito della frequentazione dei ragazzi, Wilde neg\u00f2 ogni rapporto di sodomia e a quel punto furono lette le lettere che il marchese aveva inviato alla moglie e al figlio presentandolo come padre seriamente preoccupato per il figlio. Il giudice stesso si congratul\u00f2 per la sua arringa con l'avvocato Carson, il difensore. Il marchese venne assolto.\nIl secondo processo.\nLe reazioni.\nLa difesa di Wilde venne assunta dallo stesso avvocato che aveva condotto l'accusa dello scrittore contro il marchese di Queensberry, ma il patrocinio fu gratuito, poich\u00e9 Clarke riteneva di aver commesso errori nella conduzione del primo processo. Wilde, quindi, fu accusato a sua volta e nonostante gli si consigliasse di fuggire all'estero rimase fatalisticamente in attesa del mandato di cattura che gli fu consegnato con l'accusa di atti osceni e sodomia. L'ostilit\u00e0 verso Wilde del pubblico cominci\u00f2 a manifestarsi: il suo nome fu tolto dai cartelloni pubblicitari, le sue rappresentazioni teatrali vennero sospese, ed anche negli USA l'attrice Rose Coghlan, che doveva di l\u00ec a poco metter in scena a \"Una donna senza importanza\", interruppe ogni rapporto con l'autore.\nIn Francia la situazione per Wilde era anche peggiore: Jules Huret il 13 aprile del 1895 in un articolo aveva scritto riferendosi a tre personaggi chiamandoli amici di Wilde. Marcel Schwob e Jean Lorrain mentendo dissero di non essere in alcun modo suoi amici, mentre Rabbonire Catulle Mend\u00e8s arriv\u00f2 a sfidare a duello l'autore dell'articolo per quella che riteneva un'offesa.\nLa vendita di fotografie che ritraessero Wilde fu vietata in Francia. Sarah Bernhardt, che si era detta disponibile a comprare i diritti di \"Salom\u00e9\" per coprire le spese processuali di Wilde, successivamente rifiut\u00f2. Solo alcuni, come Willy (il marito di Colette) e Octave Mirbeau, gli furono solidali.\nLa definizione di \"Amore\".\nL'udienza del nuovo processo inizi\u00f2 il 6 aprile e nell'aspettarla Wilde dovette rimanere detenuto nel carcere di Bow Street dove si chiuse in un doloroso mutismo. Sebbene il giudice Sir John Bridge dichiarasse che esistevano colpe peggiori di quelle addebitate a Wilde, tuttavia non volle concedergli la libert\u00e0 provvisoria.\nWilde fu difeso da Travers e Edward Clarke, che non volle essere compensato. Il pubblico ministero incaricato dell'accusa era Charles Gill. Durante il controinterrogatorio Gill lesse una poesia di Alfred Douglas, intitolata \"Two Loves\" (\"Due amori\") e chiese a Wilde:\nWilde rispose: \u00abl'Amore, che non osa dire il suo nome in questo secolo, \u00e8 il grande affetto di un uomo anziano nei confronti di un giovane, lo stesso che esisteva tra Davide e Gionata, e che Platone mise alla base stessa della sua filosofia, lo stesso che si pu\u00f2 trovare nei sonetti di Michelangelo e di Shakespeare... Non c'\u00e8 nulla di innaturale in ci\u00f2.\u00bb\nIl pubblico accolse con applausi la risposta di Wilde. Sentite le testimonianze dei giovani accusati di aver avuto rapporti illeciti con Wilde la giuria decise solo per la non colpevolezza di Atkinson, uno degli imputati. Visto che non si era giunti ad una decisione Lockwood, il vice procuratore generale chiese un nuovo processo.\nCauzione.\nIl giudice Baron Pollock in attesa del nuovo processo fiss\u00f2 la cauzione per la libert\u00e0 provvisoria a 2.500 sterline, raccolte poi dagli amici di Oscar che il 7 maggio venne rilasciato.\nSeppure temporaneamente libero, Wilde continuava ad essere minacciato dal marchese che aveva assunto degli uomini anche per dargli una lezione; chiese quindi ospitalit\u00e0 alla madre e al fratello (sposato ora con Lily Lees) al 146 di Oakley Street, promettendo loro che non sarebbe scappato e che avrebbe accettato di sottoporsi al nuovo processo. In quei giorni ebbe la visita di alcuni amici come Percy Douglas, fratello di Alfred, e Harris che solo allora, per stessa ammissione di Wilde, comprese che non era innocente delle accuse fattegli.\nHarris progett\u00f2 una fuga per Wilde rivolgendosi a un suo amico che era disposto a prestare il suo yacht gratuitamente. Sebbene sia Constance che Ada gli chiedessero di non affrontare il processo, Wilde decise di non fuggire e si trasfer\u00ec a casa dei Leverson dove fece il possibile per non dare fastidio.\nSentenza definitiva.\nIl nuovo giudice Sir Alfred Wills separ\u00f2 il processo di Wilde da quello di Taylor, facendo iniziare per primo quello riguardante quest'ultimo. Durante le udienze fu messo in rilievo come Wilde, provato dal lungo processo, fosse diventato mite e innocuo e si diceva che ancora tanto egli poteva dare alla letteratura se libero. Sebbene i suoi amici fossero convinti che alla fine Wilde sarebbe stato assolto, la giuria si espresse affermando la colpevolezza di Wilde tranne che per ci\u00f2 che riguardava il rapporto con Shelley.\nIl giudice emise la sentenza dopo aver affermato che \u00abPersone capaci di compiere simili cose sono chiaramente sorde ad ogni sentimento di vergogna... \u00c8 il peggior processo che io abbia mai presieduto\u00bb, applicando il massimo della pena: due anni di reclusione per entrambi gli imputati. Il pubblico reag\u00ec gridando \u00abvergogna\u00bb. Wilde alla lettura della sentenza disse: \u00abMio Dio, mio Dio\u00bb e come taluni sostengono \u00abE io? Non posso dir nulla?\u00bb e, quasi svenuto, venne portato in cella.\nL'altro condannato, Alfred Taylor, ebbe modo di fuggire in America. Le reazioni immediate dei prostituti che avevano testimoniato contro Wilde e del marchese furono euforiche, mentre i giornali decantarono la fine dell'estetismo."}
{"id": "2106826", "revid": "1950485", "url": "https://it.wikipedia.org/wiki?curid=2106826", "title": "Gennaro Silvestro", "text": "Biografia.\n\u00c8 noto principalmente per il suo ruolo dell'agente \"Francesco Silla\", nella serie televisiva di Rai 3, \"La squadra\", personaggio che torna anche nello spinoff \"La nuova squadra\". Ha avuto anche un ruolo nella soap opera \"Un posto al sole\".\nNasce, per\u00f2, come attore teatrale muovendo i primi passi all'interno di un Laboratorio Pratico di teatro diretto da Gaetano Liguori al Teatro Tot\u00f2 di Napoli.\nEsordio cinematografico in \"Luna rossa\", film del 2001 diretto da Antonio Capuano. Dal 2014 interpreta il ruolo del boss Pietro De Luca nella commedia \"Benvenuti in casa Esposito\", liberamente tratta dall'omonimo romanzo di Pino Imperatore. Dal 2017 interpreta il ruolo di Francesco Romano nella serie \"I bastardi di Pizzofalcone\"."}
{"id": "2106830", "revid": "834", "url": "https://it.wikipedia.org/wiki?curid=2106830", "title": "Det som er mitt", "text": ""}
{"id": "2106831", "revid": "729019", "url": "https://it.wikipedia.org/wiki?curid=2106831", "title": "Fiat C.R.30", "text": "Il Fiat C.R.30 era un aereo da caccia monomotore, monoposto e biplano, prodotto dall'azienda italiana Fiat Aviazione negli anni trenta.\nProgettato dall'ingegner Celestino Rosatelli, era destinato a sostituire il precedente C.R.20 nei reparti della Regia Aeronautica, ma a causa delle sue prestazioni non del tutto soddisfacenti Rosatelli ne svilupp\u00f2 una nuova variante che sarebbe diventata uno dei pi\u00f9 apprezzati biplani da caccia dei primi anni trenta, il Fiat C.R.32.\nStoria del progetto.\nNel 1930, per via delle pressioni dell'allora Sottosegretario di Stato per l'Aeronautica Italo Balbo, fu progettato il Fiat C.R.30, un \"supercaccia\" dotato di un nuovo e potente motore, il FIAT A.30RA e tecnologicamente superiore ai caccia precedenti, rappresentati dal Fiat C.R.20.\nL'ufficio tecnico della Fiat Aviazione, diretto dall'ingegner Celestino Rosatelli che ne cur\u00f2 direttamente il progetto, inizi\u00f2 a sviluppare il nuovo modello, indicato dall'azienda come C.R.30, che riproponeva l'impostazione classica per l'epoca, monomotore, monoposto e biplano. Sottoposto il progetto di massima alla commissione del Ministero dell'Aeronautica, in data 7 febbraio 1931 fu emesso un ordine di fornitura per tre prototipi da avviare a prove di valutazione.\nIl primo e il secondo prototipo volarono rispettivamente il 5 marzo e il 13 maggio 1932, mentre il terzo vol\u00f2 il 20 maggio dello stesso anno. Fra il 1932 e il 1933 questi esemplari parteciparono a numerose gare ed eventi internazionali ottenendo ottimi risultati, tra queste l'edizione del meeting internazionale aereo di Zurigo del 26 e 27 maggio 1932 dove il velivolo pilotato dall'allora maggiore Guglielmo Cassinelli riusc\u00ec a registrare una velocit\u00e0 massima di 343 km/h su un circuito di 195 km.\nPoich\u00e9 il C.R.30 era una soluzione provvisoria in attesa del C.R.32 non venne prodotto in gran numero.\nIl primo ordine risale al 6 giugno 1933, riguardante la Serie I composta da 44 esemplari, seguirono ulteriori serie per 36 e 32 esemplari, per un totale complessivo di 117 aerei, pi\u00f9 un probabile 118\u00ba .\nSommando questo dato ai tre prototipi iniziali la cifra sale a 121 nella configurazione monoposto, al quale bisogna sommare 60 modelli in versione biposto.\nLa cifra finale di produzione si attesta su un totale di 201 macchine, dovendo sommare al dato precedente 11 esemplari monoposto e 10 biposto destinati all'esportazione.\nTecnica.\nDotato di un motore Fiat A.30 RA a 12 cilindri a V di 60\u00b0 raffreddato a liquido che erogava la potenza di 700 CV al decollo e di 600 CV in volo, il Fiat C.R.32 raggiungeva una velocit\u00e0 massima di 351 km/h.\nL'elica era di produzione Fiat, metallica e bipala, a passo variabile a terra, con un diametro di 2,82 metri.\nIl motore era alimentato da un serbatoio principale sganciabile da 345 litri ed uno opzionale da 57 litri, pi\u00f9 uno da 28 litri per l'avviamento.\nOltre a questi il C.R.30 possedeva un serbatoio da 37 litri per l'olio, uno da 3,85 per l'acqua e una bombola da 6,52 kg di tetracloruro di carbonio.\nLa cellula era metallica, fatta in duralluminio, come parte del rivestimento, mentre il resto era in tela.\nIl carrello era fisso, con tutte e tre le ruote carenate ed il ruotino oscillante e autocentrante.\nIl Fiat C.R.30 era armato con 2 mitragliatrici Vickers Mk.2* camerate con munizionamento calibro 7,7 mm, dotate di 500 colpi ciascuna. Per missioni di attacco al suolo poteva trasportare 12 bombe antiuomo da 2 kg.\nSi poteva equipaggiare con radio trasmittente Marconi RA.80-I ed una ricevente IMCAARC (entrambe destinate al mercato estero dato che sugli aerei italiani non apparivano), ed in pi\u00f9 era possibile l'installazione di una fotocamera planimetrica AP.10 o AGR.61 ed una fotomitragliatrice OMI.\nImpiego operativo.\nIl Fiat C.R.30 venne assegnato al 1\u00ba e 2\u00ba Stormo, ed in seguito equipaggi\u00f2 anche il IX ed il X Gruppo del 4\u00ba Stormo.\nTra il 1939 e il 1942, dopo che la produzione era cessata da tempo, vennero costruiti 56 C.R.30B biposto da addestramento.\nI C.R.30B rimasero in produzione ed in servizio fino ad agosto/settembre del 1943, quando sparirono dall'organico.\nRiguardo al mercato estero, l'Heimwehr Flieger Korps austriaco ne ordin\u00f2 6 esemplari (tre C.R.30 e tre C.R.30B) che, dopo l'Anschluss vennero incamerati dalla Luftwaffe e assegnati alla Luftwaffen Kommando \u00d6sterreich. In seguito, due di questi esemplari vennero ceduti alla Magyar Kir\u00e1lyi Honv\u00e9d L\u00e9gier\u0151 ungherese.\nLa Cina acquist\u00f2 due C.R.30 per la Chung-Hua Min-Kuo K'ung-Ch\u00fcn.\nLa Germania dopo l'8 settembre 1943 requis\u00ec almeno sette C.R.30B.\nIl Paraguay per via della guerra del Chaco acquist\u00f2 due C.R.30.\nLa Spagna ebbe due C.R.30 per l'Aviaci\u00f3n Nacional.\nIl Venezuela ottenne un C.R.30.\nEd infine l'Ungheria, oltre ai due esemplari ex austriaci, acquist\u00f2 due C.R.30 e dieci C.R.30B."}
{"id": "2106835", "revid": "834", "url": "https://it.wikipedia.org/wiki?curid=2106835", "title": "Attack of the Graveyard Ghouls", "text": ""}
{"id": "2106839", "revid": "834", "url": "https://it.wikipedia.org/wiki?curid=2106839", "title": "How to Kill a Monster", "text": ""}
{"id": "2106840", "revid": "599013", "url": "https://it.wikipedia.org/wiki?curid=2106840", "title": "Marie Cl\u00e9mence Richard", "text": "Era figlia di Jean-Baptiste Richard (Nancy, 31 maggio 1801 \u2013 Lasarte, 8 gennaio 1857) e di Jos\u00e9phine Grandmontagne, figlia di un fabbro, anch'egli di origine lorenese, Claude-Fran\u00e7ois Grandmontagne. Il padre era venuto nella zona dei Pirenei per lavorare presso le fonderie di Banca ed il 12 novembre 1829 aveva sposato Jos\u00e9phine.\nBiografia.\nMarie Cl\u00e9mence segu\u00ec i genitori di fonderia in fonderia, sempre nella zona dei Paesi Baschi. Nel 1857 sua sorella Lucia Onorina spos\u00f2 a Zegama (Guip\u00fazcoa) Claudio Otaegui e la coppia si stabil\u00ec a Hondarribia.\nClaudio Otaegui faceva parte di un gruppo di filologi baschi che traducevano testi nei diversi dialetti baschi per conto di Luigi Luciano Bonaparte. Quest'ultimo soggiorn\u00f2 nella zona nel 1857 ed \u00e8 probabile che abbia conosciuto allora Marie Cl\u00e9mence, cognata dell'Otaegui.\nEgli si era separato nel 1850 dalla moglie Maria Anna Cecchi. Marie Cl\u00e9mence condivise la vita del principe Bonaparte in Inghilterra ove gli diede un figlio, Luigi Clodoveo (11 febbraio 1859 \u2013 1894)\nMarie Cl\u00e9mence visse nell'ambiente multilingue delle fonderie a carbone di legna dei Pesi baschi. Se gli operai qualificati erano in gran parte originari della Franca Contea o della Borgogna o della Lorena, e quindi francofoni, non era lo stesso per la restante mano d'opera e per la popolazione locale, che si esprimeva, a seconda dei casi, con il dialetto basco solentino, navarrese o guipuzcoano. Le conoscenze linguistiche di Marie Cl\u00e9mence, acquisite nella sua prima infanzia, furono certamente di grande aiuto a Luigi Luciano Bonaparte nelle sue ricerche sui dialetti baschi.\nMatrimonio, figli e morte.\nMaria Anna Cecchi, prima moglie di Luigi Luciano Bonaparte, mor\u00ec il 17 marzo 1891. Luigi Luciano e Marie Cl\u00e9mence, dopo una vita vissuta insieme, poterono sposarsi e lo fecero a Londra il 15 giugno 1891. Tre mesi dopo (il 3 novembre) Luigi Luciano Bonaparte mor\u00ec a Fano in Italia. Cl\u00e9mence Richard gli sopravvisse 24 anni, mantenendo la sua residenza nella capitale inglese ove era chiamata \u00abPrincipessa Cl\u00e9mence\u00bb. Marie Cl\u00e9mence e Luigi Luciano ebbero un solo figlio:"}
{"id": "2106841", "revid": "834", "url": "https://it.wikipedia.org/wiki?curid=2106841", "title": "Calling All Creeps!", "text": ""}
{"id": "2106842", "revid": "76963", "url": "https://it.wikipedia.org/wiki?curid=2106842", "title": "Andrea Marrocco", "text": "Biografia.\n\u00c8 celebre principalmente per il suo ruolo dell'agente \"Demetrio De Pasquale\", protagonista della serie televisiva \"La squadra\", andata in onda dal 2000 al 2007. In precedenza Marrocco aveva fatto parte del cast della soap opera \"Un posto al sole\". Dopo la fine de \"La squadra\", nel 2008 ha lavorato nella serie tv di Rai 2, \"Terapia d'urgenza\"\nHa avuto anche alcune esperienze come attore teatrale (\"C'\u00e8 del marcio in Danimarca\", \"Love in Shakespeare\", \"I figli di mamma Minnie\" e \"ByeByeBatman\") e cinematografico nei film \"L'uomo in pi\u00f9\" (2001), regia di Paolo Sorrentino, e \"Il resto di niente\" (2003), diretto da Antonietta De Lillo.\nCome autore e regista ha girato i cortometraggi \"Othello\" (2006), \"Ho preso un bambino per mano\" (2008), \"'O i'lloco\" (2008) finalista al Giffoni Film Festival, e il documentario per il Museo Mineralogico di Napoli \"La macchina del tempo\" (2011).\nHa scritto e diretto \"Il sindaco, il vecchio e il mare\" (2012), progetto di interesse culturale del Ministero per i Beni e le Attivit\u00e0 Culturali, un cortometraggio dedicato ad Angelo Vassallo, sindaco di Pollica, ucciso il 5 settembre 2010."}
{"id": "2106853", "revid": "834", "url": "https://it.wikipedia.org/wiki?curid=2106853", "title": "The Lighted Rooms", "text": ""}
{"id": "2106855", "revid": "834", "url": "https://it.wikipedia.org/wiki?curid=2106855", "title": "The Drowning People", "text": ""}
{"id": "2106858", "revid": "53588", "url": "https://it.wikipedia.org/wiki?curid=2106858", "title": "Metaracconto", "text": ""}
{"id": "2106860", "revid": "834", "url": "https://it.wikipedia.org/wiki?curid=2106860", "title": "The Revenge of the Lawn Gnomes", "text": ""}
{"id": "2106863", "revid": "4175", "url": "https://it.wikipedia.org/wiki?curid=2106863", "title": "Petrarca Rugby/Rosa 2005-2006", "text": ""}
{"id": "2106864", "revid": "1522738", "url": "https://it.wikipedia.org/wiki?curid=2106864", "title": "Crocodylus siamensis", "text": "Il coccodrillo siamese (Crocodylus siamensis) \u00e8 una rarissima specie di coccodrillo d'acqua dolce originaria del Sud-est asiatico. Gli esemplari rimasti in cattivit\u00e0 si aggirano intorno alle 5000 unit\u00e0, i dati in natura sono incerti, forse 250 esemplari.\nCaratteristiche.\nDi lunghezza intorno ai 3 metri, con muso piuttosto largo e un'elevata cresta ossea dietro ad ogni occhio. Si nutrono di pesci (loro cibo di scelta), anfibi, rettili e piccoli mammiferi. In cattivit\u00e0, questi coccodrilli si riproducono durante la stagione umida (tra aprile e maggio) e depongono da 20 a 50 uova.\nConservazione.\nAlla fine del XIX secolo questo rettile \u2013 presente nel Vietnam, nel Laos, nella penisola di Malacca, in Thailandia e nelle isole di Giava e del Borneo \u2013 era comune e diffuso in tutti i laghi e le paludi dell'Indocina. In seguito a causa dell'uomo, alla ricerca delle sue pelli, la specie and\u00f2 scomparendo; nella seconda met\u00e0 del XX secolo in Thailandia era quasi scomparso, e alla fine dello stesso secolo era sull'orlo dell'estinzione. Nel XXI secolo sono rimasti piccoli gruppi nel Myanmar e Laos, nel Parco Nazionale thailandese di Bang Sida, dove si sta cercando di ripopolare la specie.\nReperti museali in Italia.\nUn esemplare essiccato \u00e8 conservato presso il Museo Zoologico dell'Universit\u00e0 di Torino, proviene dal Vietnam ed \u00e8 stato raccolto nel giugno del 1866."}
{"id": "2106865", "revid": "153137", "url": "https://it.wikipedia.org/wiki?curid=2106865", "title": "Petrarca Rugby 2006-2007", "text": "Questa voce raccoglie le informazioni riguardanti la Petrarca Rugby nelle competizioni ufficiali della stagione 2006-2007.\nStagione.\nNell'annata 2006-2007, il Petrarca \u00e8 impegnato anche in campo internazionale, dopo la vittoria sul Rovigo nello spareggio alla fine del campionato precedente, che ha garantito ai bianconeri l'accesso alla European Challenge Cup 2006-2007. Il tecnico \u00e8 Pasquale Presutti, alla sua prima esperienza da allenatore, che da giocatore aveva vinto quattro scudetti con il Petrarca negli anni settanta. La squadra viene rinforzata con giocatori di prestigio, tra i quali il tre quarti centro Manuel Dallan, il tre quarti ala samoano Silao Leaega e soprattutto il grande realizzatore di calci piazzati Nicky Little, mediano d'apertura figiano. Lo sponsor, come nelle stagioni precedenti, \u00e8 l'azienda italiana di abbigliamento Carrera Jeans.\nSuper 10.\nLa stagione 2006-2007 del massimo campionato vede il riscatto del Petrarca rispetto alla mediocre stagione precedente. Dopo aver lottato per le principali posizioni, chiude la \"regular season\" al quarto posto, che gli d\u00e0 diritto ad affrontare il Benetton Treviso nelle semifinali dei \"play-off\". La partita di andata al Plebiscito di Padova termina con una sconfitta di misura (20-18), e dignitoso \u00e8 anche il ritorno, nel quale i trevigiani prevalgono per 20-5.\nNell'altra semifinale, il Calvisano viene eliminato dopo aver vinto l'andata con il Viadana. Tale vittoria garantisce alla squadra bresciana la partecipazione alla Heineken Cup 2007-2008, mentre il Petrarca viene ammesso alla meno prestigiosa European Challenge Cup 2007-2008. Il Benetton si aggiudicher\u00e0 poi il titolo sconfiggendo 28-24 il Viadana in campo neutro a Monza, in una drammatica partita finita ai supplementari.\nCoppa Italia.\nNel primo turno di Coppa Italia, il Petrarca viene inserito nel girone all'italiana con Calvisano, L'Aquila, Parma e Rovigo. Parma e Calvisano dominano il girone ed il Petraca viene eliminato chiudendo al terzo posto, nettamente staccato dalle prime.\nEuropean Challenge Cup.\nLa squadra padovana viene inserita nel girone a quattro con i francesi del Brive e del Montauban, e gli inglesi del Newcastle. Viene eliminata dopo sei secche sconfitte, con 47 punti fatti e 298 subiti."}
{"id": "2106871", "revid": "6923", "url": "https://it.wikipedia.org/wiki?curid=2106871", "title": "Delisting", "text": "Il delisting \u00e8 la revoca della societ\u00e0 dalle negoziazioni da una borsa valori. Differisce dal translisting, che indica invece passaggio da un mercato regolamentato a un altro, tipicamente da una borsa a un'altra perch\u00e9, per esempio, la seconda si ritiene pi\u00f9 vantaggiosa.\nDescrizione.\nEsso comporta la rimozione di un titolo azionario dal mercato su cui \u00e8 quotato, il titolo in oggetto cesser\u00e0 quindi di essere negoziato sul mercato regolamentato.\nIl ritiro dalle negoziazioni dei titoli della societ\u00e0 pu\u00f2 avvenire per volont\u00e0 dell'azionista di maggioranza della societ\u00e0 o per decisione della borsa a causa di irregolarit\u00e0 negli scambi.\nL'operazione ha un senso quando si ritiene che, per vari motivi, le azioni della societ\u00e0 non siano state fino a quel momento adeguatamente apprezzate dal mercato azionario; molto spesso avviene nell'ambito di un'operazione di leveraged buyout LBO.\nCause e motivazioni.\nLa motivazione principale che sta alla base della decisione, da parte di un operatore di private equity, di delistare una societ\u00e0 \u00e8 riferita alla sistematica sottovalutazione del titolo da parte del mercato. E con ci\u00f2 non si intende semplicemente un periodo di depressione del listino di riferimento o del settore ma, piuttosto, un disinteresse continuo del mercato per le azioni dell'impresa interessata. Pu\u00f2 essere attuata qualora questa risulti quotata su un mercato regolamentato, \u00e8 possibile il verificarsi della necessit\u00e0 di sottrarre i titoli della stessa dalla quotazione.\nLa sottovalutazione dei titoli pu\u00f2 essere dovuta a situazioni di possibile crisi nella societ\u00e0 oppure, nel caso di un'azienda che non presenta problemi, pu\u00f2 essere legata a problemi di operativit\u00e0 del mercato e alla presenza di una propriet\u00e0 cosiddetta dormiente.\nPer quanto riguarda i problemi legati al mercato, questi possono essere ricondotti a:\nTutti questi fattori portano a una situazione di underperformance di alcune societ\u00e0, generalmente di media e piccola capitalizzazione, e rendono possibile l'attuazione di operazioni di delisting da parte di operatori di private equity. La presenza di una propriet\u00e0 dormiente, invece, concorre alla sottovalutazione dei titoli societari a causa dell'incapacit\u00e0, del management e degli azionisti di riferimento, di sfruttare a pieno le capacit\u00e0 dell'azienda. In questi casi in cui il mercato sconta nel prezzo l'inadeguato ritmo di crescita indotto dal management e dagli azionisti di controllo, la societ\u00e0 potrebbe trarre beneficio nel ritirarsi dal listino.\nNel mondo.\nItalia.\nSecondo la normativa italiana, un titolo quotato su un mercato azionario regolamentato pu\u00f2 essere revocato dalla quotazione per decisione di Borsa Italiana, a causa del venir meno dei requisiti necessari alla permanenza sul listino o, in alternativa, la revoca dalle contrattazioni pu\u00f2 essere richiesta volontariamente da parte della societ\u00e0 e avallata dall'organo di controllo.\nNella ipotesi la societ\u00e0 intetessata faccia parte si un gruppo di imprese, nel caso di riduzione del flottante sotto il limite minimo a seguito di offerta pubblica di acquisto, il regolamento di Borsa Italiana prevede esplicitamente la revoca dalla quotazione. Un'altra ipotesi \u00e8 quella tramite fusione per incorporazione dell'azienda target in un'altra societ\u00e0 che pu\u00f2 essere quotata o non quotata.\nNei casi in cui, a seguito della realizzazione di OPA residuale obbligatoria prevista per chi detenga una partecipazione superiore al 90% (art. 108 del Testo Unico della FInanza \"TUF\" o a seguito dell'esercizio del diritto di acquisto da parte di un offerente che detenga pi\u00f9 del 95% del capitale sociale (art. 111 TUF). La revoca, in questi casi, \u00e8 operativa dal primo giorno di borsa aperta successivo all'ultimo giorno di pagamento del corrispettivo dell'offerta.\n\u00c8 possibile recedere dalle imprese collegate anche se \u00e8 stata la capogruppo a deliberare una trasformazione del suo oggetto sociale alterando direttamente le condizioni economiche della controllata (secondo l'art. 2497-quater del codice civile italiano)."}
{"id": "2106875", "revid": "1473486", "url": "https://it.wikipedia.org/wiki?curid=2106875", "title": "Duccio Demetrio", "text": "Biografia.\nLe sue ricerche promuovono la scrittura di s\u00e9 stessi, sia per lo sviluppo del pensiero interiore e auto analitico, sia come pratica filosofica. Gi\u00e0 professore ordinario di Filosofia dell'educazione e di Teorie e pratiche della narrazione all'Universit\u00e0 degli Studi di Milano-Bicocca, \u00e8 ora direttore scientifico del Centro Nazionale Ricerche e studi autobiografici della Libera universit\u00e0 dell'Autobiografia di Anghiari (da lui fondata nel 1998 insieme a Saverio Tutino) e di \"Accademia del silenzio\"."}
{"id": "2106884", "revid": "188323", "url": "https://it.wikipedia.org/wiki?curid=2106884", "title": "Effetto coand\u0103", "text": ""}
{"id": "2106891", "revid": "712828", "url": "https://it.wikipedia.org/wiki?curid=2106891", "title": "Petru\u0161ka (Gunslinger Girl)", "text": ""}
{"id": "2106897", "revid": "1573940", "url": "https://it.wikipedia.org/wiki?curid=2106897", "title": "Agamyxis pectinifrons", "text": "Agamyxis pectinifrons () \u00e8 un pesce osseo d'acqua dolce appartenente alla famiglia Doradidae.\nDistribuzione e habitat.\n\u00c8 endemico del bacino del Rio delle Amazzoni, in America meridionale.\nDescrizione.\nMisura fino a 15\u00a0cm di lunghezza.\nAcquariofilia.\nAllevato in acquario."}
{"id": "2106898", "revid": "834", "url": "https://it.wikipedia.org/wiki?curid=2106898", "title": "You Can't Scare Me!", "text": ""}
{"id": "2106901", "revid": "149587", "url": "https://it.wikipedia.org/wiki?curid=2106901", "title": "Istarski Demokratski Sabor", "text": ""}
{"id": "2106902", "revid": "1573940", "url": "https://it.wikipedia.org/wiki?curid=2106902", "title": "Oratorio dei Santi Sebastiano e Rocco (Stella)", "text": "L'oratorio dei Santi Sebastiano e Rocco \u00e8 un luogo di culto cattolico situato nella frazione di Gameragna nel comune di Stella, in provincia di Savona. La chiesa \u00e8 sede della parrocchia omonima facente parte del vicariato di Albisola-Stella della diocesi di Savona-Noli. Sorge alle spalle della chiesa parrocchiale di Santa Caterina.\nStoria e descrizione.\nOratorio di medio-piccole dimensioni, risale al 1636 in ringraziamento della scampata epidemia di peste che non colp\u00ec la frazione di Gameragna.\nVenne rifatto successivamente nel 1722. A navata unica, ha presbiterio quadrato e volte a botte.\nSopra l'altare maggiore, sormontati da 4 reliquiari in legno dorato, si nota una tela raffigurante i santi titolari, risalente alla fine del XVIII secolo. Si conservano, oltre ad altre due tele del XVII-XVIII secolo, una cassa processionale raffigurante il \"Martirio di san Sebastiano\" attribuibile alla scuola di Anton Maria Maragliano, una raffigurante \"San Rocco\", opera di Giovanni Battista Rebagliati e due crocefissi processionali.\nInteressante \u00e8 inoltre una misura in marmo della Repubblica di Genova recante la data 1583. Sede dell'omonima Confraternita."}
{"id": "2106904", "revid": "106583386", "url": "https://it.wikipedia.org/wiki?curid=2106904", "title": "Carmzow-Wallmow", "text": "Carmzow-Wallmow \u00e8 un comune di 702 abitanti del Brandeburgo, in Germania.\nAppartiene al circondario (\"Landkreis\") dell'Uckermark (targa UM) ed \u00e8 parte della comunit\u00e0 amministrativa (\"Amt\") di Br\u00fcssow (Uckermark).\nStoria.\nIl comune di Carmzow-Wallmow venne creato il 31 dicembre 2001 dalla fusione dei comuni di Carmzow e di Wallmow.\nSuddivisione amministrativa.\nIl territorio comunale comprende 2 centri abitati (\"Ortsteil\"):"}
{"id": "2106906", "revid": "149727", "url": "https://it.wikipedia.org/wiki?curid=2106906", "title": "Carmzow", "text": ""}
{"id": "2106907", "revid": "149727", "url": "https://it.wikipedia.org/wiki?curid=2106907", "title": "Wallmow", "text": ""}
{"id": "2106909", "revid": "54253", "url": "https://it.wikipedia.org/wiki?curid=2106909", "title": "Xiamen", "text": "Xiamen (conosciuta anche come Amoy) \u00e8 una citt\u00e0 della Cina nella provincia del Fujian. \u00c8 posta di fronte all'isola di Taiwan e confina a nord con la citt\u00e0 di Quanzhou e a sud con la citt\u00e0 di Zhangzhou.\nStoria.\nNata nel 1394 come fortezza contro le incursioni dei pirati, divenne in seguito porto marittimo. Nel 1842, in seguito alla sconfitta nella guerra dell'oppio, Amoy, come era conosciuta dagli inglesi, divenne uno dei cinque porti franchi aperti ai commerci internazionali. Pi\u00f9 tardi divenne un importante centro industriale.\nA partire dal 1980 fu una delle prime quattro zone economiche speciali autorizzate dal governo centrale a sviluppare una economia diversificata.\nLuoghi d'interesse.\nTempio Nanputuo: unico tempio buddista rimasto in citt\u00e0.\nMuseo dei Cinesi all'Estero (Hu\u00e1qi\u00e1o b\u00f3w\u00f9gu\u0103n), che tratta della storia di quei cinesi che hanno deciso di emigrare all'estero.\nZhongshan Road (Zh\u014dng Sh\u0101n l\u00f9), una vivacissima strada con edifici in stile coloniale."}
{"id": "2106912", "revid": "834", "url": "https://it.wikipedia.org/wiki?curid=2106912", "title": "D'entre les morts", "text": ""}
{"id": "2106915", "revid": "1305772", "url": "https://it.wikipedia.org/wiki?curid=2106915", "title": "La citt\u00e0 della gioia", "text": ""}
{"id": "2106918", "revid": "468892", "url": "https://it.wikipedia.org/wiki?curid=2106918", "title": "Andrea e Michele", "text": "Andrea e Michele sono un duo di conduttori radiofonici italiani, composto da \nMichele Mainardi, laureato in architettura presso il Politecnico di Milano, colleziona alcune esperienze come deejay al fianco di alcuni importanti esponenti della musica house come Tony Humphries, Dimitri from Paris, Bob Sinclar e Claudio Coccoluto. Andrea Marchesi, laureato in filosofia alla Universit\u00e0 Statale di Milano, realizza la prima esperienza radiofonica nel 1993, in una radio locale di Cremona, \"Studioradio\", dove conduce la trasmissione \"House Party\". In seguito ha lavorato anche nella redazione della trasmissione \"Affari di cuore\", in onda su Rai 2 e condotta da Federica Panicucci.\nCome duo radiofonico, Andrea e Michele nel 2001 vengono assunti presso Radio Kiss Kiss dove conducono le trasmissioni \"KissMe\" e \"Discolive Club Parade\". In seguito lavorano per Radio Italia Network con la trasmissione \"I 2 senza\". Dal 2005 lavorano per Radio Deejay, dove conducono la trasmissione sportiva \"Due a zero\"; la stessa non sar\u00e0 pi\u00f9 sportiva nell'appuntamento mattutino sino all'estate 2009; dal settembre 2009 il nuovo nome del programma \u00e8 \"Deejay 6 tu\", rubrica fissa del venerd\u00ec \u00e8 \"Alta infedelt\u00e0\". Le storie pi\u00f9 interessanti raccontate dagli ascoltatori sono state raccolte e pubblicate in un omonimo libro pubblicato nel settembre 2012.\nDall'estate 2011 conducono inoltre, nel mese di agosto in diretta da viale Ceccarini a Riccione, una trasmissione serale insieme a Domenico Nesci.\nSono comparsi anche nell'episodio \"Infangare\" della sit com \"Camera Caf\u00e9\".\nNel mese di giugno 2011 prestano le loro voci, insieme a Giorgio Melazzi, per la realizzazione dell'Audiolibro \"Compendio Ragionato sull'Educazione della Natica\" di Alessandro Arcangelelli.\nDal settembre 2012 al giugno 2014 affiancano all'impegno mattutino un secondo appuntamento radiofonico su Radio Deejay, conducendo \"Non \u00e8 finita (finch\u00e9 non \u00e8 finita)\" la domenica sera, nella fascia tra le 18 e le 20."}
{"id": "2106919", "revid": "223320", "url": "https://it.wikipedia.org/wiki?curid=2106919", "title": "Andrea Marchesi", "text": ""}
{"id": "2106920", "revid": "223320", "url": "https://it.wikipedia.org/wiki?curid=2106920", "title": "Michele Mainardi", "text": ""}
{"id": "2106921", "revid": "124123", "url": "https://it.wikipedia.org/wiki?curid=2106921", "title": "Ywi", "text": "Biografia.\nFu discepolo di san Cutberto, vescovo di Lindisfarne. Da qui nel 625 parti alla volta della Bretagna.\nNient'altro si sa della sua vita.\nCulto.\nIl suo culto era professato in particolare in Francia ed in Inghilterra. Negli antichi calendari inglesi viene festeggiato l'8 ottobre, mentre il martirologio romano attualmente indica il 6 ottobre.\nDocumenti risalenti circa all'anno 1000 danno le sue reliquie nell'abbazia di Wilton, presso Salisbury."}
{"id": "2106923", "revid": "834", "url": "https://it.wikipedia.org/wiki?curid=2106923", "title": "La Cit\u00e9 de la joie", "text": ""}
{"id": "2106925", "revid": "329581", "url": "https://it.wikipedia.org/wiki?curid=2106925", "title": "Amoy", "text": ""}
{"id": "2106928", "revid": "834", "url": "https://it.wikipedia.org/wiki?curid=2106928", "title": "City of Joy", "text": ""}
{"id": "2106934", "revid": "712828", "url": "https://it.wikipedia.org/wiki?curid=2106934", "title": "Tobiuo Riders", "text": ""}
{"id": "2106936", "revid": "729019", "url": "https://it.wikipedia.org/wiki?curid=2106936", "title": "Les Courtilles", "text": "Asni\u00e8res \u2014 Gennevilliers \u2014 Les Courtilles \u00e8 la stazione numero 300 della metropolitana di Parigi sulla linea 13, stazione finale del ramo nord terminante nei comuni di Asni\u00e8res-sur-Seine e Gennevilliers. La stazione \u00e8 stata inaugurata il 14 giugno 2008. Essa \u00e8 il nuovo capolinea della linea 13 nella diramazione Asni\u00e8res\u2013Gennevilliers.\nLa stazione.\nCome si evince dal nome della stazione, essa \u00e8 ubicata ai confini con i comuni di Asni\u00e8res-sur-Seine e Gennevilliers. Dal 2011, in superficie, in coincidenza con la stazione della metropolitana, si trova una fermata della linea 1 del tram di Parigi.\nIn sede di progetto il nome della stazione era stato stabilito in \u00ab\"Asni\u00e8res \u2014 Gennevilliers \u2014 Le Luth\"\u00bb, dato dal nome dei complessi immobiliari esistenti nei pressi della realizzanda stazione."}
{"id": "2106937", "revid": "834", "url": "https://it.wikipedia.org/wiki?curid=2106937", "title": "L.A. Requiem", "text": ""}
{"id": "2106938", "revid": "40809", "url": "https://it.wikipedia.org/wiki?curid=2106938", "title": "APEnext", "text": ""}
{"id": "2106943", "revid": "834", "url": "https://it.wikipedia.org/wiki?curid=2106943", "title": "Lullaby Town", "text": ""}
{"id": "2106950", "revid": "122698861", "url": "https://it.wikipedia.org/wiki?curid=2106950", "title": "Corti Valenciane", "text": "Le Corti Valenciane (ufficialmente e in valenciano Les Corts o Corts Valencianes, in spagnolo Las Cortes o Las Cortes Valencianes) sono l'organo legislativo principale della Generalitat Valenciana e quindi della Comunit\u00e0 Valenciana (Spagna). Attualmente le Corti hanno come sede il Palazzo di Benicarl\u00f3 nella citt\u00e0 di Valencia.\nOrganizzazione, normativa e composizione.\nSecondo lo Statuto d'Autonomia della Comunit\u00e0 Valenciana, le Corti Valenciane sono l'istituzione della \"Generalitat Valenciana\" che rappresenta il popolo valenciano attraverso i suoi parlamentari, eletti tramite suffragio universale diretto, libero e segreto.\nLa denominazione \"Cortes Valencianas\" trae origine dalla volont\u00e0 di recupero della denominazione storica, ma il sistema di rappresentanza, competenza e funzionamento non \u00e8 come quello delle Corti Valenciane storiche, le quali rappresentavano i tre poteri: ecclesiastico, militare/nobiliare e reale.\nLo Statuto d'Autonomia menziona le Corti Valenciane fondamentalmente nel secondo capitolo, titolo II, anche se sono presenti riferimenti anche in altri articoli. Lo Statuto semplicemente indica la composizione delle Corti, le loro funzioni, i principi basilari del sistema elettorale, e detta una bozza generale dello Statuto dei Deputati. Tra le leggi che sviluppano lo Statuto, il Regolamento delle Corti Valenciane regola l'organizzazione e il funzionamento delle Corti. Il primo Regolamento delle Corti venne approvato nella fase di transizione democratica, e da quel momento il regolamento \u00e8 stato modificato in varie occasioni. Il Regolamento attuale \u00e8 del 18 dicembre del 2006.\nSecondo lo Statuto d'Autonomia le Corti Valenciane sono composte da un numero di deputati compreso tra 75 e 100. L'attuale Legge elettorale stabilisce il numero di 99 deputati, essendo la provincia la circoscrizione elettorale. Nella VI legislatura furono eletti 30 deputati per la circoscrizione di Alicante, 33 deputati per quella di Castell\u00f3n e 36 deputati per quella di Valencia. Lo Statuto d'Autonomia inoltre stabilisce che per poter ottenere un seggio, i candidati devono far parte di una lista che raggiunga almeno il 5% dei voti totali di tutta la Comunit\u00e0. Per le liste che superano il suddetto limite, il sistema che si utilizza \u00e8 il Metodo D'Hondt.\nStoria.\nDopo la conquista e durante il regno di Giacomo I d'Aragona, le necessit\u00e0 economiche e militari della Corona motivarono alcune riunioni del re con i rappresentanti delle tre classi sociali (la nobilt\u00e0, che controllava la base militare, il clero e la borghesia), per ottenere prestazioni militari o economiche.\nTuttavia, delle riunioni sotto il regno di Giacomo I, la pi\u00f9 importante fu quella dell'anno 1261 a Valencia, in cui il re giur\u00f2 e promulg\u00f2 i Fueros de Valencia.\nCome dimostrazione dell'importanza economica delle corti per la Corona, il re giur\u00f2 i \"fueros\" in cambio di 48.000 soldi, che vennero riuniti e donati dalla citt\u00e0 di Valencia e dai villaggi e dalle citt\u00e0 della Huerta de Valencia che appartenevano al clero e alla nobilt\u00e0, oltre che dalle citt\u00e0 di Castell\u00f3n de la Plana, Vilafam\u00e9s, Onda, Ll\u00edria, Corbera, Cullera e Gand\u00eda.\nIn queste Corti, il re Giacomo I instaur\u00f2 per i suoi successori l'obbligo di celebrare la Corte generale a Valencia all'inizio di ogni regno, appena i regnanti si fossero insediati nella citt\u00e0. La norma venne reiterata sia nelle Corti successive presiedute dallo stesso re, sia in quelle celebrate da suo figlio, Pietro III il Grande, il quale stabil\u00ec l'obbligo della convocazione delle corti al primo mese di ogni regno.\nQueste erano le uniche riunioni obbligatorie, ma il re poteva riunire le Corti anche in altre occasioni, secondo le necessit\u00e0.\nNel 1302, Giacomo II stabil\u00ec l'obbligo della celebrazione delle Corti ogni tre anni. Pi\u00f9 tardi, Pietro il Cerimonioso, nelle Corti di Valencia del 1336, conferm\u00f2 questa celebrazione triennale precisando che si doveva tenere il giorno di Ognissanti.\n\u00c8 tra il XIII secolo e l'inizio del XIV secolo che si aggiunsero le restanti citt\u00e0 e paesi del Regno di Valencia che ancora non erano entrate a far parte delle Corti, e nel 1329 si consegu\u00ec una rappresentativit\u00e0 territoriale completa.\nA partire da questo momento, non sempre si riunirono le citt\u00e0 e i paesi pi\u00f9 importanti, bens\u00ec si riunirono gli uni o gli altri a seconda dei temi trattati. Nonostante ci\u00f2, la rappresentanza era generalmente grande. Per esempio, alle Corti di Valencia dell'anno 1510 erano rappresentati: Ademuz, Alicante, Alcoy, Alpuente, Alcira, Biar, Bocairente, Burriana, Caudete, Castell\u00f3n de la Plana, Castielfabib, Cullera, Liria, Morella, Onteniente, Orihuela, Pen\u00e0guila, Pe\u00f1\u00edscola, Valencia, La Vila Joiosa, Villarreal, J\u00e1tiva, J\u00e9rica y Jijona.\nLe Corti di Valencia dell'anno 1418 crearono la \"Generalitat Valenciana\", con una durata stabilita degli incarichi di tre anni, ed \u00e8 proprio a met\u00e0 del XV secolo che le istituzioni valenciane possono dirsi pienamente consolidate.\nSuccessivamente, con l'unificazione delle corone di Castiglia e della corona di Aragona, le Corti Valenciane vennero a perdere leggermente potere e furono convocate con meno frequenza durante tutto il XVI secolo, con un peggioramento nel XVII secolo che, di fatto, sanc\u00ec la decadenza dell'organo legislativo tanto che le ultime Corti furono celebrate a Valencia nel 1645, ma \u00e8 solo dopo la Guerra di Successione Spagnola del 1707 e i Decreti di Nueva Planta che si abol\u00ec il diritto forense valenciano.\nDa quel momento le Corti Valenciane non furono pi\u00f9 convocate n\u00e9 celebrate fino alla loro nuova istituzione avvenuta nel 1982 attraverso lo Statuto d'Autonomia. Dall'entrata in vigore del suddetto Statuto, le moderne Corti hanno il ruolo di camera legislativa representativa con suffragio universale. La camera \u00e8 stata riunita varie volte fuori dalla citt\u00e0 di Valencia, fatto che \u00e8 stato incoraggiato nelle ultime legislature a partire dal 2006, quando \u00e8 stata riunita nella citt\u00e0 di Elche.\nAttualmente le Corti sono presiedute dalla noveldense Milagrosa Mart\u00ednez Navarro del PP."}
{"id": "2106954", "revid": "834", "url": "https://it.wikipedia.org/wiki?curid=2106954", "title": "La Squadra (romanzo)", "text": ""}
{"id": "2106955", "revid": "767487", "url": "https://it.wikipedia.org/wiki?curid=2106955", "title": "Tre pazzi a zonzo", "text": "Tre pazzi a zonzo (\"At the Circus\") \u00e8 un film del 1939 diretto da Edward Buzzell, interpretato dai fratelli Marx, Margaret Dumont e Eve Arden.\nTrama.\nJeff Wilson diseredato dalla ricca zia Suzanne Dukesbury \u00e8 innamorato dell'artista Julie Randall che lavora nel suo circo. Il cattivo Carter gli ruba l'incasso per sottrargli il circo. Ma aiutato dall'avvocato Loophole, da Antonio e da Punchy riuscir\u00e0 a recuperare i soldi e la stima della ricca zia in un rocambolesco spettacolo circense.\nProduzione.\nIl film fu prodotto dalla Metro-Goldwyn-Mayer (MGM) (controlled by Loew's Incorporated).\nDistribuzione.\nDistribuito dalla Metro-Goldwyn-Mayer (MGM), usc\u00ec nelle sale cinematografiche USA il 20 ottobre 1939."}
{"id": "2106957", "revid": "767487", "url": "https://it.wikipedia.org/wiki?curid=2106957", "title": "Wouter van Oortmerssen", "text": "\u00c8 conosciuto per di pi\u00f9 nella programmazione videoludica, nonch\u00e9 come creatore di linguaggi di programmazione. \u00c8 laureato in linguistica computazionale dall'Universit\u00e0 di Amsterdam e PhD in informatica dall'Universit\u00e0 di Southampton.\nAttualmente \u00e8 professore e insegna ingegneria del software al Guildhall della Southern Methodist University.\nNel campo videoludico ha lavorato nella creazione di \"Far Cry\" ed \u00e8 inoltre il creatore dei motori grafici open source \"Cube\" e \"Sauerbraten\". Van Oortmerssen ha inoltre creato \"PanQuake\" e \"Fisheye Quake\" basati entrambi sul codice di \"Quake\", e \"WadC\", un linguaggio per la creazione di livelli per \"Doom\".\nTra i suoi linguaggi di programmazione vi sono Amiga E e FALSE, che hanno contribuito nel campo dei linguaggi di programmazione esoterici (che hanno tra l'altro ispirato i famosi brainfuck e Befunge).\nWouter ama inoltre dare nomi strani ai linguaggi di programmazione che crea."}
{"id": "2106965", "revid": "767487", "url": "https://it.wikipedia.org/wiki?curid=2106965", "title": "Il bazar delle follie", "text": "Il bazar delle follie (\"The Big Store\") \u00e8 un film del 1941 diretto da Charles Reisner, interpretato dai Fratelli Marx, Margaret Dumont e Virginia Grey.\nProduzione.\nIl film fu prodotto dalla Loew's, presentato dalla Metro-Goldwyn-Mayer (MGM) (controlled by Loew's Incorporated).\nDistribuzione.\nDistribuito dalla Metro-Goldwyn-Mayer, usc\u00ec nelle sale cinematografiche USA il 20 giugno 1941. In Italia usc\u00ec nel 1950."}
{"id": "2106967", "revid": "287204", "url": "https://it.wikipedia.org/wiki?curid=2106967", "title": "Antonio Valeriano", "text": "Aiut\u00f2 fra' Bernardino de Sahag\u00fan nella stesura del Codice fiorentino, e sostenne il ruolo di giudice-governatore sia del suo paese natale, Azcapotzalco, sia di Tenochtitl\u00e1n.\nIl testo nahuatl noto come \"Nican Mopohua\" \u00e8 stato a lungo attribuito a Valeriano, nonostante sia improbabile che l'abbia scritto lui."}
{"id": "2106972", "revid": "834", "url": "https://it.wikipedia.org/wiki?curid=2106972", "title": "Trappola per un angelo", "text": ""}
{"id": "2106974", "revid": "1305772", "url": "https://it.wikipedia.org/wiki?curid=2106974", "title": "Free Fall", "text": ""}
{"id": "2106975", "revid": "287204", "url": "https://it.wikipedia.org/wiki?curid=2106975", "title": "Antonio Valeriano (il Giovane)", "text": "Gioventu'.\nAntonio Valeriano nacque dal matrimonio tra Diego Valeriano e Mar\u00eda. Il nonno paterno, l'omonimo Antonio Valeriano, fu un rispettato membro della societ\u00e0 di Tenochtitlan ed Azcapotzalco, e fu governatore di entrambe le citt\u00e0, proprio come fece in seguito Antonio Valeriano il Giovane. La nonna paterna era do\u00f1a Isabel, figlia di Diego de Alvarado Huanitzin, regnante di Tenochtitl\u00e1n. Il nonno materno era Alonso Tezozomoctzin, capo di Azcapotzalco Mexicapan.\nIl 10 ottobre 1610 sposo' do\u00f1a B\u00e1rbara, sua nipote, da cui ebbe un figlio di nome Nicol\u00e1s.\nCarriera.\nFu alcalde di San Juan Moyotlan nel cabildo di San Juan Tenochtitlan tra il 1608 ed il 1610. Fu esattore nel 1611 prima di divenire governatore di Azcapotzalco il 17 novembre dello stesso anno. In seguito, attorno al 1620, divenne governatore di Tenochtitl\u00e1n."}
{"id": "2106976", "revid": "2106419", "url": "https://it.wikipedia.org/wiki?curid=2106976", "title": "Lana Vladi", "text": "Biografia.\nNata a San Pietroburgo, Russia, all'et\u00e0 di 7 anni si trasferisce in Italia con la famiglia. Cresce in Toscana, dove frequenta il liceo linguistico a Cascina, in provincia di Pisa, mentre a 14 anni inizia a fare le prime esperienze nella moda. In pochi anni arriva a calcare le passerelle di Milano, Parigi e di altre importanti citt\u00e0, oltre a posare per numerose riviste di moda tra cui \"Marie Claire\", \"Vogue\" e \"Cosmopolitan\". nel 2005 viene scelta dagli autori di Rai 2 come conduttrice di \"Galatea\", programma di attualit\u00e0, costume e cultura, rivolto al pubblico giovanile in onda il gioved\u00ec in terza serata, trasmissione proseguita fino alla primavera del 2006. Nel 2006 appare in diversi video musicali fra cui \"Nothing more\" dei Motel Connection e \"Dimmi\" de Le Vibrazioni.\nNel 2009 appare nel ruolo protagonista di Chiara nel cortometraggio \"Tutto da sola\", con Jacopo Venturiero per la regia di Carlo Chiaramonte, Overlook Production. Successivamente intraprende la sua carriera in diverse produzioni televisive e cinematografiche tra cui \"Non uccidere\", \"I bastardi di Pizzofalcone\", \"Un passo dal cielo 4\", \"Come fai sbagli\" e \"Il commissario Montalbano\". Il suo primo ruolo al cinema arriva nel 2015 con il film Assolo di Laura Morante al quale sono seguite pellicole come \"L\u2019et\u00e0 imperfetta\", \"Tafanos\" e \"Martin Eden\", quest'ultimo per la regia di Pietro Marcello. Nello stesso anno \u00e8 nella commedia \"Scappo a casa\" di Enrico Lando.\nDa regista ha scritto e diretto il cortometraggio \"La lepre\", che ha anche interpretato insieme a Lidia Carew e Magdalena Grochowska. Per questo lavoro, presentato a diversi festival cinematografici sia in Italia che all\u2019estero si \u00e8 aggiudicata molti premi come miglior corto e anche come migliore attrice. Nel 2018 realizza il suo secondo cortometraggio, \"Riccardo che rimbalz\u00f2 sulle stelle\", con protagonista l'attrice Giorgia Sinicorni. Nel 2019 \u00e8 sul set della serie internazionale \"Dime quien soy\", basata sul bestseller di Julia Navarro, per la regia di Eduard Cortes."}
{"id": "2106978", "revid": "1305772", "url": "https://it.wikipedia.org/wiki?curid=2106978", "title": "The Forgotten Man", "text": ""}
{"id": "2106983", "revid": "1305772", "url": "https://it.wikipedia.org/wiki?curid=2106983", "title": "Dovber Schneuri", "text": "Conosciuto anche con l'appellativo di Mitteler Rebbe (\"Rebbe Mediano\" in yiddish, poich\u00e9 fu il secondo nell'ambito delle prime tre generazioni dei capi religiosi di Chabad), Dovber Schneuri \u00e8 stato un rabbino ortodosso, assiduo studioso del \"Talmud\" fin dall'infanzia, e figlio di Shneur Zalman di Liadi, il fondatore e primo \"Rebbe\" di Chabad. Fu autore di molte opere famose, che tendevano a categorizzare e rendere accessibili agli altri ebrei le pratiche mistiche, specialmente i vari stati meditativi della preghiera. Il suo magnum opus fu \"Sha'ar Ha-Yichud\", con il quale volle spiegare sistematicamente il concetto dell'unit\u00e0 di Dio con l'universo.\nSchneuri, dopo la morte del padre, si spost\u00f2 a Ljubavi\u010di nel 1813 con i seguaci che lo scelsero come leader. L\u00ec stabil\u00ec una yeshivah, tra le prime del movimento chassidico. Come suo padre anch'egli fu arrestato nel 1828 dalla polizia russa. Dovber inizi\u00f2 una campagna (nel 1822, o nel 1823) per spronare gli ebrei ad imparare professioni utili. Continu\u00f2 sulla strada filosofica paterna, incoraggiando lo studio della Kabbalah insieme ai testi tradizionali halakhici. Serv\u00ec come \"Rebbe\" per 15 anni, morendo nel 1827.\nVita.\nRabbi Dovber nacque a Liozna, nella Russia Bianca, il 9 Kislev 5534 (che cadeva il 13 novembre di quell'anno, il 1773). Suo padre, Rabbi Shneur Zalman di Liadi, era rebbe della comunit\u00e0 chassidica di quella citt\u00e0 e di altre comunit\u00e0 sparse per la Russia Bianca, la Lituania e altrove in Russia. Suo padre lo chiam\u00f2 col nome del suo maestro, Rabbi Dovber di Mezeritch, che era discepolo e successore del Baal Shem Tov, fondatore del movimento chassidico. Dovber fu uno studente prodigio infatti aveva cominciato a studiare il Talmud a sette anni. Suo padre gli insegn\u00f2 la Zohar trasmettendogli inoltre gli insegnamenti del Baal Shem Tov. Rabbi Dovber adott\u00f2 il nome patronimico \"Schneuri\" ma le generazioni successive lo cambiarono in \"Schneersohn,\" o \"Schneerson.\"\nNel 1788 spos\u00f2 Sheine, figlia di un rabbino locale. Nel 1790 Dovber fu nominato \"Mashpia\" (guida spirituale) dei chassidim che abitualmente andavano a visitare suo padre. All'et\u00e0 di 39 anni, mentre studiava nella citt\u00e0 di Kremenchug, suo padre mor\u00ec. Allora Dovber si trasfer\u00ec nella cittadina di confine Lyubavichi, dalla quale il movimento avrebbe preso il nome.. La sua successione alla guida religiosa del gruppo fu contestata da uno dei migliori studenti paterni, Rabbi Aharon HaLevi di Strashelye, per\u00f2 la maggioranza dei seguaci di Shneur Zalman rimasero con Dovber e si spostarono a Lyubavichi. Il movimento Chabad si era quindi diviso in due ramificazioni, ognuna col nome della rispettiva localit\u00e0 per differenziarsi tra di loro.\nDovber fond\u00f2 una Yeshiva a Lyubavitch attraendo numerosi giovani studiosi. Suo genero, che poi divenne suo successore, il rabbino Menachem Mendel of Lubavitch, fu posto come preside della Yeshiva stessa.\nCome suo padre anche Rabbi Dovber consider\u00f2 suo compito principale e sacro aiutare gli ebrei russi, chassidim e non, non solo spiritualmente ma anche finanziariamente. La posizione degli ebrei sotto gli Zar non era mai stata facile ma divent\u00f2 peggiore quando lo Zar Nicola I succedette allo Zar Alessandro I nel 1825. Le restrizioni contro gli ebrei aumentarono sia di numero che di severit\u00e0 infatti vennero infine raggruppati in una zona limitata chiamata \"Zona di Residenza\". Non avevano diritto di vivere, lavorare o commerciare altrove e la \"Zona\" divenne affollatissima e molto travagliata a seguito della guerra franco-russa.\nDovber allora lanci\u00f2 una campagna (nel 1822, o 1823) per incitare tutti gli ebrei ad imparare una professione e abilit\u00e0 tecniche. Esort\u00f2 le comunit\u00e0 ad organizzare scuole di apprendistato. Spron\u00f2 inoltre allo studio dell'agricoltura, alla produzione e lavorazione del latte ed oltre ricordando loro che una volta, quando vivevano nella propria terra, gli ebrei erano un popolo di agricoltori, frutticoltori e pastori. Raccomand\u00f2 che quei ragazzi che non avevano intenzione o tendenza a diventare studiosi di Torah dedicassero parte del loro tempo ad imparare un mestiere o a lavorare i campi dopo i tredici anni, questo per sostenere la famiglia.\nNel 1815, col permesso e l'assistenza del governo, form\u00f2 colonie agricole ebraiche nella regione di Kherson. Si mise in viaggio per raccogliere fondi a questo scopo e visit\u00f2 personalmente molti fattori ebrei incoraggiandoli a svolgere questo lavoro pionieristico, pensando anche alla loro salute spirituale e all'istruzione dei loro figli.\nDovber fu inoltre attivo nella raccolta e distribuzione di aiuti finanziari dalla Russia alla popolazione ebraica della Terra Santa. . Intendeva stabilirsi lui stesso a Hebron, sicuro che quella fosse la \"porta del paradiso\" e che le preghiere avessero pi\u00f9 efficacia l\u00ec. Incit\u00f2 i membri Chabad che vivevano in Terra Santa a spostarsi in quella citt\u00e0 per tale ragione.\nCome successe al padre, nemici delatori lo accusarono presso il governo russo di essere un pericolo per lo Stato, e venne arrestato con l'accusa di aver mandato 200-300 rubli al Sultano. Gli fu ordinato di presentarsi in tribunale a Vitebsk ma grazie agli sforzi di parecchi amici non ebrei, fu successivamente liberato, prima dell'udienza. Da allora il giorno della sua liberazione (10 Kislev 5587) \u00e8 festeggiato dai chassidim Chabad. Mor\u00ec a Nizhyn un anno dopo, il 9 Kislev - suo compleanno - 5588, lo stesso giorno in cui era nato 54 anni prima (e che nel calendario latino cadeva il 16 novembre 1827).\nEbbe due figli, Menachem Nahum and Baruch, e sette figlie. La maggiore di queste, Chaya Mushka, spos\u00f2 suo cugino Menachem Mendel Schneersohn, nipote di Shneur Zalman di Liadi. Menachem Mendel succedette come Rebbe a suo suocero (e zio).\nIn aggiunta ai suoi numerosi talenti, Rabbi Dovber eredit\u00f2 da suo padre un grande amore per la musica sacra e la melodia chassidica. Suo padre aveva composto dieci melodie appassionate (\"niggunim\"), e Dovber aveva constatato il loro effetto tra cantori e ascoltatori, che raggiungevano forti momenti d'estasi e di attaccamento a Dio. Incoraggi\u00f2 quindi a cantare queste e altre musiche di sua composizione in certe occasioni solenni e durante riunioni gioiose, note come \"farbrengen\". Organizz\u00f2 anche un coro tra quei suoi chassidim che erano pi\u00f9 portati, conosciuto col nome di \"kapelye\".\nOpere.\nRabbi Dovber scrisse molti libri sulla filosofia Chabad e sulla Kabbalah, compreso un commentario sulla Zohar. Fu pensatore brillante e scrittore veloce. Le sue opere chassidiche tendono ad essere molto lunghe e intricate. Si racconta che una volta, quando ebbe finito di scrivere l'ultima riga su un foglio di carta, l'inchiostro della prima riga non si era ancora asciugato. Circa venti delle sue opere sono state pubblicate, molte di esse mentre viveva.\nUno dei suoi lavori pi\u00f9 famosi, intitolato \"Sha'ar HaYichud\" \"(La Porta dell'Unit\u00e0)\", ora tradotta in inglese, descrive la creazione ed il mondo secondo la Kabbalah. Il libro inizia con la descrizione delle Sefirot dell'\"Essenza Divina\", anche riflesse nell'uomo. Il testo tratta della creazione dell'universo fino al mondo fisico, usando complicate parabole per illustrare punti ostici. Il libro descrive anche, nei suoi primi dieci capitoli, la giusta via per meditare su queste idee kabbalistiche.\nControversie succedanee.\nQuando Rabbi Shneur Zalman di Liadi mor\u00ec molti dei suoi seguaci si unirono con uno dei suoi studenti migliori, Rabbi Aharon HaLevi di Strashelye. Mentre molti altri divennero seguaci del Mitteler Rebbe la scuola chassidica Strashelye fu oggetto di numerosi discorsi di Rabbi Dovber. Per esempio Rabbi Aharon HaLevi sottoline\u00f2 l'importanza delle emozioni basilari nell'esecuzione del servizio divino (specialmente nei servizi di preghiera). Il Mitteler Rebbe non rifiut\u00f2 il ruolo emotivo della preghiera ma asser\u00ec che la preghiera, per essere genuina, pu\u00f2 essere solo il risultato della contemplazione e conoscenza (hisbonenus) della \"Chassidus\" (filosofia chassidica), che a sua volta porta all'ottenimento del \"bittul\" (autonullificazione davanti al Divino). Nella sua opera intitolata \"Kuntres Hispa'alus\" \"(Trattato sull'estasi)\" il Mitteler Rebbe argomenta che solo eliminando le proprie emozioni insincere si riesce a raggiungere il livello finale dell'adorazione divina chassidica (cio\u00e8 il \"bittul\").\nForse per rispondere allo \"Sha'ar HaYichud\", e forse anche nel tentativo di ottenere una sua propria sistematizzazione della Kabbalah, Rabbi Aharon HaLevi pubblic\u00f2 un libro intitolato \"Sha'arei HaYichud ve'Ha'Emuna\" \"(Le Porte dell'Unit\u00e0 e della Fede)\" che \u00e8 anche una descrizione dell'universo dall'inizio alla fine secondo la Kabbalah esaminando anche l'importanza della Torah e del servizio divino nell'esistenza del mondo.\nDopo due generazioni la scuola Strashelye si dissolse e molti (se non tutti) i chassidim Strashelye diventarono seguaci dello \"Tzemach Tzedek\" (Menachem Mendel Schneersohn). Purtuttavia il pensiero e le opere dello Strashelye sono ancora tenute in alta considerazione dai chassidim Toldos Aharon e altre sette collegate a Rabbi Aharon Roth.\nQuando il Mitteler Rebbe fu incarcerato, il figlio di Rabbi di Strashelye si rec\u00f2 dal delatore che lo aveva fatto imprigionare e cerc\u00f2 di intercedere per lui. Ma questi, alquanto seccato, fece imprigionare anche l'intercessore. Cosicch\u00e9 successe che sia lo Strashelyer figlio che il Mitteler Rebbe si ritrovarono insieme in prigione e lo Strashelyer fu liberato un giorno prima del Mitteler Rebbe."}
{"id": "2106984", "revid": "120805502", "url": "https://it.wikipedia.org/wiki?curid=2106984", "title": "BRIC", "text": "BRIC \u00e8 un acronimo utilizzato in economia internazionale per riferirsi congiuntamente a:\nQuesti paesi condividono una situazione economica in via di sviluppo, una grande popolazione (Russia e Brasile centinaia di milioni di abitanti, Cina e India oltre un miliardo di abitanti ciascuna), un immenso territorio, abbondanti risorse naturali strategiche e, cosa pi\u00f9 importante, sono stati caratterizzati da una forte crescita del prodotto interno lordo (PIL) e della quota nel commercio mondiale, soprattutto nella fase iniziale del XXI secolo.\nSono nati in seguito anche gli acronimi BRICS con l'aggiunta del Sudafrica e BRICST con l'aggiunta della Turchia.\nStoria.\nQuesto termine \u00e8 apparso per la prima volta nel 2001 in una relazione della banca d'investimento Goldman Sachs, a cura di Jim O'Neill, la quale spiegava che i quattro Paesi domineranno l'economia mondiale nel prossimo mezzo secolo. La relazione suggeriva che le economie dei paesi BRIC sarebbero cresciute rapidamente, rendendo il loro PIL nel 2050 paragonabile a quello dei paesi del G6 (Stati Uniti d'America, Giappone, Regno Unito, Germania, Francia ed Italia).\nNel novembre 2010 il Fondo monetario internazionale ha incluso i Paesi BRIC tra i dieci paesi con il diritto di voto pi\u00f9 elevato, insieme a Stati Uniti d'America, Giappone e i quattro Paesi pi\u00f9 popolati dell'Unione europea (Francia, Germania, Italia e Regno Unito).\nRiunioni.\nLa prima riunione dei Paesi aderenti al BRIC si \u00e8 tenuta marted\u00ec 16 giugno 2009 a Ekaterinburg, in Russia. Il vertice, presieduto da Vladimir Putin, si \u00e8 concluso con una dichiarazione finale: \u201cCrediamo che sia veramente necessario avere un sistema di divise pi\u00f9 stabile (del dollaro statunitense), di facile pronostico e pi\u00f9 diversificato\u201d.\nLa seconda riunione dei Paesi BRIC si \u00e8 tenuta i giorni 15 e 16 di aprile 2010 a Brasilia, capitale del Brasile. Nella riunione preparatoria del giorno precedente a Rio de Janeiro, furono discusse, per la prima volta opportunit\u00e0 di affari e investimenti nei settori di energia, tecnologia dell'informazione, infrastrutture e agrocommercio. Il Sudafrica vi ha preso anche parte. La Russia annunci\u00f2 la richiesta di investimenti su autostrade ed aeroporti, il Brasile su ferrovie, aeroporti, idrovie e strutture urbane. La Cina sugger\u00ec lo scambio di informazioni per la sicurezza alimentare, per evitare i grandi aumenti nei prezzi degli alimenti.\nLe successive riunioni del BRICS continuarono ufficialmente la numerazione da 3.\nConfronto Bric/G7.\nAlcuni indicatori macroeconomici.\nPur se la dimensione delle economie dei Paesi del BRIC \u00e8 ormai comparabile con quelle dei Paesi del G7, a livello di PIL pro-capite la distanza \u00e8 ancora elevata. Mentre il reddito pro-capite medio, a parit\u00e0 di potere d'acquisto, di questi ultimi era nel 2014 di oltre 44.100 $ (dai 32.345 dell'Italia ai 49.875 degli Stati Uniti), i corrispettivi valori dei Paesi BRIC erano:\nTuttavia, dal 2000 il PIL pro-capite a parit\u00e0 di potere d'acquisto di questi quattro Paesi \u00e8 cresciuto del 99% contro appena il 35% dei sette maggiori Paesi industrializzati.\nAnche per quanto riguarda il tasso di inflazione, rimane ancora una forte differenza. Tra il 2000 ed il 2008 l'inflazione media del G7 \u00e8 stata dell'1,89%, mentre molto pi\u00f9 elevata, il 6,43%, per il BRIC. In particolare, il Paese pi\u00f9 colpito \u00e8 stata la Russia, quello meno colpito la Cina.\nPrevisioni di crescita del PIL.\nSecondo un rapporto di Goldman Sachs, i Paesi del BRIC, ed in particolare Cina ed India si avviano a superare gli Stati del G6 (Stati Uniti, Giappone, Germania, Regno Unito, Francia e Italia) in termini di PIL nominale, riconsegnando all'Asia il primato economico che aveva perso nel XIX secolo. Infatti, se ancora nel 2000 il BRIC produceva solo il 17% della ricchezza del G6, nella prima met\u00e0 del XXI secolo questo dato \u00e8 destinato a cambiare radicalmente. La Cina avrebbe dovuto superare il Giappone nel 2016, ma il sorpasso \u00e8 gi\u00e0 avvenuto nel tardo 2010. Nel 2023 sar\u00e0 in grado di produrre pi\u00f9 dei quattro paesi europei messi insieme (obiettivo che l'India raggiunger\u00e0 qualche anno pi\u00f9 tardi, nel 2039, anno nel quale il BRIC avr\u00e0 un PIL superiore a quello del G6). Infine, nel 2041 \u00e8 previsto che la Cina superi gli Stati Uniti per PIL nominale, divenendo cos\u00ec la prima potenza economica mondiale.\nIndebitamento pubblico.\nA differenza dei Paesi ricchi del G7, indebitati e con scarse riserve internazionali, i paesi del BRIC oltre alle cospicue riserve di cui sopra hanno anche bassissimi livelli di indebitamento. A parte l'India, con un debito pubblico al 58% del PIL, in parte eredit\u00e0 dall'Impero britannico, il Brasile ha un debito del 45%, la Cina del 18% e la Russia solamente del 6%.\nI Paesi ricchi hanno, invece debiti pubblici altissimi, dovuti alla grande domanda richiesta dalle loro economie, ovvero altissimi crediti privati o moneta circolante nel sistema, gli USA sono arrivati nel 2011 al 100% del debito pubblico in proporzione al PIL; l'Italia \u00e8 oltre il 120%; la Germania ha un indebitamento pari al 77%. Il Giappone, seconda economia del mondo fino a quest'anno, in procinto di essere superata dalla Cina, ha un debito pubblico del 199%; al mondo, stranamente, solo lo Zimbabwe ha un debito pubblico pi\u00f9 alto, pari al 231% del suo PIL. La massa monetaria circolante \u00e8 dovuta ai grandi debiti pubblici e se \u00e8 vero che dei 7 grandi, a parte il Giappone seconda riserva valutaria al mondo dopo la Cina con poco pi\u00f9 di 1.000 miliardi di dollari, gli altri Paesi del G7 hanno riserve internazionali limitate: la Germania ha 130 miliardi, Italia e Francia circa 100, gli USA e la Gran Bretagna attorno a 70 ed il Canada meno di 50 miliardi.\nDinamica demografica.\nLa vera ricchezza dei Paesi del BRIC \u00e8 la popolazione, infatti, questi quattro Stati rappresentano il 42% della popolazione mondiale e la popolazione, in una economia capitalistica, rappresenta la principale determinante della domanda. Questi quattro Paesi facendo leva sull'aumento della domanda interna determineranno la propria crescita che li condurr\u00e0 ad essere i paesi economicamente pi\u00f9 importanti del pianeta e soppianteranno gli attuali stati del G7 nella direzione del mondo. Attualmente, il mercato globale di questi quattro paesi rappresenta il 12,8% del volume totale e la loro quota continua a crescere e crescer\u00e0 ulteriormente secondo tutte le previsioni, in particolare quelle della Banca mondiale e del WTO, l'organizzazione del commercio mondiale."}
{"id": "2106986", "revid": "19933", "url": "https://it.wikipedia.org/wiki?curid=2106986", "title": "Governatore di Tenochtitl\u00e1n", "text": ""}
{"id": "2106987", "revid": "19933", "url": "https://it.wikipedia.org/wiki?curid=2106987", "title": "Governatore di Azcapotzalco", "text": ""}
{"id": "2106993", "revid": "287204", "url": "https://it.wikipedia.org/wiki?curid=2106993", "title": "Albert Dubout", "text": "Biografia.\nAlbert Dubout nasce a Marsiglia. Dopo essersi diplomato a N\u00eemes (dove incontra Jean Paulhan) studia alla scuola d'arte di Montpellier dove conosce la sua prima moglie, Ren\u00e9e Altier: i suoi primi lavori vengono pubblicati nel giornale studentesco \"L'\u00e9cho des \u00e9tudiants\" nel 1923.\nDopo essersi trasferito a Parigi, Philippe Soupault lo assume per illustrare il primo libro edito dalla sua casa editrice, \"Les Embarras de Paris\" di Boileau. Dubout continua a illustrare numerose edizioni dei libri di Boileau, Beaumarchais, M\u00e9rim\u00e9e, Rabelais, Villon, Cervantes, Balzac, Racine, Voltaire, Rostand, Poe, and Courteline.\nCollabora con numerosi magazine e giornali quali \"Le Rire\", \"Marianne\", \"Eclats de Rire\", \"L'os \u00e0 Mo\u00eblle\", \"Paris-Soir\" e \"Ici-Paris\".\nLavora nella pubblicit\u00e0 e crea inoltre locandine di film e spettacoli teatrali.\nNel 1953, il Presidente francese Vincent Auriol lo premia con la Legion d'Onore. Quell'anno inoltre il suo nome compare nel Piccolo Rizzoli Larousse.\nNel 1965 invece illustra le avventure di San Antonio alla richiesta dell'autore Fr\u00e9d\u00e9ric Dard.\nDue anni dopo sposa la sua seconda moglie, Suzanne Ballivet, pittrice. Da quel momento divide la sua vita tra M\u00e9zy-sur-Seine e Palavas-les-Flots (H\u00e9rault) fino alla sua morte, avvenuta nel 1976.\nNel 1992 gli viene dedicato un museo a Palavas-les-Flots.\nJacovitti, per sua stessa ammissione, \u00e8 stato influenzato agli inizi della carriera dall'arte umoristica di Dubout, principalmente nel campo delle panoramiche."}
{"id": "2106994", "revid": "1305772", "url": "https://it.wikipedia.org/wiki?curid=2106994", "title": "Grottesco", "text": ""}
{"id": "2106997", "revid": "2036644", "url": "https://it.wikipedia.org/wiki?curid=2106997", "title": "Roosendaalse Boys Combinatie", "text": "Il Roosendaalse Boys Combinatie, meglio noto come RBC, \u00e8 una societ\u00e0 calcistica olandese con sede nella citt\u00e0 di Roosendaal. Milita nella Tweede Klasse, il settimo livello del campionato olandese di calcio.\nIl club ha partecipato per alcuni anni anche nella Eredivisie, ma non \u00e8 mai riuscita a rimanere per due stagioni consecutive nella massima serie. La societ\u00e0 \u00e8 fallita al termine della stagione 2010-2011 della Eerste Divisie. Successivamente fu rifondato e ottenne subito la promozione"}
{"id": "2107002", "revid": "6923", "url": "https://it.wikipedia.org/wiki?curid=2107002", "title": "Letteratura francese del XXI secolo", "text": "La letteratura francese del XXI secolo \u00e8 oramai diventata la letteratura, in lingua francese, pubblicata in Francia e nel mondo dal 2001 ad oggi.\nSi tratta di una letteratura \"in movimento\u201d, e non \u00e8 sempre possibile definire correnti o movimenti letterari al suo interno: la letteratura di questo periodo si configura come \"costellazione\" di esperienze letterarie e di produzioni artistiche diverse. Si possono, pi\u00f9 correttamente, individuare alcune tendenze.\nEssa si distingue soprattutto per il suo carattere fluido, per cui l'identificazione di specifici ambiti tematici, per quanto sia utile a \"fotografarne\" una fase, resta precaria e parziale, dati i materiali multiformi che compongono questo \"corpus\" di testi. La difficolt\u00e0 e la sfida, per i critici, nel misurare il valore letterario di questa produzione, \u00e8 dovuta anche alla ridotta \"distanza\" dall'oggetto artistico.\nContesto.\nL'inizio del XXI secolo \u00e8 segnato da un evento traumatico: l'attacco alle Twin Towers dell'11 settembre 2001. Questa impensabile strage accentua il senso di precariet\u00e0 che gi\u00e0 si era manifestata in anticipo alla fine del secolo precedente, manifestandosi anche in letteratura.\nNel settore scientifico, l'affermazione capillare di Internet come mezzo economico di diffusione di informazioni (in particolare, tramite i blog e le pagine personali dei social network: Myspace, Livespace, YouTube...) e l'uso del telefono cellulare modificano il \"modus vivendi\". L'ipertestualit\u00e0 di Internet spinge verso una fruizione \"per salti\" del testo.\nNella musica si affermano generi ripetitivi e ossessivi nati alla fine del secolo precedente, come la rave music e la techno, oltre al fenomeno garage e alle produzioni da discoteca. In particolare, il rap e l'hip hop, con i loro ritmi sincopati e spezzettati, con testi pieni di gergo e di abbreviazioni, condizionano i comportamenti e anche la letteratura.\nIl cinema, influenzato da videoclip musicali trasmessi in TV, privilegia un montaggio \"sfrenato\" e un ritmo spezzato, con rapidi cambi di inquadrature, che sbriciolano la realt\u00e0 mostrandola da molteplici angolazioni.\nTendenze.\nNella letteratura francese del XXI secolo si \u00e8 spesso identificata un'estetica del frammento, rappresentata dalla metafora del mosaico: la narrazione diviene \"scheggia\", con un uso frequente della successione di frasi brevi; il ritmo diventa simile a uno \"zapping\" televisivo, cosicch\u00e9 le \"tessere\" di questa realt\u00e0 mutano rapidamente e in continuazione.\nIn questa letteratura, la parcellizzazione della conoscenza si esplicita anche in un ricorso ad un flusso verbale caotico, nonch\u00e9 al monologo interiore, ai tropismi, alle ripetizioni e all'endofasia. La sensazione di \"ingabbiamento\" provata dallo scrittore lo porta a scardinare la nozione di romanzo, la sua stessa forma, e a preferire, talvolta, la categoria pi\u00f9 generica di \"r\u00e9cit\". Si registra un ritorno spettacolare al reale. La scrittura diviene \"documentaria\": non riuscendo pi\u00f9 a perseguire l'obiettivo di rappresentare, essa tenta allora di presentare la realt\u00e0.\nIl soggetto viene \"messo in scena\", dando luogo a un variegato fenomeno di rappresentazioni dell'io, e mostrato in uno stato permanente di crisi. Si assiste a un ritorno al quotidiano, alla banalit\u00e0 delle abitudini e l'attenzione si sposta sugli \"esclusi della letteratura\". L'uso della quotidianit\u00e0 sfocia anche in un nuovo \"minimalismo\", le cui sfaccettature si manifestano in molte maniere: nella ovviet\u00e0 dell'argomento, nella forma narrativa breve, nella struttura asciutta e spoglia della frase. Se da un lato si ha un'eroicizzazione del personaggio (che cerca di costruirsi un percorso individuale, affrontando una realt\u00e0 ormai priva di senso, per cui l'emarginato o il marginale appare attraverso la costruzione della propria storia), dall'altra si assiste anche a un \"minimalismo negativo\": il personaggio ristagna nella difficolt\u00e0 in cui si trova.\nIn altri momenti, e quasi in reazione alla brevit\u00e0 di molte opere, si impone invece una forma \u201cfiume\u201d ed \u201celefantiaca\u201d del romanzo, che si manifesta con volumi poderosi che superano di molto le 300 pagine, rinnovando forme letterarie pi\u00f9 canoniche, siano essi romanzi storici o di anticipazione.\nRomanzo.\nIl romanzo, di per s\u00e9 in continua trasformazione, prova vari percorsi e viene messo in crisi. Una delle modalit\u00e0 pi\u00f9 diffuse \u00e8 l\"'autofiction\", esperienza gi\u00e0 avviata alla fine del secolo precedente, la quale mette in discussione i confini tra personaggio letterario e autore, tra finzione letteraria e narrazione di eventi reali e personali. Il testo, anche quando si propone come opera unitaria, spesso si configura come composta da unit\u00e0 pi\u00f9 brevi, fruibili indipendentemente l'una dall'altra. Un rinvio indiretto \u00e8 al blog, diario personale fatto di testi (post) che, pur conservando la dimensione di una scrittura in evoluzione, sono fruibili singolarmente senza richiedere la lettura dell'intero materiale.\nInoltre, poich\u00e9 la letteratura ha accresciuto la propria interazione con altre arti, accogliendo in s\u00e9 esiti estetici differenti, il testo mette in discussione la propria natura e le proprie potenzialit\u00e0. Il ricorso alla multimedialit\u00e0, che caratterizza altri ambiti (in particolare, quello della navigazione in Rete), influenza la scrittura e porta alla sua spettacolarizzazione: il testo trasforma le situazioni, i personaggi, le ambientazioni, in oggetti di rapida fruizione, privilegiando e facendo emergere il lato \"visivo\".\nCritica.\nSono attivi alcuni centri di studio sulla produzione letteraria francese dei nostri giorni. In Italia, a Bari, opera da circa quindici anni il GREC (Groupe de Recherche sur l'Extr\u00eame contemporain), il centro pi\u00f9 organizzato e numeroso; a Genova svolge la sua attivit\u00e0 l'ARGEC (Atelier de recherches g\u00e9nois sur l'\u00e9criture contemporaine); a Roma \u00e8 presente il LARC (Laboratorio di ricerche sul contemporaneo). In diverse Universit\u00e0 italiane, come Cassino, sono presenti studiosi che si occupano di questa disciplina. In Francia, studiosi di valore sono presenti a Parigi, Tolosa, Rennes, Lilla, Saint-\u00c9tienne."}
{"id": "2107008", "revid": "339392", "url": "https://it.wikipedia.org/wiki?curid=2107008", "title": "I processi di Oscar Wilde", "text": ""}
{"id": "2107010", "revid": "539155", "url": "https://it.wikipedia.org/wiki?curid=2107010", "title": "Das Lied von der Erde", "text": "Das Lied von der Erde (in italiano Il canto della terra) \u00e8 una composizione per contralto, tenore e orchestra scritta da Gustav Mahler nel 1908. La composizione \u00e8 basata su un libretto tratto da poesie cinesi riadattate in tedesco dal poeta Hans Bethge; \u00e8 stata eseguita in prima assoluta il 20 novembre 1911 alla \"Tonhalle\" di Monaco di Baviera con la direzione di Bruno Walter.\nStoria.\nNel 1907 Mahler dovette affrontare una serie di dolorose esperienze che segnarono profondamente la sua vita. La perdita della figlia Putzi, in primo luogo, quindi la consapevolezza che, a causa di una malformazione cardiaca, avrebbe dovuto rinunciare a molte cose, infine l'aver dovuto lasciare l'Opera di Vienna furono per il musicista esperienze terribili.\nNel mese di giugno 1908, insieme alla moglie Alma, lasci\u00f2 Vienna per il Sudtirolo e si stabil\u00ec vicino a Dobbiaco, a Carbonin Vecchia (\"Alt Schluderbach\"), dove si fece costruire, vicino all'abitazione, un piccolo padiglione dove port\u00f2 un pianoforte verticale. Un suo caro amico, Theobald Pollack, gli aveva fatto avere una raccolta di poesie cinesi riadattate in tedesco dal poeta Hans Bethge dal titolo \"Die Chinesische Fl\u00f6te\" dicendogli che si sarebbero prestate perfettamente per la composizione di Lieder.\nMahler si dedic\u00f2 alla lettura del libretto di poesie e tra il mese di luglio e settembre compose gran parte dell'opera in versione per canto e pianoforte, mettendo su carta anche gli abbozzi per l'orchestrazione. Scrisse la composizione in un tempo molto breve, infatti \"Der Einsame im Herbst\", primo brano scritto, era terminato entro luglio e l'ultimo, \"Der Abschied\", il primo settembre. Molti mesi pi\u00f9 tardi, a New York, completer\u00e0 la partitura ponendovi il titolo definitivo \"Das Lied von der Erde\". In basso, sullo stesso foglio, appose la scritta \"per l'opera seguente: Nona Sinfonia in quattro movimenti\"; secondo la moglie Alma lo fece per scaramanzia, denominando \"nona\" quella che doveva essere la \"decima sinfonia\", pensando a quei musicisti che erano morti dopo aver scritto la loro \"Nona\".\nAnche se terminata, Mahler tenne la partitura in un cassetto per due anni, forse perch\u00e9 era un lavoro che lo coinvolgeva emotivamente nel profondo; mostr\u00f2 la composizione solo al suo allievo prediletto, Bruno Walter, ma non decise mai la data dell'esecuzione del suo lavoro. Fu proprio Walter a dirigerla in prima assoluta il 20 novembre 1911, dopo la morte del musicista, alla \"Tonhalle\" di Monaco nell'ambito di due giornate dedicate alla memoria del compositore. Walter diresse l'orchestra del Munich Konzertverein, solisti il contralto Sarah Charles Cahier e il tenore William Miller.\nLa composizione.\nLa forma di questa composizione esula da una definizione esatta. Composto dopo la \"Ottava sinfonia\", \"Das Lied von der Erde\" non appartiene alla \"lista ufficiale\" delle sinfonie di Mahler, tuttavia viene tradizionalmente considerata una sinfonia, visto anche il sottotitolo, \"Eine Symphonie f\u00fcr eine Tenor- und eine Alt- (oder Bariton-) Stimme und Orchester (nach Hans Bethges \"Die chinesische Fl\u00f6te\")\". Il musicista \u00e8 riuscito in modo mirabile a unire in un'unica opera due aspetti di composizioni diverse, il Lied e la Sinfonia. Mahler aveva gi\u00e0 introdotto le voci in alcune sinfonie precedenti (la \"Seconda\", la \"Terza\", la \"Quarta\" e l'\"Ottava\"), mentre in \"Das Lied von der Erde\" avviene per la prima volta un'integrazione totale fra le due forme. \nL'opera pu\u00f2 essere considerata divisa in due parti in un certo qual modo contrapposte. La prima \u00e8 costituita dai primi cinque lieder e la seconda da \"Der Abschied\" che, per durata, bilancia esattamente la prima sezione. La composizione \u00e8 suddivisa in sei movimenti, ciascuno di essi mette in musica un Lied appartenente alla raccolta \"Die chinesische Fl\u00f6te\" che Hans Bethge aveva adattato in tedesco traendole, non conoscendo il cinese, da versioni francesi e tedesche, pubblicando la raccolta nell'autunno del 1907. Bethge utilizz\u00f2 per la sua raccolta ottantatre poesie di diversi autori fra cui Li Bai, Wang Wei e Li Tai Po. Tutti questi versi sono un vero inno alla natura e alla terra trattate con sentimento a volte forte a volte pi\u00f9 delicato, proprio per questo seppero far breccia nell'animo di Mahler.\nStruttura e analisi.\n\u00c8 l'unico lied che mantiene il titolo originale, gli altri sono stati tutti modificati da Mahler. Il vino qui \u00e8 celebrato ed esaltato come mezzo per opporsi alle miserie umane e alla morte. Il brano ha una forma complessa presentando una struttura in forma-sonata.\nQuesto secondo lied ha una forma pi\u00f9 semplice con una partitura che \u00e8 costruita su un contrappunto a due e a tre voci, ricca di allusioni e citazioni, ricordando nella parte centrale i Kindertotenlieder. Nel testo malinconico un ubriaco, sentendo il canto degli uccelli, si rende conto che \u00e8 giunta la primavera.\nBrano breve e pi\u00f9 leggero, aggraziato. Alcuni giovani compongono dei versi presso un piccolo stagno. La musica suggerisce il ricordo della giovent\u00f9 felice e piena di vita e coincidente con il punto centrale, positivo, della raccolta, in netto contrasto con la parte corrispondente del \"Congedo\".\nQuesto lied, come il precedente, \u00e8 costruito su una chiara tonalit\u00e0 maggiore. Un piccolo gruppo di fanciulle \u00e8 intento a raccogliere fiori di loto quando, al passaggio di alcuni giovani, vi \u00e8 uno scambio di intensi sguardi fra la pi\u00f9 bella e uno dei nuovi arrivati.\nIl brano, solo apparentemente disinvolto, \u00e8 invece un momento caricaturale e un po' grottesco che abbassa il sipario sulla fiaba del lied precedente. La vita \u00e8 probabilmente solo un incubo in cui il vino serve per ottenere l'oblio e per dimenticare il dolore.\nIl sesto e ultimo brano, che \u00e8 una fusione di due diverse poesie, si contrappone alla prima parte dell'opera con una diversit\u00e0 netta di forma e stile e riassume il significato profondo della composizione. Il protagonista dei Lieder, che nasconde Mahler stesso, prende commiato da un caro amico e in tal modo vuole dare un addio definitivo alla vita e al mondo; un addio che per\u00f2 non porta al nulla, bens\u00ec a una rinascita, consapevolmente suggerita dalla contemplazione della natura e della terra che rifiorisce in eterno.\nLa parte considerevole, affidata all'orchestra sola, che Mahler dedica alla \"Marcia funebre\" all'interno del brano, rappresenta il punto cruciale della celebrazione della morte intesa come momento necessario perch\u00e9 il nuovo individuo possa rinascere e \"fiorire in primavera\". Il finale, nella chiara e luminosa tonalit\u00e0 di Do maggiore, riappacifica l'uomo con l'idea della morte qui intesa come promessa di vita eterna."}
{"id": "2107011", "revid": "599013", "url": "https://it.wikipedia.org/wiki?curid=2107011", "title": "Mikael Wahlberg", "text": "Carriera.\nMikael Wahlberg inizi\u00f2 la propria carriera nel 1993 presso l'Almtuna IS, formazione di Uppsala militante allora in Division 1, la terza divisione nazionale. Rimase fino al termine della stagione 1997-1998, dopo aver disputato 132 partite, con 52 reti e 56 assist. Dal 1998 al 2000 approd\u00f2 invece al S\u00f6dert\u00e4lje Sportklubb, con cui si guadagn\u00f2 la promozione nella Hockeyallsvenskan, la seconda divisione. Concluse la sua esperienza con 96 punti raccolti in 107 partite.\nNel 2000 pass\u00f2 ai Malm\u00f6 Redhawks, formazione della Elitserien. Tuttavia alla conclusione della stagione 2004-2005 i Redhawks ritornarono nell'Hockeyallsvenskan, salvo poi ritornare per un solo altro anno nel massimo campionato nazionale. Wahlberg lasci\u00f2 Malm\u00f6 nel 2008 dopo aver giocato 435 partite ed aver raccolto 84 gol e 172 assist.\nDecise di tentare l'avventura in Kontinental Hockey League, con la maglia del CSKA Mosca. Con i moscoviti gioc\u00f2 solo fino al mese di dicembre, con 30 partite e 7 punti totali. Fu chiamato dalla formazione svizzera dell'HC Ambr\u00ec-Piotta, per sostituire la partenza dello straniero Noah Clarke. Concluse la stagione con 11 incontri disputati e 9 punti guadagnati.\nAl termine della stagione pass\u00f2 in Austria al Villacher SV, squadra della \u00d6sterreichische Eishockey-Liga. In 33 incontri mise a segno 6 gol e forn\u00ec 17 assist. Nel 2010 ritorn\u00f2 in Svezia al Malm\u00f6, dove indoss\u00f2 la divisa da capitano, contribuendo alla causa con 17 punti in 42 partite. Nell'estate successiva decise di trasferirsi all'Helsingborgs Hockey Club, squadra della Division 1. Si ritir\u00f2 nel 2012 dopo aver concluso la stagione con la formazione danese degli Herlev Hornets."}
{"id": "2107018", "revid": "121456648", "url": "https://it.wikipedia.org/wiki?curid=2107018", "title": "Domenico Balestrieri", "text": "Biografia.\nNato a Milano da Giuseppe Balestrieri e Isabella Maganza. Comp\u00ec il corso di filosofia alle scuole di Brera; poi, per secondare i desideri paterni, studi\u00f2 legge presso il \"Collegio Calchi\" e da adulto svolse la professione del cancelliere.\nBalestrieri fu tra i restitutori dellAccademia dei Trasformati (1743-1768) col conte Imbonati e il poeta Carl'Antonio Tanzi. Nel 1747 spos\u00f2 Rosaria Casati dalla quale ebbe una figlia, Giuseppa, che nel 1795 curer\u00e0 un'edizione postuma delle poesie paterne. Per un triennio risiedette a Varese, e compose varie poesie a tema varesino.\nFu ospite del canonico Giuseppe Candido Agudio, nel suo palazzo di Malgrate posto sul lungolago di Lecco, dell'Accademia dei Trasformati.\nAnche un suo fratello, Carlo Giuseppe Balestrieri, prete secolare, fu \"buon poeta Volgare\" secondo il Mazzuchelli. Tre sue poesie in italiano sono pubblicate nelle \"Lagrime in morte di un gatto\" alle pp.\u00a0125\u2013128.\nLa fortuna.\nGiuseppe Parini gli dedic\u00f2 il sonetto in dialetto milanese \"In morte di Domenico Balestrieri,\" pubblicato nei \"Versi in morte del celebre poeta Domenico Balestrieri\" insieme a un epigramma in lingua italiana.\nCostitu\u00ec un modello importantissimo per Carlo Porta, che studi\u00f2 a lungo i versi di Balestrieri, come testimoniano i suoi spogli lessicali delle opere del Balestrieri (una pagina manoscritta di spogli \u00e8 stata pubblicata da Dante Isella nel \"Ritratto dal vero di Carlo Porta\"). Inoltre l'almanacco \"El lava piatt del meneghin ch'\u00e8 mort\", la cui paternit\u00e0 portiana \u00e8 stata dimostrata da Isella, si riferisce proprio al Balestrieri, che si faceva chiamare Meneghin Balestreri, con riferimento a Meneghino, la celebre maschera creata da Carlo Maria Maggi. Altri punti di contatto tra i due poeti si possono trovare nella traduzione compiuta da Porta di alcuni canti dell'Inferno dantesco.\nOpere.\nL'opera di Giuseppe Balestrieri \u00e8 stata pubblicata quasi integralmente a cura di Francesco Cherubini nel 1816 in quattro volumi; fu stampata parzialmente a cura di Ferdinando Fontana agli inizi del XX secolo."}
{"id": "2107020", "revid": "399678", "url": "https://it.wikipedia.org/wiki?curid=2107020", "title": "Monte Due Mani", "text": "Il monte Due Mani (1.666\u00a0) \u00e8 una montagna della Lombardia (pi\u00f9 precisamente della Valsassina) appartenente alle Prealpi Bergamasche.\nDescrizione.\nIl Monte Due Mani \u00e8 situato in prossimit\u00e0 del Lago di Como, da cui \u00e8 separato dal Gruppo delle Grigne e dalla Valsassina e dalla citt\u00e0 di Lecco. Costituisce uno dei primi rilievi elevati sul margine meridionale delle Alpi.\nIl substrato roccioso \u00e8 formato da rocce sedimentarie di tipo calcareo-dolomitico; la formazione geologica prevalente \u00e8 costituita dalla Dolomia Principale.&lt;br&gt;\nLa caratteristica morfologica principale \u00e8 rappresentata da una lunga cresta spartiacque che separa un versante occidentale, che guarda verso la Valsassina, caratterizzato da pendenza piuttosto regolare, dal versante di Morterone pi\u00f9 articolato e caratterizzato da affioramenti rocciosi frequenti. \nLe rocce affioranti presentano estesi fenomeni di carsificazione, con la formazione di solchi e vaschette di corrosione, mentre non si nota la presenza di doline.&lt;br&gt;\nL'idrografia \u00e8 caratterizzata da valli di incisione fluviale, attive solamente durante gli intensi fenomeni meteorici, essendo le acque superficiali praticamente assenti, limitate a poche sorgenti di portata decisamente scarsa, che non danno origine a corsi superficiali.\nEscursioni.\nEsistono tre itinerari principali per accedere al Monte Due Mani. Il pi\u00f9 utilizzato \u00e8 quello che parte dal Culmine di San Pietro, un percorso di 10 km e 600 metri di dislivello. Un'alternativa pi\u00f9 lunga \u00e8 il percorso che parte da Maggio che consiste in 13 km e 800 metri di dislivello oppure il pi\u00f9 breve e impegnativo parte da Ballabio che in 6 km e con 950 metri permette di raggiungere velocemente la vetta attraverso un sentiero molto ripido.\nGeografia.\nConfina a ovest con Ballabio, a nord con i paesi di Moggio, Barzio e Pasturo, in Valsassina, a est con la conca di Morterone, valle tributaria della Val Taleggio e a sud con i Piani d'Erna e il Resegone, da cui \u00e8 separato dalla Val Boazzo."}
{"id": "2107023", "revid": "22475", "url": "https://it.wikipedia.org/wiki?curid=2107023", "title": "\u00c9cole des beaux-arts", "text": "L'\u00c9cole des beaux-arts (in italiano: \"Scuola delle belle arti\") si riferisce ad alcune influenti scuole d'arte in Francia. La pi\u00f9 nota \u00e8 l'\u00c9cole nationale sup\u00e9rieure des beaux-arts (ENSBA) di Parigi. In questa scuola, che esiste da oltre 350 anni, hanno studiato molti dei pi\u00f9 grandi artisti europei. Lo stile \"Beaux-arts\" indica un gusto vicino alle antichit\u00e0 classiche. I risultati della preparazione alla progettazione di edifici rappresentativi, culmin\u00f2 nei concorsi del Prix de Rome.\nIl prestigio, la continuit\u00e0 e l'autorevolezza di un sistema d'istruzione nel campo dell'architettura unico in Europa elessero la Francia quale centro naturale del dibattito architettonico durante tutto il XVIII e il XIX secolo. Su tutta l'architettura francese del XIX secolo si avverte l'impronta degli ideali estetici e intellettuali di un'unica istituzione accademica, l'\u00c9cole des beaux-arts a Parigi, che non poteva essere paragonata a nessun'altra scuola europea.\nStoria.\nNel 1795, l'Acad\u00e9mie royale d'architecture e quella della pittura e scultura furono soppresse e il titolo di architetto fu privato di ogni valore discriminante. Fra il 1794 e il 1795 fu istituita l'\u00c9cole polytechnique dove fu favorito l'insegnamento tecnico e gli aspetti ingegneristici delle costruzioni. Nel 1806 Napoleone fond\u00f2 l'\u00c9cole facendo risorgere un'istituzione dell'Ancien R\u00e9gime.\nIl programma d'insegnamento comprendeva tutte le arti figurative e mantenne l'unit\u00e0 con l'architettura; questo implic\u00f2 un metodo d'insegnamento che era l'opposto di quello praticato nell'\u00c9cole polytechnique.\nFino al 1968 le belle arti erano pittura, scultura, incisione e architettura, quando il ministro della cultura del tempo, Andr\u00e9 Malraux, cre\u00f2 otto Unit\u00e9s p\u00e9dagogiques d'architecture (UPA) distribuendole sull'intero territorio nazionale, al fine di dare uno stacco con la pittura accademica e sedare la protesta giovanile legata a il Sessantotto. Cos\u00ec facendo si diede luogo alla unificazione delle arti plastiche staccandole dall'architettura. Le UPA vennero poi trasformate in \u00c9cole nationale sup\u00e9rieure d'architecture (ENSA).\nSedi.\nAttualmente ci sono 6 sedi dell'\u00c9cole beaux-arts in Francia."}
{"id": "2107025", "revid": "767487", "url": "https://it.wikipedia.org/wiki?curid=2107025", "title": "On est tous des imb\u00e9ciles", "text": "On est tous des imb\u00e9ciles \u00e8 il secondo singolo della carriera della cantautrice francese Myl\u00e8ne Farmer, pubblicato nel febbraio 1985. Ad oggi non appartiene a nessun album studio o compilation.\nIl singolo \u00e8 stato probabilmente il pi\u00f9 grande flop della carriera della cantante. Prodotto interamente da J\u00e9rome Dahan, viene messo in commercio nel febbraio del 1985, dopo il discreto successo del precedente Maman a tort. Il 45 giri presenta come lato b una seconda traccia, L'annonciation. La traccia non convince e arriva a vendere a stento 40.000 copie. Il singolo non \u00e8 stato accompagnato da video e non \u00e8 mai stato presentato dal vivo dalla cantante."}
{"id": "2107031", "revid": "339392", "url": "https://it.wikipedia.org/wiki?curid=2107031", "title": "Procedimenti giudiziari riguardanti Oscar Wilde", "text": ""}
{"id": "2107041", "revid": "339392", "url": "https://it.wikipedia.org/wiki?curid=2107041", "title": "Prima Categoria 1897-1898", "text": ""}
{"id": "2107049", "revid": "1649933", "url": "https://it.wikipedia.org/wiki?curid=2107049", "title": "Lanzhou", "text": "Lanzhou (cinese semplificato \u5170\u5dde; tradizionale \u862d\u5dde; pinyin \"L\u00e1nzh\u014du\") \u00e8 una citt\u00e0-prefettura cinese, capoluogo della provincia nordoccidentale del Gansu.\nStoria.\nLa fondazione della citt\u00e0 risale ad oltre 2000 anni or sono; originariamente era parte del territorio dei Qiang occidentali e entr\u00f2 a far parte del regno Qin nel VI secolo a.C.\nNell'81 a.C., sotto la dinastia Han divenne una vera citt\u00e0, chiamata \"Jincheng\", sede di un'importante contea. La citt\u00e0 era conosciuta come \"La citt\u00e0 dorata\", per i proficui commerci che vi fiorivano grazie alla posizione lungo la Via della seta e punto di attraversamento del Fiume Giallo."}
{"id": "2107053", "revid": "20534595", "url": "https://it.wikipedia.org/wiki?curid=2107053", "title": "Il canto della terra", "text": ""}
{"id": "2107054", "revid": "767487", "url": "https://it.wikipedia.org/wiki?curid=2107054", "title": "The Decline of Western Civilization", "text": "The Decline of Western Civilization \u00e8 un documentario del 1980 diretto da Penelope Spheeris sulla scena punk rock di Los Angeles tra il 1979 ed il 1981.\nNegli anni il film \u00e8 diventato un cult, soprattutto tra gli appassionati del genere.\nNel dicembre 2016 venne scelto per la conservazione nel National Film Registry della Biblioteca del Congresso negli Stati Uniti.\nTrama.\nIl film offre uno sguardo sulla subcultura, all'epoca ignorata dalla stampa, della musica rock and roll e soprattutto del punk rock, analizzandone i vari aspetti.\nContiene frammenti di concerti di maggiori gruppi punk losangelini, interviste con i loro componenti e con i loro fan.\nTra le performance, anche quella del cantante dei The Germs, Darby Crash, protagonista anche della locandina del film, che sarebbe morto di overdose poco prima dell'uscita del documentario, facendone una sorta di martire per la comunit\u00e0 punk.\nSequel.\nNel 1988 Penelope Spheeris ha realizzato un secondo documentario, \"\", dedicato alla scena heavy metal.\nDieci anni dopo ne venne realizzata una terza parte:\"The Decline of Western Civilization III\" (1998, sempre di Penelope Spheeris), vincitore al Sundance Film Festival del premio \"Freedom of Expression\".\nColonna sonora.\nLa colonna sonora \u00e8 stata pubblicata nel dicembre 1980 dalla Slash Records in LP, poi ristampata in CD nel 1990. Cos\u00ec come nella locandina del film, anche nella copertina della colonna sonora \u00e8 raffigurato Darby Crash dei The Germs.\nCuriosit\u00e0.\nNello stesso anno della realizzazione del film, il capo della polizia di Los Angeles, Daryl Gates, scrisse una lettera domandando che il film non venisse proiettato nella citt\u00e0 californiana."}
{"id": "2107055", "revid": "466539", "url": "https://it.wikipedia.org/wiki?curid=2107055", "title": "Sa\u0161a Pivovarova", "text": "Biografia e inizio della carriera.\nSasha \u00e8 nata a Mosca, in Russia. Nonostante la sua carriera di modella internazionale, non ha mai sognato di sfilare, e tutto \u00e8 nato grazie a un suo amico e fotografo, Igor' Vi\u0161njakov, che l'ha immortalata ed ha inviato le foto alla \"IMG Models\", un'agenzia di modelle. Da quel momento \u00e8 cominciata la carriera di Sasha Pivovarova. Prima di essere modella, Sasha studiava storia dell'arte all'universit\u00e0 in Russia.\nLa carriera come modella.\nDopo aver firmato con la IMG nel 2005, la Pivovarova ha sfilato per Prada ed ha fatto una campagna pubblicitaria per la casa di moda. Nel maggio 2007 \u00e8 apparsa sulla copertina di \"Vogue\" americano, insieme a altre modelle famose tra le quali Doutzen Kroes, Caroline Trentini, Raquel Zimmermann, Jessica Stam, Agyness Deyn, Coco Rocha, Hilary Rhoda, Chanel Iman e Lily Donaldson. In un'intervista ha parlato della sua passione per l'arte e la lettura, dimostrando un particolare interesse per il libro \"Guerra e pace\". Nell'agosto e nel settembre 2007 \u00e8 riapparsa su \"Vogue\". Sasha Pivovarova \u00e8 stata protagonista del Calendario Pirelli 2008 e, nel maggio 2007, \u00e8 ricomparsa sulla copertina di Vogue, stavolta australiano.\nNella sua carriera ha inoltre lavorato per Armani, Alberta Ferretti, Anna Sui, Bottega Veneta, Diesel Black Gold, DKNY, Dsquared\u00b2, Jonathan Saunders, Malo, Michael Kors, Oscar de la Renta, Pringle of Scotland, Rag &amp; Bone, Rodarte, Zac Posen, Chanel, Christian Dior, Gucci, Jean-Paul Gaultier, Valentino, Versace e molti altri. Nel 2011 \u00e8 stata scelta per interpretare un ruolo nel film \"In Time\", come madre di Sylvia Weis alias Amanda Seyfried come co-protagonista insieme a Justin Timberlake figlia del ricco finanziere Philippe Weis.\nVita privata.\nSasha Pivovarova studiava arte ed infatti ha una vera e propria passione per il disegno. Alcune sue opere sono state esposte in una galleria d'arte a Parigi, mentre \"Vogue\" francese, ha pubblicato alcuni suoi lavori. Attualmente vive a Brooklyn, New York. Si \u00e8 sposata con Igor Vishnyakov, suo amico di vecchia data, nel giugno del 2009; i due hanno una figlia, Mia Isis, nata nel maggio 2012.."}
{"id": "2107062", "revid": "318966", "url": "https://it.wikipedia.org/wiki?curid=2107062", "title": "Ajello del Friuli", "text": ""}
{"id": "2107069", "revid": "125460032", "url": "https://it.wikipedia.org/wiki?curid=2107069", "title": "Remo Vigorelli", "text": "Biografia.\nDiplomatosi in ragioneria, si laurea nel 1914 in economia e commercio alla Universit\u00e0 Bocconi di Milano. Sin da giovane, mostra interesse verso il mondo della politica: a diciotto anni diventa presidente della Federazione giovanile diocesana di Lodi, citt\u00e0 in cui si trasferisce seguendo il padre, cancelliere del locale tribunale. Fa parte della \"piccola costituente\" che il 18 gennaio 1919, presso l'albergo Santa Chiara di Roma, fonda il Partito Popolare Italiano. \nCome banchiere, dopo una esperienza nelle casse rurali, presso la Banca del Lavoro e delle Cooperative nonch\u00e9, in qualit\u00e0 di componente del collegio sindacale presso il Credito Nazionale di Roma e la Banca di San Marzano di Voghera, entra nel settembre 1914 nella Banca Piccolo Credito Sant'Alberto di Lodi come vicedirettore generale e Ragioniere Capo. Nel 1917 viene chiamato a dirigere il Credito Pavese, incarico svolto fino al 1919. Esonerato inizialmente dal servizio militare per via delle responsabilit\u00e0 nella vita civile e professionale, dopo la battaglia di Caporetto viene richiamato alle armi e frequenta la Scuola allievi ufficiali e la Scuola bombardieri di Sassuolo. Quando \u00e8 pronto per il fronte, interviene l'armistizio che pone fine alla guerra.\nDopo la prima guerra mondiale torna alla Banca Sant'Alberto di Lodi in qualit\u00e0 di direttore generale e contemporaneamente \u00e8 nominato consigliere della Federazione della Banche Italiane. Nel febbraio 1923 venne chiamato al vertice della Banca del Piccolo Credito Novarese che si trovava in difficolt\u00e0: assieme ai suoi collaboratori Vigorelli ne risolleva le sorti aumentando la solidit\u00e0 patrimoniale, migliorando la qualit\u00e0 del portafoglio, incrementando la quota di mercato e la penetrazione territoriale con quasi cento sportelli. La crisi del 1929 interrompe il processo di risanamento e vanifica il lavoro svoltgo. Per effetto di vecchi investimenti in portafoglio deliberati delle passate direzioni e caldeggiati - per motivi politico sociali - dal regime fascista (ad esempio, le Bonifiche Ferraresi), la banca subisce pesantemente gli effetti della crisi dovendo far fronte in otto giorni a cinquantadue milioni di lire di pagamenti su trenta di patrimonio e quattrocentotrenta di depositi, a fronte anche di un panico pilotato dalla propaganda e da giornali di area fascista. Vigorelli si rivolge alla Banca d'Italia e successivamente a Benito Mussolini, con cui ebbe un lungo colloquio, al fine di salvare la banca e soprattutto i numerosi piccoli risparmiatori. Mussolini decide di fare assorbire la banca dalla Banca Popolare di Novara, gi\u00e0 in mano ad una dirigenza di fede fascista. Viene inoltre nominata una commissione d'inchiesta dalla Banca d'Italia e del Ministero delle Finanze, ma Vigorelli ed i suoi dirigenti ne uscirono indenni e senza rilievi significativi. \nNei due anni successivi la fusione della banca, \u00e8 professore di Arti Bancarie alla Universit\u00e0 Cattolica del Sacro Cuore di Milano, incarico che mantenne per qualche anno ancora dopo essere rientrato nel mondo del lavoro. Infatti, grazie al fratello Pietro M. Vigorelli, uno dei massimi dirigenti della SNIA, viene presentato alla Rinascente di Milano, dato che entrambe le aziende erano accomunate dal medesimo azionariato (Borletti d'Arosio, Brustio). Entrato in Rinascente come dirigente, in breve tempo ne diviene Capo del personale, Segretario Generale, membro del Consiglio di Amministrazione e quindi Direttore Generale entrando infine nell'azionariato di comando. Nel medesimo periodo fu consigliere lombardo e nazionale dell'Unione cristiana imprenditori dirigenti. \nSpos\u00f2 Agnese Manzoni, discendente dallo stesso ceppo dello scrittore Alessandro, da cui ebbe sette figli."}
{"id": "2107071", "revid": "729019", "url": "https://it.wikipedia.org/wiki?curid=2107071", "title": "Les Agnettes (metropolitana di Parigi)", "text": "Les Agnettes \u00e8 una stazione della metropolitana di Parigi sulla linea 13, al limite dei comuni di Asni\u00e8res-sur-Seine e Gennevilliers ed \u00e8 stata inaugurata il 14 giugno 2008.\nLa stazione.\nLa stazione, avente il nome completo di \"Asni\u00e8res \u2014 Gennevilliers \u2014 Les Agnettes\", \u00e8 una stazione di transito con due marciapiedi. Il suo nome \u00e8 mutuato dalla localit\u00e0 in cui \u00e8 situata, ai margini dei comuni di Asni\u00e8res-sur-Seine e Gennevilliers."}
{"id": "2107075", "revid": "248115", "url": "https://it.wikipedia.org/wiki?curid=2107075", "title": "Fujenti", "text": ""}
{"id": "2107076", "revid": "1305772", "url": "https://it.wikipedia.org/wiki?curid=2107076", "title": "Battenti", "text": "I battenti, o fuj\u00e9nti, sono un gruppo di persone devote alla \"Vergine dell'Arco (Madonna Dell'arco)\" venerata nel santuario della Madonna dell'Arco nel comune di Sant'Anastasia.\nDevozione della Madonna dell'Arco.\nOgni anno, nella giornata di \"Pasquetta\", il luned\u00ec in albis, una moltitudine di gente proveniente in massima parte da altre localit\u00e0 campane, percorre le strade che conducono al santuario; essi sono appunto i \"fujenti\" (letteralmente \"coloro che fuggono\", italianizzazione del napoletano) devoti alla Vergine per le \"grazie\" che Ella ha elargito loro o ai propri cari. I fujenti sono caratteristici oltre che nel vestire completamente di bianco con una fascia trasversale azzurra, anche perch\u00e9 in molti casi per spirito di sacrificio camminano a piedi nudi e in alcuni casi, nelle immediate vicinanze dell'edicola votiva della Madonna, proseguono in ginocchio o carponi (anche se tali pratiche stanno venendo meno col tempo).\nIn molti casi la vista della Vergine dell'Arco provoca stati di forte emotivit\u00e0 che non di rado sfociano in pianti, urla e convulsioni. Per tale motivo il comune di Sant'Anastasia ogni anno stabilisce oltre un presidio di vigili urbani, anche uno della Croce Rossa Italiana.\nNonostante questi aspetti di forte impatto emotivo, la Pasquetta dei fujenti, questo fiume di gente vestita di bianco che innalza al cielo gli stendardi raffiguranti l'effigie della Vergine, \u00e8 tra le feste religiose pi\u00f9 suggestive del sud Italia.\nTipologia.\nI battenti si suddividono in due gruppi:"}
{"id": "2107082", "revid": "1591878", "url": "https://it.wikipedia.org/wiki?curid=2107082", "title": "Arturo Colombo", "text": "Biografia.\nAlunno del Collegio Ghislieri, ha studiato a Pavia sotto la docenza di Vittorio Beonio Brocchieri. Dal 1976 diventa professore ordinario presso l'Universit\u00e0 degli Studi di Pavia (la stessa che ha frequentato da studente), insegnando Storia delle dottrine politiche. Nel 2004 viene nominato \"professore emerito di Storia delle dottrine\".\n\u00c8 stato docente di Storia dei partiti politici presso l'Universit\u00e0 degli Studi di Firenze, presidente del \"Centro Manoscritti\" - fondato da Maria Corti presso l'Universit\u00e0 di Pavia - e vicepresidente della fondazione \"Maria Corti\". \u00c8 stato anche presidente della fondazione \"Riccardo Bauer e\" direttore della Societ\u00e0 \"Umanitaria\" di Milano.\n\u00c8 stato membro del comitato direttivo di numerose riviste politiche italiane, tra cui \"Il Pensiero politico\", \"Il Politico\", \"Il Risorgimento\", \"Storia in Lombardia\" e ha collaborato a \"Il Resto del Carlino\" e all'\"Avanti!\". Dal 1964 ha collaborato continuativamente con il \"Corriere della Sera\". Tra gli animatori della \"Nuova Antologia\" portata a nuova vita da Giovanni Spadolini, ha studiato il rapporto fra ideologie, partiti politici e societ\u00e0, per poi soffermarsi sui protagonisti della Rivoluzione russa. Al contempo si \u00e8 occupato di intellettuali repubblicani, socialisti, radicali, federalisti e azionisti, in particolare di Giuseppe Mazzini, Carlo Cattaneo, Carlo Rosselli, Ernesto Rossi, Altiero Spinelli, Leone Ginzburg e molti altri. Don\u00f2 parte dei suoi volumi alla Biblioteca di Scienze Politiche e Sociali dell'Universit\u00e0 di Pavia."}
{"id": "2107083", "revid": "1543377", "url": "https://it.wikipedia.org/wiki?curid=2107083", "title": "Luigi Ontani", "text": "Biografia.\nDopo aver studiato all'Accademia di belle arti di Bologna inizia la carriera artistica negli anni settanta, cominciando a farsi notare per i suoi \"tableaux vivants\". In pratica delle performance filmate e fotografate, in cui Ontani si presenta mascherato in vari modi: da Pinocchio a Dante, da San Sebastiano a Bacco. \u00c8 una pratica di azionismo che sfiora il kitsch (ben diverso dall'Azionismo Viennese, di cui fa parte Hermann Nitsch), e mette il narcisismo personale ad un livello superiore.\nNel corso della sua lunga attivit\u00e0 Ontani ha espresso la sua creativit\u00e0 e poetica attraverso l'uso di molte tecniche assai eterogenee tra loro: dagli oggetti pleonastici (1965-69) elementi in scagliola alla \"stanza delle similitudini\" costituita da elementi ritagliati in cartone ondulato. Ha spesso anticipato l'uso di tecniche in seguito adottate da altri artisti, i primi video super 8 in bianco e nero sono stati girati dal 1969 al 1972. Con l'opera \"Ange Infidele\" del 1968 Ontani inizia il suo approccio con la fotografia. Fin dall'inizio le opere fotografiche si contraddistinguono per alcuni elementi caratteristici: il soggetto \u00e8 sempre l'artista che ricorre al proprio corpo e al proprio volto per impersonificare temi storici, mitologici, letterari e popolari; il formato scelto solitamente \u00e8 quello della miniatura o della gigantografia, e ogni opera \u00e8 considerata unica. dalla fine degli anni sessanta si susseguono \"Teofania\" 1969, \"Fantome\", \"San Sebastiano nel bosco di calvenzano, d'apres Guido Reni\", \"Tentazione\", \"Meditazione, d'apres de la Tour\", \"Bacchino\" (1970) tell il giovane, \"Raffaello\" \"Dante\" \"Pinocchio\" (1972), Lapsus Lupus e il dittico \"EvAdamo\" (1973) \"Leda e il Cigno\" (1974), i grilli e i tappeti volanti cui seguiranno altri \"apres\", il primo ciclo indiano \"En route vers l'Inde, d'apres Pierre Loti\". Le prime opere fotografiche anticipano un fenomeno che vedr\u00e0 diffusione a partire dagli anni ottanta. Contemporaneamente alle prime opere fotografiche Ontani comincia ad eseguire i primi \"Tableaux vivant\", termine usato per indicare una scena dove attori in costume restano in posa fermi e silenziosi, come in un quadro. \nDal 1969 al 1989 l'artista ha realizzato circa 30 tableaux vivant anche in questo caso anticipando le cosiddette installazioni multimediali, molto diffuse a partire dagli anni novanta, che si basano sulla commistione di varie tecnologie. Con lo stesso atteggiamento ha realizzato opere di cartapesta, vetro, il legno (numerosissime le maschere realizzate soprattutto a Bali in legno di Pule), pi\u00f9 raramente \u00e8 ricorso al bronzo, al marmo e alla stoffa mentre molto cospicua \u00e8 la sua opera in ceramica frutto del sodalizio soprattutto con la Bottega Gatti di Faenza e con Venera Finocchiaro a Roma e il laboratorio terraviva di Vietri, particolarmente rinomate le maschere pineali, le \"Ermestetiche\" e le ultime grandi opere quali \"GaneshaMusa\", \"NapoleonCentaurOntano\". Molto interessante la sperimentazione con la tecnica del mosaico elaborata con il mosaicista Costantino Buccolieri nell'esecuzione del grande pannello musivo presso la Stazione Materdei della Metropolitana di Napoli. \nIn tutte queste circostanze Ontani ricorre alla tecnica non come un fine in s\u00e9, ma in quanto occasione per sperimentare nuove possibilit\u00e0 e formulare nuove variazioni sui temi e i soggetti che pi\u00f9 gli interessano: il proprio viaggio \"transtorico\" attraverso il mito, la maschera, il simbolo e la rappresentazione iconografica. Ha esposto nei principali musei e gallerie del mondo dal Guggenheim al Centre Pompidou, dal Frankfurt Kustverein al Reina Sofia,ha partecipato ad un numero impressionante di biennali da Venezia a Sidney a Lione. Recentemente ha avuto due retrospettive al Ps1/MoMA di New York (2001) e allo SMAK di Ghent (2003-2004). Numerosissimi i libri d'artista e le monografie tra cui \"Luigi Ontani. OntanElegia\" (Allemandi 2004) a cura di Alessandra Galasso e Giulio di Gropello. Nel 2018, la Galleria Giovanni Bonelli di Pietrasanta, in Toscana, presenta una retrospettiva di 30 opere dell\u2019artista di Vergato. Nel 2019 esce il primo saggio interamente dedicato all'artista, \"Luigi Ontani in teoria. Filosofia, estetica, psicoanalisi nell'opera e nell'artista\" di Giulia Giambrone che relaziona teorie filosofiche e psicoanalitiche all'opera dell'artista."}
{"id": "2107084", "revid": "339392", "url": "https://it.wikipedia.org/wiki?curid=2107084", "title": "Sant'Ivio", "text": ""}
{"id": "2107086", "revid": "834", "url": "https://it.wikipedia.org/wiki?curid=2107086", "title": "Headless Halloween", "text": ""}
{"id": "2107089", "revid": "1873140", "url": "https://it.wikipedia.org/wiki?curid=2107089", "title": "59\u00aa Mostra internazionale d'arte cinematografica di Venezia", "text": "La 59\u00aa edizione della Mostra internazionale d'arte cinematografica di Venezia si \u00e8 svolta a Venezia, Italia, dal 28 agosto al 7 settembre 2002: direttore della Mostra \u00e8 ancora Moritz De Hadeln.\nA dare il via alla Mostra, il film \"Frida\" di Julie Taymor. Il 5 settembre fu presentato fuori concorso il film collettivo \"11 settembre 2001\", che attir\u00f2 l'attenzione dei media internazionali: si trattava di un'anteprima internazionale del film, la cui distribuzione inizi\u00f2 col Toronto Film Festival l'11 settembre, in concomitanza col primo anniversario degli attentati contro le Torri Gemelle e il Pentagono.\nFra gli eventi corollario della Mostra, un'importante retrospettiva su Michelangelo Antonioni.\nGiuria e Premi.\nLa giuria era cos\u00ec composta:\nLa \"Controcorrente - Premio S. Marco\" era invece cos\u00ec composta:\nLa Giuria \"Opera Prima - \"Luigi de Laurentiis\" - Leone del Futuro\":\nI principali premi distribuiti furono:"}
{"id": "2107091", "revid": "1764135", "url": "https://it.wikipedia.org/wiki?curid=2107091", "title": "The Lost Room", "text": "The Lost Room \u00e8 una miniserie televisiva statunitense che coniuga fantascienza a paranormale, trasmessa su Sci-fi Channel ed in onda in Italia su Fox. In The Lost Room Peter Krause veste i panni di Joe Miller, un detective di Pittsburgh alle prese con misteriosi oggetti dai poteri arcani e terribili segreti, il cui unico obiettivo \u00e8 quello di ritrovare sua figlia Anna, scomparsa in una misteriosa \"stanza perduta\" (Lost Room).\nTrama.\nJoe Miller, detective, entra in possesso di una chiave che apre tutte le porte, capace di portare una persona in ogni parte del mondo. Ogni volta che la usa per aprire una porta, entra nella soleggiata stanza di un motel. In questa stanza vi erano diversi oggetti, ora prelevati e in giro per il mondo. Questi oggetti hanno ognuno uno specifico potere. Alcuni oggetti sono utili (la matita che produce penny), altri inutili (l'orologio da polso che cuoce solo ed esclusivamente le uova rendendole sode), altri mortali (la penna, capace di carbonizzare un essere vivente al solo contatto). Questi oggetti sono cercati da collezionisti disposti a tutto pur di entrarne in possesso, e Joe possiede la chiave, il pi\u00f9 importante, ma non vuole cederla perch\u00e9 in quella stanza d'albergo \u00e8 scomparsa sua figlia. E ora Joe ne ha bisogno per riportarla indietro.\nGli Oggetti.\nGli Oggetti sono potenti manufatti e consistono in un centinaio di oggetti che ci si poteva aspettare di trovare in una stanza di motel nel 1960. Sono indistruttibili, (eccetto quando sono all'interno della Stanza) e posseggono poteri di varia natura quando vengono portati al di fuori della Stanza, ma non funzionano all'interno della Stanza stessa. Secondo quanto sostiene l'Occupante (Eddie McCleister), quando un oggetto viene distrutto all'interno della Stanza, un altro Oggetto prende il suo posto, secondo la \"legge della conservazione degli oggetti\". Diversi personaggi della serie hanno sostenuto che, nel tempo, gli Oggetti hanno portato buona fortuna o sfortuna ai loro proprietari. Tutti gli Oggetti (incluso l'Occupante) si attraggono l'un l'altro, cercando di riunirsi. Alcuni Oggetti, combinati insieme, creano nuovi poteri o abilit\u00e0. Si vedono anche gli Oggetti combinati in numero maggiore di due, come per esempio nell'\"Esperimento Conroy\". Alcuni Oggetti non risultano attivi e vengono considerati dormienti. Questi oggetti erano nella Stanza durante l'Evento ma non mostrano alcun potere apparente."}
{"id": "2107095", "revid": "834", "url": "https://it.wikipedia.org/wiki?curid=2107095", "title": "Monster Blood", "text": ""}
{"id": "2107100", "revid": "834", "url": "https://it.wikipedia.org/wiki?curid=2107100", "title": "Say Cheese and Die!", "text": ""}
{"id": "2107106", "revid": "124687196", "url": "https://it.wikipedia.org/wiki?curid=2107106", "title": "Grillo Parlante", "text": "Il Grillo Parlante \u00e8 un personaggio immaginario del romanzo di Carlo Collodi, \"Le avventure di Pinocchio. Storia di un burattino\": il grillo parla con il burattino e lo ammonisce, impersonando la voce della coscienza che cerca di orientare Pinocchio verso le scelte giuste.\nDescrizione.\nNel libro il Grillo Parlante appare quattro volte: la prima di esse \u00e8 poco dopo l'inizio delle avventure del burattino (capitolo quarto), quando, in preda alla fame, questi sta cercando del cibo in casa di Geppetto. In questa occasione Pinocchio, stufo di sentire i suoi rimproveri, gli lancia addosso un martello e lo spiaccica.\nPi\u00f9 avanti (capitolo tredicesimo), il Grillo ricompare sotto forma di fantasma e tenta nuovamente di far ragionare Pinocchio che sta per riprendere il cammino verso il Campo dei miracoli, ingannato dal Gatto e la Volpe. Anche in questo caso i suoi ammonimenti saranno vani.\nNella sua terza apparizione (capitolo sedicesimo) il Grillo riappare vivo e vegeto insieme al Corvo e alla Civetta, ed \u00e8 uno dei tre dottori che visitano Pinocchio a casa della Fata Turchina: si dimostra il pi\u00f9 assennato di essi, poich\u00e9 \u00e8 l'unico che capisce che Pinocchio sta solo fingendo di essere malato e gli ricorda i suoi cattivi comportamenti, facendolo piangere.\nPoco prima della fine del romanzo (capitolo trentaseiesimo) il Grillo d\u00e0 ospitalit\u00e0 a Pinocchio e Geppetto usciti dalla pancia del Pesce-cane in una capanna regalatagli dalla Fata Turchina. Qui ricorda a Pinocchio quanto sia stato cattivo con lui, ma di fronte al pentimento del burattino non gli dimostra rancore e gli offre tutto il suo aiuto.\nIl Grillo Parlante rappresenta la saggezza delle persone di buon senso, ma anche la stessa coscienza di Pinocchio: nelle prime due apparizioni, quando il burattino \u00e8 ancora ingenuo e poco assennato, il Grillo viene messo violentemente a tacere, a rappresentare la cattiva considerazione che i ragazzacci hanno delle persone sagge, ma anche della propria voce interiore che li porta a riflettere sui comportamenti sbagliati.\nNelle successive due apparizioni i consigli del Grillo hanno pi\u00f9 successo perch\u00e9 la sua storia va di pari passo a quella di Pinocchio, che si sta lentamente trasformando in un bravo ragazzo: nel primo caso lo pungono nel vivo, mettendolo di fronte alle sue cattiverie; nel secondo caso invece segna il primo vero passo verso l'accettazione degli altrui consigli e della propria bont\u00e0.\nPu\u00f2 sembrare strano che il Grillo Parlante \"resusciti\" nel capitolo XVI dopo essere stato eliminato da Pinocchio ed essere successivamente ricomparso come spirito; questo si pu\u00f2 spiegare col fatto che l'intenzione di Collodi era quella di far terminare le Avventure di Pinocchio proprio nel capitolo XIII, con la morte del burattino; successivamente invece cre\u00f2 la seconda parte della storia, nella quale il Grillo appare ancora in vita.\nAltri media.\nVersione Disney.\nIl Grillo Parlante \u00e8 portato nel 1940 sugli schermi dalla Disney nel film \"Pinocchio\", e nella versione inglese \u00e8 chiamato \"Jiminy Cricket\", anzich\u00e9 \"Talking Cricket\" (traduzione letterale di Grillo Parlante). Nel film \u00e8 un grillo antropomorfo con abito da gentiluomo, cappello a cilindro e un ombrello ed \u00e8 la \"coscienza\" di Pinocchio. Nella versione italiana \u00e8 doppiato da Carlo Romano.\nIl Grillo diventa protagonista anche del film Bongo e i tre avventurieri, e interpreta lo Spirito del Natale Passato nel film Canto di Natale di Topolino.\nCompare poi in diverse serie Disney come la House of Mouse - Il Topoclub.\nIl Grillo compare nella serie di videogiochi \"Kingdom Hearts\".\nNei fumetti, Gedeone de' Paperoni, fratello di Paperone, dirige un giornale chiamato proprio il \"Grillo Parlante\", per cui lavora anche Paperetta Y\u00e9-Y\u00e9.\nMusical.\nNel 2002 in Italia esce \"Pinocchio - Il grande Musical\" prodotto dalla Compagnia della Rancia, con la regia di Saverio Marconi e musiche dei Pooh. Il musical rimane un mese al teatro \"Diners della Luna\", appositamente costruito. Il Grillo Parlante viene impersonato dal ballerino e cantante Andrea Verzicco. La tourn\u00e9e ha inizio nell'ottobre 2004 e il Grillo Parlante \u00e8 impersonato stavolta da Adriano Gherardini. Da novembre 2009 con un nuovo cast il musical torna in scena col Grillo Parlante impersonato da Marco Iacomelli.\nTelevisione.\nIl Grillo compare in quasi tutti i cartoni e serie riguardanti alle favole in cui compare Pinocchio, o al massimo viene sostituito da qualcun altro (le tre gemelle, il pulcino Gina...).\nNella serie TV \"C'era una volta\" viene interpretato da Raphael Sbarge e ha lo stesso nome che ha nel film Disney. Un tempo era un umano, figlio di due truffatori (identificabili nei personaggi de Il Gatto e la Volpe). Stufo di rubare e desideroso di vivere libero come i Grilli, Jiminy chiede a Tremotino un modo per liberarsi dei suoi, lo stregone gli vende una boccetta con un liquido magico che per\u00f2 viene somministrato a due delle vittime delle truffe dei suoi genitori, Stephen e Donna. I due hanno un figlio che vede i suoi genitori trasformarsi in marionette e incolpa Jiminy dell'accaduto. Per farsi redimere, Jiminy viene trasformato dalla Fata Turchina in un Grillo affinch\u00e9 possa essere l'angelo custode di quel bambino, che altri non \u00e8 che Geppetto. Il Grillo diverr\u00e0, in diverse occasioni, una specie di psicologo per alcuni abitanti della Foresta Incantata. Quando il Sortilegio Oscuro viene lanciato, Jiminy ritorna umano, chiamato Archibald Hopper, e diventa veramente uno psicologo. Dopo la rottura del Sortilegio, Jiminy/Archie continua il suo lavoro e proprio per questo diventa soggetto di un paio di rapimenti affinch\u00e9 il rapitore possa carpire informazioni dei suoi nemici. Nel Mondo Reale Archie \u00e8 padrone di Pongo, il dalmata protagonista de La Carica dei 101, il quale \u00e8 molto fedele al suo padrone e gli salva la vita (indirettamente) diverse volte.\nAltre versioni.\nNel film \"Pinocchio\" (2019) di Matteo Garrone, il Grillo Parlante \u00e8 interpretato dall'attore nano Davide Marotta."}
{"id": "2107107", "revid": "1718925", "url": "https://it.wikipedia.org/wiki?curid=2107107", "title": "Trutnov", "text": "Trutnov (in tedesco \"Trautenau\") \u00e8 una citt\u00e0 della Repubblica Ceca, capoluogo del distretto omonimo, nella regione di Hradec Kr\u00e1lov\u00e9.\nGeografia fisica.\nLa citt\u00e0 \u00e8 situata su un colle ai piedi della montagna Krkono\u0161e, che fa parte della catena montuosa dei Monti dei Giganti. Si trova ad un'altitudine di circa 487 metri s.l.m.. Vicino alla localit\u00e0 di Trutnov scorre il fiume \u00dapa.\nI comuni limitrofi sono Dolni Stare Mesto, Volanov, Oblanov, Stare Buky e Prostredni Stare Buky ad ovest, Horni Stare Mesto, Libec, Kalna Voda, Nove Voletiny e Babi a nord, Chriblice, Voletiny e Porici ad est e Bojiste, Novy Rokytnik, Stritez, Stary Rokytnik, Horni Stare Buky e Hainhof a sud.\nStoria.\nLa prima menzione scritta di questo paese risale al 1260. Per sviluppare il raccolto agricolo, il re di Boemia Venceslao I decise di fondare questo insediamento sulle rive del fiume \u00dapa. La prima menzione del nome tedesco Trautenau, da cui \u00e8 derivato il nome moderno Trutnov, \u00e8 da un documento del re Venceslao II di Boemia del 1301. Verso la XIV secolo Trutnov prest\u00f2 le sue grandi doti militari al fine di proteggere la Boemia. Resistette a tutti gli attacchi, tolti quello della crociata Hussita e un assedio svedese dal 1642 al 1647, durante la guerra dei trent'anni. Essa, inoltre, \u00e8 stata il sito della battaglia di Trautenau nel 1866 nel corso della guerra austro-prussiana.\nL'industrializzazione della citt\u00e0 \u00e8 partita nel XIX secolo. Quella tedesca fu l'etnia prevalente nella citt\u00e0, fino al 1945, quando tutti i tedeschi furono espulsi.\nDal 1999 vi si svolge, a cadenza annuale, il festival musicale Obscene Extreme.\nSuddivisioni locali.\nLa citt\u00e0 \u00e8 suddivisa in 21 frazioni: Adamov, Bab\u00ed, Bohuslavice, Boji\u0161t\u011b, Doln\u00ed P\u0159edm\u011bst\u00ed, Doln\u00ed Star\u00e9 M\u011bsto, Horn\u00ed P\u0159edm\u011bst\u00ed, Horn\u00ed Star\u00e9 M\u011bsto, Kryblice, Lhota, Libe\u010d, Nov\u00fd Rokytn\u00edk, Oblanov, Po\u0159\u00ed\u010d\u00ed, Star\u00fd Rokytn\u00edk, St\u0159edn\u00ed P\u0159edm\u011bst\u00ed, St\u0159\u00edte\u017e, Studenec, Vnit\u0159n\u00ed M\u011bsto, Volanov e Voletiny."}
{"id": "2107110", "revid": "161374", "url": "https://it.wikipedia.org/wiki?curid=2107110", "title": "R.L. Stine", "text": ""}
{"id": "2107111", "revid": "1305772", "url": "https://it.wikipedia.org/wiki?curid=2107111", "title": "The Curse of the Mummy's Tomb", "text": ""}
{"id": "2107112", "revid": "1573940", "url": "https://it.wikipedia.org/wiki?curid=2107112", "title": "Stephanoaetus coronatus", "text": "L'aquila coronata (\"Stephanoaetus coronatus\" ()), conosciuta anche come aquila coronata africana, \u00e8 un grande uccello rapace originario dell'Africa sub-sahariana; in Sudafrica il suo areale \u00e8 limitato alle zone a est. Il suo habitat \u00e8 costituito principalmente da boscaglie e foreste. L'aquila coronata \u00e8 l'unico membro esistente del genere \"Stephanoaetus\". Una seconda specie, l'aquila coronata malgascia (\"Stephanoaetus mahery\") si estinse a seguito dell'arrivo di coloni umani in Madagascar.\nAlmeno il 90% della dieta di questo uccello \u00e8 costituita da mammiferi; le sue prede variano di popolazione in popolazione che mostrano delle marcate differenze regionali. In tutto il suo areale si nutre principali di piccoli ungulati (come cefalofi, traguli), iraci delle rocce e piccoli primati. Uccelli e lucertole di grandi dimensioni vengono predati raramente.\nSebbene la lunga coda dell'aquila coronata le conferisca una lunghezza complessiva fino a 90 centimetri (35 pollici), l'aquila coronata risulta meno massiccia e con un'apertura alare notevolmente inferiore rispetto all'aquila africana pi\u00f9 grande, l'aquila marziale (\"Polemaetus bellicosus\"). Tuttavia \u00e8 considerata l'aquila africana pi\u00f9 potente, se si considera il peso delle sue prede abituali. Difatti, questi uccelli sono in grado di predare grossi mammiferi come il tragelafo striato (\"Tragelaphus scriptus\"), che possono raggiungere anche i 30 kg (66 libbre) di peso. L'aquila coronata possiede artigli insolitamente grandi e zampe molto forti, con cui \u00e8 in grado di schiacciare il cranio delle proprie prede. \u00c8 anche un uccello molto aggressivo; sotto il nido di uno di questi uccelli furono ritrovati i resti di un grande maschio di cercocebo moro, del peso di 11 kg (24 libbre).\nA causa delle loro somiglianze ecologiche, l'aquila coronata \u00e8 il miglior analogo africano dell'arpia (\"Harpia harpyja\"). Grazie al suo comportamento aggressivo e adattabile, quest'aquila \u00e8 ben equipaggiata per vivere e cacciare nelle foreste. Proprio per la sua alta adattabilit\u00e0 a diversi habitat, fino a poco tempo fa si riteneva che la specie non fosse affetta da particolari pericoli per la sopravvivenza e che per gli standard dei grandi rapaci delle foreste fosse una specie relativamente stabile. Tuttavia, oggi si pensa che il loro numero stia diminuendo molto di pi\u00f9 di quanto precedentemente percepito a causa della distruzione quasi epidemica della foresta tropicale africana nativa. \u00c8 elencata dall'IUCN come prossimo alla minaccia.\nDescrizione.\nLa sua lunghezza varia da 65 a 85\u00a0cm, le piume gli coprono gran parte del corpo, lasciando scoperto gli artigli, il becco grigio-bluastro e le zampe gialle oltre alla tipica cresta da cui prende il nome.\nDistribuzione e habitat.\nDiffusa nei paesi dell'Africa sub-sahariana, dal Ghana al Sudan, l'habitat naturale di questa specie varia dalle foreste con forti precipitazioni alle aperte savane.\nAlimentazione.\nSi cibano di mammiferi, come le scimmie, quali i colobi e i cercopitechi, ma a volte riescono a catturare anche antilopi, uccelli e rettili.\nRiproduzione.\nDurante la stagione degli amori volano insieme (anche ad altezze che possono arrivare quasi a 1 500 metri).\nCaratteristica dei nidi dell'aquila coronata \u00e8 che vengono utilizzati per pi\u00f9 di una stagione e ogni volta gli uccelli aggiungono altro materiale, raccolto dall'esemplare maschio, creando nidi molto grandi.\nLa cova delle due uova dura da 6 a 7 settimane, anche se \u00e8 stato osservato come solo un esemplare sopravviva alla fine, il ciclo di riproduzione dura 17-18 mesi. Se lasciati vuoti i nidi vengono depredati dai babbuini."}
{"id": "2107113", "revid": "767487", "url": "https://it.wikipedia.org/wiki?curid=2107113", "title": "Salvatore Lanzafame", "text": "Ha giocato nella massima serie di pallanuoto con il CUS Catania e ha anche esordito in Nazionale italiana.\nCarriera.\nPallacanestro.\nHa fatto la trafila delle giovanili di pallacanestro nella sezione catanese del Centro Sportivo Italiano, con cui ha partecipato alle finali nazionali a Roma, Reggio Emilia e Cremona. Gioca poi in prima squadra in Prima Divisione e Serie C. Dopo una pausa per dedicarsi al rugby, Lanzafame gioca per un altro biennio alla Grifone Catania, con cui disputa due campionati di Promozione.\nPallanuoto.\nDopo aver lasciato il basket, Turi Lanzafame si dedica alla pallanuoto. Gioca vari campionati con il CUS Catania, con cui viene promosso in Serie A e vince i Campionati Nazionali Universitari. Disputa anche una gara con la Nazionale italiana, contro la Nazionale francese. Ha giocato anche con la Mestrina, vincendo il campionato di Serie C."}
{"id": "2107118", "revid": "318966", "url": "https://it.wikipedia.org/wiki?curid=2107118", "title": "Investitura", "text": ""}
{"id": "2107122", "revid": "729019", "url": "https://it.wikipedia.org/wiki?curid=2107122", "title": "Gabriel P\u00e9ri (metropolitana di Parigi)", "text": "Gabriel P\u00e9ri \u00e8 una stazione della metropolitana di Parigi sulla linea 13, situata nei comuni di Asni\u00e8res-sur-Seine e Gennevilliers.\nLa stazione.\nLa stazione \u00e8 stata inaugurata nel 1980. Chiamata in origine \"Gabriel P\u00e9ri \u2014 Asni\u00e8res \u2014 Gennevilliers\", ha cambiato nome il 14 giugno 2008, in occasione del prolungamento del capolinea ad \"Asni\u00e8res \u2014 Gennevilliers \u2014 Les Courtilles\".\nIl nome \u00e8 stato imposto in onore del giornalista Gabriel P\u00e9ri (1902-1941) che \u00e8 stato membro del Comitato centrale del Partito Comunista e deputato di Seine-et-Oise, fucilato durante la seconda guerra mondiale, in quanto membro della Resistenza."}
{"id": "2107129", "revid": "1573940", "url": "https://it.wikipedia.org/wiki?curid=2107129", "title": "Anas luzonica", "text": "L'anatra delle Filippine o germano delle Filippine (Anas luzonica ) \u00e8 un uccello anseriforme della famiglia degli Anatidi.\nDescrizione.\n\u00c8 un anatide di media taglia, che raggiunge una lunghezza di 48-58\u00a0cm.\nBiologia.\n\u00c8 una specie acquatica che si nutre di pesci, piccoli crostacei, insetti e germogli. \nDistribuzione e habitat.\n\u00c8 una specie endemica delle Filippine, diffusa in quasi tutte le isole maggiori dell'arcipelago.\nLa si pu\u00f2 osservare tanto in habitat di acqua dolce che di acqua salata, comprese le mangrovie, le paludi, le acque dei fiumi e il mare aperto.\nConservazione.\nLa popolazione di \"Anas luzonica\" ha subito negli anni un costante declino, dovuto alla caccia e alla progressiva distruzione del suo habitat; in alcune isole dell'arcipelago \u00e8 andata incontro ad estinzione locale. Per tali motivi la \"IUCN Red List\" la considera una specie vulnerabile.\nParte del suo areale ricade all'interno di aree naturali protette quali il Parco nazionale dei monti Iglit-Baco, il Parco nazionale del lago Naujan, il Parco nazionale dell'Aurora Memorial, il Parco nazionale di Bataan e l'Oasi avifaunistica dell'isola di Olango."}
{"id": "2107130", "revid": "254059", "url": "https://it.wikipedia.org/wiki?curid=2107130", "title": "Antonio de Guill y Gonzaga", "text": "Governatore del Regno del Cile.\nEra figlio del cavaliere di Calatrava Francisco Guill y Tom\u00e1s e di Ana Gonzaga.\nApr\u00ec il Parlamento di Nacimiento con i Mapuche nel 1764, in cui il governatore Guill y Gonzaga tent\u00f2 di imporre la propria idea per permettergli di vivere nelle citt\u00e0. Questo atto provoc\u00f2 la rivolta Mapuche del 1766 guidata dal toqui Curi\u00f1ancu, terminata nel 1774 con la pace firmata da Agust\u00edn de J\u00e1uregui.\nInoltre gli fu ordinato di espellere i gesuiti dal Cile il 27 agosto 1767.\nDurante il suo governo dichiar\u00f2 Talcahuano \"Sede dell'Ufficio del Registro\". Nel 1765 fond\u00f2 la citt\u00e0 di San Luis Gonzaga de Rere e di Tucapel Nuevo; l'anno seguente tocc\u00f2 a San Carlos de Yumbel. Tutti questi nuovi villaggi si trovavano nella regione di Concepci\u00f3n.\nA Chilo\u00e9 fu fondata San Carlos de Chonchi nel 1767, e San Carlos de Ancud nel 1768.\nMor\u00ec a Santiago il 24 agosto 1768, ed il suo posto fu preso da Juan de Balmaseda y Censano Beltr\u00e1n nel ruolo di governatore ad interim."}
{"id": "2107133", "revid": "834", "url": "https://it.wikipedia.org/wiki?curid=2107133", "title": "1,2,3...invisibile!", "text": ""}
{"id": "2107135", "revid": "834", "url": "https://it.wikipedia.org/wiki?curid=2107135", "title": "Let's Get Invisible!", "text": ""}
{"id": "2107140", "revid": "834", "url": "https://it.wikipedia.org/wiki?curid=2107140", "title": "The Girl Who Cried Monster", "text": ""}
{"id": "2107141", "revid": "767487", "url": "https://it.wikipedia.org/wiki?curid=2107141", "title": "Golfo di Urab\u00e1", "text": "Il golfo di Urab\u00e1 \u00e8 la zona pi\u00f9 meridionale del mar dei Caraibi, situato a est della frontiera tra Panama e Colombia. \u00c8 parte del golfo di Dari\u00e9n e si estende a sud tra \"punto Caribana\" e il \"cabo Tibur\u00f3n\", includendo la citt\u00e0 portuale di Turbo. L'Atrato \u00e8 tra i principali fiumi a sfociare in questo golfo. In questa zona si verificano precipitazioni maggiori di tutto il continente americano. \nCome l'intero golfo di Dari\u00e9n, questa zona fu luogo di insediamento della Compagnia di Dari\u00e9n, infruttuoso tentativo di colonizzazione dell'america da parte degli scozzesi del XVII secolo."}
{"id": "2107142", "revid": "2519", "url": "https://it.wikipedia.org/wiki?curid=2107142", "title": "Golfo di Dari\u00e9n", "text": "Il golfo di Dari\u00e9n \u00e8 un ampio golfo situato nella parte meridionale del mar dei Caraibi, tra Panama e Colombia. Nella parte pi\u00f9 a sud, contiene il golfo di Urab\u00e1 e la foce del fiume Atrato, in territorio colombiano."}
{"id": "2107144", "revid": "834", "url": "https://it.wikipedia.org/wiki?curid=2107144", "title": "The Ghost Next Door", "text": ""}
{"id": "2107147", "revid": "729019", "url": "https://it.wikipedia.org/wiki?curid=2107147", "title": "Mairie de Clichy (metropolitana di Parigi)", "text": "Mairie de Clichy \u00e8 una stazione della metropolitana di Parigi sulla linea 13, situata nel comune di Clichy.\nLa stazione.\nLa stazione \u00e8 stata inaugurata nel 1980.\nNel 2017 \u00e8 risultata essere la quarantaduesima stazione della rete metropolitana di Parigi in termini di frequentazione, con 7107063 accessi diretti."}
{"id": "2107148", "revid": "2455", "url": "https://it.wikipedia.org/wiki?curid=2107148", "title": "Chiesa cattolica in Repubblica Democratica del Congo", "text": ""}
{"id": "2107149", "revid": "834", "url": "https://it.wikipedia.org/wiki?curid=2107149", "title": "The Haunted Mask", "text": ""}
{"id": "2107153", "revid": "1543377", "url": "https://it.wikipedia.org/wiki?curid=2107153", "title": "Eudocimus ruber", "text": "L'ibis rosso o ibis scarlatto (Eudocimus ruber ()) \u00e8 un uccello della famiglia Threskiornithidae, originario del Sud America tropicale e delle isole dei Caraibi. Sebbene la sua morfologia sia molto simile a quella della maggior parte delle altre ventisette specie esistenti di ibis, la sua colorazione scarlatta straordinariamente brillante lo rende inconfondibile. \u00c8 uno dei due uccelli nazionali di Trinidad e Tobago, insieme al cocrico.\nDescrizione.\nIl piumaggio degli adulti \u00e8 praticamente completamente scarlatto. Le piume possono mostrare varie tinte e sfumature, mentre le punte delle ali si discostano dal loro colore omonimo, con un ricco nero inchiostro (o occasionalmente blu scuro) che si trova solo sulle penne primarie pi\u00f9 lunghe, altrimenti la colorazione di questi uccelli \u00e8 solitamente di \"un vivido rosso arancio, di qualit\u00e0 quasi luminosa\". Gli ibis scarlatti hanno becchi e zampe rossi, tuttavia il becco \u00e8 a volte nerastro, soprattutto verso la punta. Come la maggior parte degli ibis, gli ibis scarlatti hanno un becco lungo, stretto e ricurvo. Le zampe ed il collo sono lunghi e rimangono estesi durante il volo.\nI giovani, invece, hanno una livrea grigia, marrone e bianco. Man mano che l'uccello cresce, una dieta pesantemente basata su crostacei rossi porta alla distintiva colorazione scarlatta per cui l'animale \u00e8 famoso. Il colore della livrea comincia a cambiare con la seconda muta dell'animale, nel momento in cui inizia a volare: il muta inizia dalle piume della schiena e si diffonde gradualmente in tutto il corpo aumentando di intensit\u00e0 in un periodo di circa due anni. L'ibis scarlatto \u00e8 l'unico uccello costiero dalla colorazione rossa nel mondo.\nGli adulti sono lunghi 55\u201363 centimetri (22\u201325 pollici) e i maschi, sono leggermente pi\u00f9 grandi delle femmine, con un peso medio di circa 1,4 chilogrammi (3,1 libbre). Inoltre, nei maschi, il becco in media \u00e8 circa il 22% pi\u00f9 lungo di quelle delle femmine. La durata della vita dell'ibis scarlatto \u00e8 di circa sedici anni in natura e vent'anni in cattivit\u00e0. L'apertura alare degli adulti \u00e8 di circa 54 centimetri (21 pollici). Sebbene trascorra la maggior parte del tempo a terra o nelle acqua basse, l'ibis scarlatto \u00e8 un volatore resistente e capace: sono altamente migratori e sono in grado di coprire lunghe distanze in volo. Si muovono in stormi in una classica formazione a V.\nDistribuzione e habitat.\nL'areale dell'ibis scarlatto \u00e8 molto ampia e le varie colonie si trovano in vaste aree del Sud America e nelle isole dei Caraibi. Esistono stormi nativi in Brasile (dove \u00e8 chiamato \"guar\u00e1\", che significa \"rosso\" nella lingua indigena), Colombia, Guyana francese, Guyana, Suriname e Venezuela, cos\u00ec come le isole delle Antille olandesi e Trinidad e Tobago, dove \u00e8 uccello nazionale insieme al cocrico. Gli stormi si radunano nelle zone umide e in altri habitat paludosi, tra cui distese di fango, litorali e foreste pluviali. Una colonia periferica presente nelle mangrovie di Santos-Cubat\u00e3o di Baixada Santista, nel sud-est del Brasile, \u00e8 considerata in pericolo di estinzione.\nLe concentrazioni pi\u00f9 elevate si trovano nella regione di Llanos, nel Venezuela occidentale, e nella Colombia orientale. La fertile e remota pianura erbosa tropicale del Llanos offre un rifugio sicuro lontano dall'invasione umana. Insieme al suo stretto parente, l'ibis faccianuda, l'ibis scarlatto \u00e8 una specie notevolmente prolifica e cospicua nella regione.\nEsemplari accidentali sono stati osservati a Belize, Ecuador e Panama, Aruba, Cuba, Dominica, Grenada e Giamaica; alcuni avvistamenti sono stati riportati anche negli Stati Uniti. La specie potrebbe essersi espansa anche verso la costa del Golfo nel XIX secolo o prima - in \"The Birds of America\", John James Audubon fece brevi osservazioni riguardo a tre esemplari di \"E. rubra\" che incontr\u00f2 in Louisiana. Tuttavia, praticamente tutti gli avvistamenti moderni della specie in Nord America sono probabilmente esemplari introdotti artificialmente o fuggiti da collezioni private e zoo. In un esempio notevole del 1962, delle uova di ibis scarlatto furono poste in dei nidi di ibis bianchi nel Greynolds Park della Florida, e la popolazione risultante si ibrid\u00f2 facilmente, producendo l'\"ibis rosa\" che si possono osservare tutt'ora.\nBiologia.\nDieta.\nI loro distintivi becchi, lunghi e sottili, vengono utilizzati per sondare il terreno mentre cercano cibo, nel fango morbido o sotto le piante. Nonostante sia credenza comune che questi uccelli si nutrissero solo di gamberetti, un recente studio sui Llanos ha dimostrato che gran parte della loro dieta consiste di insetti, di cui la maggior parte sono scarabei e coleotteri. Una specie in particolare, lo scarabeo \"Dyscinetus dubius\", sembra costituiva gran parte della loro dieta. Al contrario, la dieta dell'ibis bianco americano, che abita gli stessi luoghi, era diversa, comprendendo insetti, pesci e crostacei.\nPiccoli animali acquatici come gamberetti, granchi, molluschi ed altri crostacei, fanno anch'essi parte della sua dieta. Nutrendosi di grandi quantit\u00e0 di gamberetti e altri molluschi rossi viene prodotto un eccesso di astaxantina, un carotenoide che \u00e8 la componente chiave della pigmentazione rossa degli uccelli. La dieta degli esemplari tenuti negli zoo, comprende spesso barbabietole e integratori di carote per mantenere la vivacit\u00e0 del colore nel loro piumaggio.\nI Llanos sono una regione notevole in quanto queste pianure umide ospitano sette specie di ibis in un'unica regione. Qui, gli ibis scarlatti sono i pi\u00f9 aggressivi e possono attaccare le altre specie per rubare loro il cibo. Sono stati, inoltre, osservati mentre seguivano dendrocigne facciabianca (\"Dendrocygna viduata\") e il bestiame domestico per catturare gli insetti disturbati dal loro movimento.\nRiproduzione.\nLe coppie sono monogame e costruiscono i loro nidi in uno stile semplice, tipicamente a \"piattaforme di bastoni sciolti\" di una qualit\u00e0 a volte descritta come \"senza arte\". Questi uccelli si appollaiano sulle chiome degli alberi, preferendo soprattutto il comodo riparo dei giovani alberi di mangrovie che crescono sulle rive. Gli ibis scarlatti amano le zone umide e fangose come le paludi, sebbene costruiscono i loro nidi sugli alberi ben al di sopra dell'acqua. Se possono, nidificano sulle isole, dove le loro uova e i loro pulcini hanno meno probabilit\u00e0 di essere in attaccate dai predatori.\nPer attirare una femmina, il maschio eseguir\u00e0 una variet\u00e0 di rituali d'accoppiamento come \"pavoneggiarsi, scuotersi, schioccare il becco, sfregare la testa e voli alti. Come con la maggior parte degli uccelli, l'accoppiamento non comporta alcun accoppiamento diretto o inserimento: invece, il trasferimento dei liquidi seminali si verifica durante il contatto esterno tra le aperture cloacali. Dopo un periodo di gestazione da cinque a sei giorni, la femmina depone da tre a cinque uova lisce e opache che tipicamente incuba per 19-23 giorni. Dopo un corteggiamento riuscito, le coppie rimangono fedeli e conviventi, condividendo le responsabilit\u00e0 genitoriali per i giovani.\nNel sud-est del Brasile, gli ibis si radunano in colonie a met\u00e0 settembre e costruiscono i nidi all'inizio di novembre. La deposizione delle uova all'interno della colonia \u00e8 sincrona, con le femmine che depongono le uova a tre ondate all'inizio di novembre, fine dicembre e fine gennaio.\nComportamento.\nL'ibis scarlatto \u00e8 un uccello sociale e gregario, soprattutto quando si nutrono e quando nidificano ed allevano i pulcini. Vivono in stormi di trenta o pi\u00f9 individui, e i membri di questi stormi tendono a nidificare gli uni vicino agli altri sugli stessi alberi, in modo da proteggere i nidi da eventuali predatori.\nPer proteggere le nidiate, talvolta pi\u00f9 stormi si riuniscono per formare grandi colonie che possono contare diverse migliaia di individui. Queste colonie possono anche contare esemplari di altre specie, che si riuniscono assieme agli ibis scarlatti per proteggere il proprio nido, come cicogne, spatole, garzette, aironi e anatre, soprattutto durante i periodi di nidificazione ed allevamento dei pulcini.\nTassonomia.\nLa specie fu classificata per la prima volta da Carl Linnaeus, nel 1758. Inizialmente data la nomenclatura binomiale di \"Scolopax rubra\" (il nome incorpora l'aggettivo latino \"ruber\", \"rosso\"), la specie fu successivamente designata \"Guara rubra\" e infine \"Eudocimus ruber\".\nBiologicamente l'ibis scarlatto \u00e8 strettamente imparentato con l'ibis bianco americano (\"Eudocimus albus\") ed \u00e8 talvolta considerato conspecifico con esso, lasciando la scienza moderna divisa sulla loro tassonomia. Entrambi gli uccelli hanno ciascuno esattamente le stesse ossa, artigli, becchi, disposizioni di piume e altre caratteristiche: la loro unica marcata differenza sta nella livrea del piumaggio. La tassonomia tradizionale li considera due specie separate e distinte.\nLe prime ricerche sul campo ornitologico non hanno rivelato alcun incrocio naturale tra l'ibis rosso e l'ibis bianco, fornendo supporto all'idea che i due siano due specie separate. Un'osservazione pi\u00f9 recente, tuttavia, ha documentato significativi incroci e ibridazioni in natura tra le due forme. I ricercatori Cristina Ramo e Benjamin Busto hanno trovato prove di incroci in una popolazione in cui gli areali dell'ibis rosso e dell'ibis bianco si sovrapponevano lungo la costa e nei Llanos, in Colombia e in Venezuela. Ramo e Busto hanno osservato individui delle due specie durante il corteggiamento e l'accoppiamento, cos\u00ec come degli ibis ibridi con un piumaggio arancione chiaro, o un piumaggio bianco con occasionali piume arancioni, e hanno proposto che questi uccelli venissero classificati come una singola specie. \u00c8 noto che l'ibridazione si verifichi frequentemente in cattivit\u00e0. Tuttavia, le due forme dalla colorazione distinta persistono in natura nonostante gli areali sovrapposti e la prole ibrida, quindi secondo il concetto di coesione della specie sarebbero specie funzionalmente diverse.\nA seguito di questi dati alcuni biologi hanno optato per accoppiare \"Eudocimus ruber\" con \"Eudocimus albus\" come due sottospecie dello stesso ibis americano. Altri li definiscono semplicemente come la stessa specie, con il \"ruber\" che \u00e8 una variazione di colore di \"albus\".\nConservazione.\nLa specie ha uno status protetto in tutto il mondo, e l'Unione Internazionale per la Conservazione della Natura ha classificato l'ibis scarlatto come una specie a Rischio minimo nella Lista Rossa IUCN. Sebbene diverse popolazioni locali sembrino essere in declino, il numero di individui totali globalmente rimane relativamente alto e l'attuale tasso di perdite non \u00e8 considerato una minaccia per la sopravvivenza della specie. Nondimeno, le recenti perdite da parte delle popolazioni stabilite nella Guyana francese e nelle Everglades della Florida sono diventate una preoccupazione per gli ambientalisti e in Brasile l'uccello \u00e8 stato incluso in un elenco nazionale di specie in pericolo d'estinzione.\nInterazioni con l'uomo.\nL'ibis scarlatto e il cocrico sono gli uccelli nazionali di Trinidad e Tobago. Entrambi gli uccelli sono presenti sullo stemma di Trinidad e Tobago. Il cocrico si trova a Tobago, Venezuela e Colombia. L'ibis scarlatto, invece, \u00e8 associato a Trinidad; non ci sono stati avvistamenti documentati dell'ibis scarlatto a Tobago negli ultimi quindici anni.\nUn importante habitat locale per l'ibis scarlatto \u00e8 il santuario della fauna selvatica di Caroni Swamp of Trinidad, una riserva di paludi di 199 ettari (490 acri) designata per la prima volta nel 1953 specificamente per fornire un habitat protetto all'ibis scarlatto.\nUsando l'uccello come simbolo letterario, l'autore americano James Hurst ha composto un popolare racconto, \"The Scarlet Ibis\" (1960). Un racconto pi\u00f9 recente, \"Scarlet Ibis\" di Margaret Atwood, \u00e8 incluso in \"Bluebeard's Egg\" (1983). L'uccello da il nome anche ad un libro di versi della poetessa americana Susan Hahn."}
{"id": "2107154", "revid": "1305772", "url": "https://it.wikipedia.org/wiki?curid=2107154", "title": "Be Careful What You Wish For...", "text": ""}
{"id": "2107155", "revid": "110157", "url": "https://it.wikipedia.org/wiki?curid=2107155", "title": "G\u00f6ritz", "text": "G\u00f6ritz \u00e8 un comune di 844 abitanti del Brandeburgo, in Germania.\nAppartiene al circondario (\"Landkreis\") dell'Uckermark (targa UM) ed \u00e8 parte della comunit\u00e0 amministrativa (\"Amt\") di Br\u00fcssow (Uckermark)."}
{"id": "2107157", "revid": "149727", "url": "https://it.wikipedia.org/wiki?curid=2107157", "title": "Goeritz", "text": ""}
{"id": "2107158", "revid": "916580", "url": "https://it.wikipedia.org/wiki?curid=2107158", "title": "Chipewyan", "text": "I Chipewyan (Den\u00e9solin\u00e9 o D\u00ebnes\u0173\u0142\u0131\u0328n\u00e9) sono un popolo aborigeno appartenente al gruppo etnolinguistico dei Dene che parlano lingue della famiglia della athabaska. Derivano dalle popolazioni appartenenti alla cultura di Taltheilei, oggi estinta. Vengono da quello che oggi \u00e8 il Canada occidentale.\nTerminologia.\nI missionari francofoni del nord-ovest della Colonia di Red River si riferivano ai Chipewyan col termine di Montagnais nei loro documenti in francese. A causa di ci\u00f2, questo termine venne tradotto erroneamente \"montagnais\" anche in inglese che per\u00f2 gi\u00e0 si riferiva agli Innu del Quebec settentrionale, e non ai Dene (Chipewyan).\nDemografia.\nI Chipewyan vivono nella regione che circonda lo Scudo Canadese occidentale fino ai Territori del Nord-Ovest, includendo parti delle aree settentrionali delle province di Alberta, Manitoba e Saskatchewan. Ci sono anche vari siti archeologici e tombali appartenenti al popolo D\u00ebnes\u0173\u0142\u0131\u0328n\u00e9.\nLa seguente lista di bande indiane delle Prime Nazione ha, nell'agosto 2016, registrato un totale di 25.519 membri (tutti di etnia Den\u00e9solin\u00e9), con 11.315 in Saskatchewan, 6.952 in Alberta, 3.038 in Manitoba e 4.214 nei Territori del Nord-Ovest. Tuttavia, molti erano una combinazione di Cree e Chipewyan (vedi la Prima Nazione delle Barren Lands in Manitoba e la Prima Nazione di Fort McMurray in Alberta).\nCi sono anche alcune comunit\u00e0 di lingua dene localizzate per tutta la regione. Il villaggio di La Loche, nel Saskatchewan, nel 2011 contava una popolazione di 3389 abitanti che si dichiaravano parlanti di denesuline come loro lingua natale. \nLingua.\nI Chipewyan parlano la lingua suline dene, appartenente al gruppo linguistico athabaskano. Questa lingua \u00e8 molto diffusa in Alaska e Canada.\nStoria.\nI primi europei ad incontrare i Chipewyan furono i Britannici. Nel 1717 essi costruirono un porto commerciale a Fort Churchill, nella Baia di Hudson. Tra il 1760 e il 1776 i Chipewyan furono visitati dall'esploratore Samuel Hearne mente stava studiando i fiumi Coppermine e Slave. Tra il 1789 e il 1793 l'esploratore Alexander Mackenzie li visit\u00f2 nuovamente per conto della Compagnia del Nordovest. Nel 1788 i Britannici costruirono nel territorio della trib\u00f9 Fort Chippewyan. Poi, dal 1781, molti francesi invasero il territorio dei Chipewyan e vendettero armi ai Cree, nemici dei Chipewyan; intanto i Chipewyan erano stati colpiti da un'epidemia di vaiolo che li decim\u00f2. Nel 1858 Henry Faraud tradusse il Nuovo Testamento nella lingua dei Chipewyan. I Chipewyan firmarono in seguito vari trattati con il Canada che portarono, alla fine, a firmare, tra il 1871 e il 1877, il sesto trattato che assegn\u00f2 ai Chipewyan una riserva di 1.5 kilometri.\nNel marzo del 2013 il totale dei Chipewyan effettivamente registrati ammontava alla cifra di 22.754 persone, con 10.938 di essi insediati nel Saskatchewan, 6.371 nell'Alberta, 2.871 nel Manitoba e 2.574 nei Territori del Nord-Ovest."}
{"id": "2107159", "revid": "834", "url": "https://it.wikipedia.org/wiki?curid=2107159", "title": "Piano Lessons Can Be Murder", "text": ""}
{"id": "2107164", "revid": "253269", "url": "https://it.wikipedia.org/wiki?curid=2107164", "title": "Howard Keel", "text": "Biografia.\nDopo aver esordito in Gran Bretagna nella pellicola \"Strada senza ritorno\" (1948), venne scritturato a Hollywood dalla MGM.\nLa prestanza fisica (m. 1,93 di statura), il sorriso smagliante e l'affascinante voce baritonale gli permisero di diventare il protagonista di una fortunata serie di film musicali, girati nel periodo di maggior fulgore di questo popolare genere cinematografico. Venne diretto dal regista George Sidney in \"Anna prendi il fucile\" (1950), accanto a Betty Hutton, e \"Show Boat\" (1951), dove duett\u00f2 con la cantante Kathryn Grayson.\nNel 1953 Keel rinnov\u00f2 il successo presso il pubblico grazie a \"Non sparare, baciami!\" (1953), western in chiave canora di David Butler, dove fece coppia con Doris Day nel ruolo di Calamity Jane. Nello stesso anno fu nuovamente diretto da George Sidney in \"Baciami Kate\" (1953), con le musiche di Cole Porter, dove ebbe nuovamente come partner la Grayson.\nNel 1954 Keel interpret\u00f2 Adamo Pontipee in \"Sette spose per sette fratelli\" (1954), film ricordato per le travolgenti e acrobatiche coreografie nei numeri di danza. Keel si riserv\u00f2 il ruolo pi\u00f9 romantico del film, bench\u00e9 il suo personaggio fosse quello di un rude taglialegna, formando una coppia canora con la cantante e ballerina Jane Powell.\nIl declino del genere musicale, gi\u00e0 evidente in \"Annibale e la vestale\" (1955) e \"Uno straniero tra gli angeli\" (1956) permise a Keel di spaziare in altri generi, seppur con minor successo. Negli anni sessanta interpret\u00f2 numerose pellicole, soprattutto di genere western, come \"Carovana di fuoco\" (1967) di Burt Kennedy.\nDurante gli anni ottanta l'attore acquis\u00ec nuova popolarit\u00e0 interpretando il ruolo del petroliere Clayton Farlow nella serie televisiva \"Dallas\". Il personaggio di Clayton, inizialmente pensato come marginale, si impose nel corso di poco tempo nella serie TV, diventando il nuovo \"capofamiglia\" degli Ewing, a seguito del matrimonio con Miss Ellie (Barbara Bel Geddes), vedova di Jock (Jim Davis); Clayton riusc\u00ec comunque a farsi amare da quasi tutta la famiglia Ewing e anche dal pubblico. Keel interpret\u00f2 il ruolo per 10 anni, dal 1981 al 1991, anno di chiusura della serie. Non prender\u00e0 parte invece ai due film TV trasmessi negli anni '90.\nDoppiatori italiani.\nNelle versioni in italiano dei suoi film, Howard Keel \u00e8 stato doppiato da: "}
{"id": "2107165", "revid": "834", "url": "https://it.wikipedia.org/wiki?curid=2107165", "title": "The Werewolf of Fever Swamp", "text": ""}
{"id": "2107175", "revid": "54253", "url": "https://it.wikipedia.org/wiki?curid=2107175", "title": "Tessilform", "text": ""}
{"id": "2107176", "revid": "1305772", "url": "https://it.wikipedia.org/wiki?curid=2107176", "title": "G\u00f6ritz (disambigua)", "text": ""}
{"id": "2107179", "revid": "73125", "url": "https://it.wikipedia.org/wiki?curid=2107179", "title": "Johannes Phocylides Holwarda", "text": ""}
{"id": "2107181", "revid": "22356", "url": "https://it.wikipedia.org/wiki?curid=2107181", "title": "Pareiasauri", "text": ""}
{"id": "2107182", "revid": "696149", "url": "https://it.wikipedia.org/wiki?curid=2107182", "title": "Kombucha", "text": "Il kombucha \u00e8 una bevanda leggermente frizzante, ottenuta dalla fermentazione del t\u00e8 zuccherato.\nLa fermentazione avviene tramite una massa solida macroscopica chiamata \"SCOBY\" (\"symbiotic culture of bacteria and yeast\", coltura simbiotica di batteri e lieviti) o anche semplicemente \"coltura di kombucha\".\nBiologia del kombucha.\nLa coltura contiene una simbiosi di \"Acetobacter\" (batteri che producono acido acetico) e lievito, soprattutto \"Brettanomyces bruxellensis\", \"Candida stellata\", \"Schizosaccharomyces pombe\", \"Torulaspora delbrueckii\" e \"Zygosaccharomyces bailii\". \nLa coltura \u00e8 simile a una grande frittella di colore chiaro e spesso viene chiamato fungo, o con l'acronimo SCOBY (\"Symbiotic Colony of Bacteria and Yeast\", colonia simbiotica di batteri e lievito), mentre il termine tecnico \u00e8 \"zoogleal mat\".\nDa un'analisi fatta su campioni con provenienze diverse sono stati identificati i seguenti generi di lieviti:\nmentre, nella pellicola di lievito, Candida krusei o Issatchenkia orientalis / Issatchenkia occidentalis cos\u00ec come Kloeckera, Hanseniaspora.\nStoria e terminologia.\nLe origini esatte del t\u00e8 kombucha non sono note ma si ipotizza sia originario della ragione della Manciuria, attorno al mare di Bohai, e si sa che dall'estremo Oriente si \u00e8 diffusa nell'Impero Russo.\nIn Giappone il t\u00e8 kombucha \u00e8 noto come \"kocha kinoko\". In lingua giapponese \"kombu\" significa \"kelp\" (un tipo di alga marina) e \"cha\" significa t\u00e8.\nProbabilmente il nome occidentale deriva da un fraintendimento: probabilmente i parlanti anglofoni che per primi sono venuti in contatto con la variante giapponese della bevanda hanno pensato che il termine per t\u00e8 alle alghe, kombucha appunto, volesse dire t\u00e8 fermentato ed hanno portato con s\u00e8 questa nuova terminologia \nIl \"fungo del t\u00e8\" russo.\nIl processo di preparazione del kombucha fu introdotto in Russia e in Ucraina alla fine dell'800 e divent\u00f2 diffuso all'inizio del '900. La coltura del kombucha \u00e8 chiamata localmente \"\u010dajnyj grib\", (\u0447\u0430\u0439\u043d\u044b\u0439 \u0433\u0440\u0438\u0431 - 'fungo del t\u00e8') e la bevanda \u00e8 chiamata \"grib\" (\u0433\u0440\u0438\u0431 - 'fungo'), \"t\u00e8 kvas (\u043a\u0432\u0430\u0441)\", o semplicemente \"kvas (\u043a\u0432\u0430\u0441)\", anche se il kombucha \u00e8 diverso dal normale \"kvas (\u043a\u0432\u0430\u0441)\" che non \u00e8 fatto con il t\u00e8 e di solito viene fermentato solo con lievito, non con batteri.\nProduzione.\nKombucha pu\u00f2 essere trovato in commercio o preparato in casa. Si ottiene sciogliendo lo zucchero in acqua bollente non clorata. Le foglie di t\u00e8 vengono immerse nell'acqua zuccherata calda e poi scartate. Questo t\u00e8 zuccherato viene poi raffreddato per permettere l'aggiunta della coltura SCOBY. La miscela viene quindi versata in un bicchiere sterilizzato, insieme al t\u00e8 kombucha gi\u00e0 fermentato in precedenza, per abbassare il pH. Il contenitore viene poi coperto con un tovagliolo di carta, o un tessuto traspirante, per evitare che insetti, come i moscerini della frutta, contaminino la preparazione.\nLo Scoby.\nLo scoby che sta per \"cultura simbiotica di batteri e lieviti\" \u00e8 un ingrediente utilizzato nella fermentazione e nella produzione del kombucha. La fermentazione \u00e8 un processo chimico in cui i carboidrati come lo zucchero o l'amido si trasformano in alcol o acido. L'aspetto pu\u00f2 variare, ma \u00e8 tipicamente denso, rotondo, gommoso e opaco con un lieve odore simile all'aceto. Se si crea la muffa o se lo scoby ha un forte odore simile al formaggio potrebbe indicare che lo si sta decomponendo e quindi deve essere scartato. \nLa struttura a forma di piatto ed \u00e8 composta principalmente da un tipo di fibra insolubile nota come cellulosa. Lo scoby ospita anche una variet\u00e0 di specie di lieviti e batteri che aiutano il processo di fermentazione nella creazione della kombucha. Lo scoby resta difficile reperirlo ma resta anche possibile farlo fatto in casa. \nIndicazioni sulla salute.\nMolte persone bevono il t\u00e8 kombucha per presunti benefici per la salute. Questi presunti benefici spazierebbero dalla cura della stitichezza fino alla cura del cancro, passando per l'essere un rimedio antinvecchiamento e contro l'artrite. Tuttavia, non esistono studi clinici in grado di dimostrare l'esistenza di possibili effetti positivi."}
{"id": "2107185", "revid": "599013", "url": "https://it.wikipedia.org/wiki?curid=2107185", "title": "Jos\u00e9 Vicente Train", "text": "Carriera.\nClub.\nNato nel quartiere di Gr\u00e0cia, a Barcellona, inizi\u00f2 a giocare a calcio nel Centro Aragon\u00e9s, e successivamente venne integrato nel sistema giovanile del Mollet. Il lo scart\u00f2 dopo un provino, e Train si trasfer\u00ec ai rivali cittadini dell'Espanyol.\nArrivato allo stadio Sarri\u00e1, nel 1955, trov\u00f2 come portieri il due volte vincitore del Trofeo Zamora Marcel Domingo e Miguel Soler, che gli preclusero inizialmente la possibilit\u00e0 di giocare come titolare. L'allora allenatore Ricardo Zamora per\u00f2 gli concesse la possibilit\u00e0 di debuttare nella Liga in quella stessa stagione, durante l'ultima giornata, il 22 aprile 1956, Espanyol-Deportivo Alav\u00e9s 6-0.\nCon il trasferimento di Domingo, Vicente Train divent\u00f2 il titolare, guadagnandosi con le sue prestazioni la chiamata del . Con la maglia delle \"Merengues\" vinse quattro campionati, una Copa del Rey e ben tre trofei Zamora come portiere meno battuto della Liga.\nPressato dai nuovi portieri Betancort e Araquistain, lasci\u00f2 il club madrileno nel 1964 per unirsi al Maiorca; qui rimase per una sola stagione, prima di trasferirsi nel 1966 al Deportivo La Coruna, chiudendovi la carriera nel 1967.\nNazionale.\nGioc\u00f2 7 partite con la nazionale di calcio spagnola, debuttando il 2 aprile 1961 in Spagna-. Nel 1964 vinse il Campionato europeo di calcio."}
{"id": "2107192", "revid": "113949267", "url": "https://it.wikipedia.org/wiki?curid=2107192", "title": "Emigrazione sarda", "text": "I flussi emigratori in Sardegna si manifestarono in ritardo e in maniera differente rispetto alle tendenzialit\u00e0 generali dell'emigrazione italiana e di quella meridionale.\nI sardi che vivono al di fuori della Sardegna, secondo le ultime statistiche, sono circa 2.250.000 (statistica del 2013) e, in ogni nazione dove risiedono, molti di loro sono organizzati in circoli. Dal 1968 esiste un periodico Il Messaggero Sardo che viene distribuito a tutti i sardi nel mondo, e da alcuni anni vi \u00e8 anche l'edizione on-line.\nStoria.\nDalla fine dell'Ottocento alla met\u00e0 del Novecento.\nI primi dati considerevoli in Sardegna si registrano verso la fine dell'Ottocento, in seguito alla interruzione del trattato commerciale con la Francia nel 1888 .\nIl picco massimo fu raggiunto nel biennio 1896-1897 allorch\u00e9 partirono oltre 5.200 persone di cui circa il 90% era analfabeta. Queste persone erano dirette principalmente in America.\nTuttavia, considerando il periodo dal 1876 al 1903, si evince che gli espatri sardi verso il bacino del Mediterraneo e l'Europa rappresentano il 64,1% (di cui il 33,1% verso la Francia), mentre il rimanente era destinato verso le Americhe (di cui il 17% verso l'Argentina e l'11,4% verso gli Stati Uniti d'America).\nDai primi anni del Novecento il flusso divenne costante, dal 1901 al 1905 la media annuale si mantenne fra le oltre 2.000 e le 4.500 persone, con destinazione principale l'Africa. Dal 1906 al 1914 la media annuale crebbe in maniera considerevole, infatti questa oscill\u00f2 fra la minima di 5.300 e la massima di oltre 12.000 emigranti (e pi\u00f9 precisamente nel 1913 quando ad emigrare furono in 12.274), e anche le destinazioni cambiarono: l'America divenne la meta pi\u00f9 ambita seguita dall'Europa, mentre in Africa si indirizz\u00f2 il flusso minore. \nNegli anni della I guerra mondiale il flusso diminu\u00ec drasticamente per riprendere negli anni '20.\nNell'intervallo fra il 1919 ed il 1925 l'Europa assorbe la maggioranza degli emigranti sardi mentre si riduce il numero di coloro che scelsero l'America e soprattutto l'Africa. In totale considerando l'intervallo dal 1876 al 1925 si contano 44.691 emigrati verso l'Europa, 44.095 verso l'America e 34.083 verso l'Africa.\nNegli anni del fascismo, a causa della politica demografica perseguita dal regime, si ebbe un drastico calo dell'emigrazione ma anche del fenomeno dell'inurbamento.\nDal 1926 fino al 1950 in totale ci furono 13.697 verso l'Africa, 10.281 verso l'Europa e 3.416 verso l'America.\nLe percentuali regionali per tutto il periodo finora considerato furono di molto inferiori rispetto alla media italiana.\nDal 1953 agli anni '70.\nNel dopoguerra la nuova ondata migratoria prese avvio intorno al 1953, questa volta tuttavia il fenomeno si configura come un esodo massiccio. Si calcola che nell'intervallo fra il 1953 ed il 1971 ci sia stato un saldo migratorio negativo di 180.000 unit\u00e0.\nLa prima ondata migratoria, fra il 1953 ed il 1959, non ha un'origine principalmente rurale ma urbana infatti essa parte dai centri industrializzati del Sulcis-Iglesiente, in particolare nel periodo 1954-57 il disavanzo emigratorio della zona corrisponde ad oltre il 50% del totale dell'isola. Questo dipese dalla crisi del settore minerario dovuta al calo dei prezzi del piombo e dello zinco e dalla minore possibilit\u00e0 di smercio del carbone. \nMa ben presto la componente operaia si ridusse ed aument\u00f2 quella proveniente dai ceti agricolo ed agro-pastorale. Inoltre il nuovo flusso dal 1961 in poi oltre ad essere assortito fu caratterizzato da una notevole componente giovanile. Per cui fu interessata in massima parte la popolazione attiva delle aree rurali. \nDa questo ne consegu\u00ec un repentino processo di deruralizzazione, le aree pi\u00f9 colpite furono il Logudoro, la Planargia, il Campidano ed il nuorese. La caduta della popolazione attiva in agricoltura si manifesta in maniera intensa ed acuta nelle zone di Thiesi-Bonorva, Tempio Pausania, Mogoro, Isili, Macomer e Sanluri.\nBisogna tuttavia considerare che oltre all'emigrazione in quegli anni ha giocato un ruolo determinante anche il fenomeno dell'inurbamento. I poli di attrazione erano le zone urbane di Oristano, Nuoro e Olbia (che iniziava a sviluppare l'industria turistica) e le zone industriali di Arbatax-Tortol\u00ec, Portoscuso. Nel caso di Cagliari e di Sassari vi fu l'effetto combinato dell'area urbana e dell'industria petrolchimica, rispettivamente di Macchiareddu-Sarroch e Porto Torres.\nAree d'arrivo.\nNonostante il fenomeno dell'emigrazione bisogna ricordare che il totale della popolazione dell'isola nel periodo considerato \u00e8 andato sempre crescendo. Questo in parte per il saldo naturale ed in parte per il fenomeno dell'inurbamento, infatti una buona parte degli emigranti sono stati assorbiti dalle aree urbane e industriali.\nPer quanto riguarda l'emigrazione dei sardi in Italia le regioni favorite erano il Piemonte con il 22,9% del totale, la Lombardia il 18,08%, il Lazio con il 16,91% e la Liguria con il 10,4%.\nI flussi recenti.\nIn anni recenti, dal 1987 al 1999, secondo le statistiche, sono emigrati 15.647 isolani (82% in Europa, 16% nelle Americhe), mentre ne sono rientrati 12.869, con una differenza di 2.598 unit\u00e0. La maggior parte degli emigrati degli ultimi anni proviene dalla provincia di Cagliari ed hanno lasciato l'Isola diretti per il 70% verso i grandi paesi europei (Francia, Inghilterra, Germania, Svizzera), mentre il 30% verso altre nazioni come Paesi Bassi, Belgio, Spagna, Argentina e Venezuela. Fra questi un numero cospicuo \u00e8 costituito da giovani laureati. \nPeculiarit\u00e0.\nMentre l'emigrazione meridionale \u00e8 caratterizzata da una prevalenza maschile, quella sarda ha come costante un alto quoziente di femminilit\u00e0. \nPer la popolazione sarda che emigra all'estero il rapporto donne-uomini \u00e8 molto alto (100 donne su 101 uomini). "}
{"id": "2107193", "revid": "729019", "url": "https://it.wikipedia.org/wiki?curid=2107193", "title": "Porte de Clichy (metropolitana di Parigi)", "text": "Porte de Clichy \u00e8 una stazione sulla linea 13 della metropolitana di Parigi ed \u00e8 ubicata nel XVII arrondissement.\nLa stazione.\nLa station \u00e8 stata inaugurata il 20 gennaio del 1912. Era ubicata vicino alle fortificazioni dell'antico \"boulevard Jean-Jaur\u00e8s\" (strada nazionale 310), divenuto poi l\u2019\"avenue della Porte de Clichy\"."}
{"id": "2107196", "revid": "73125", "url": "https://it.wikipedia.org/wiki?curid=2107196", "title": "Arnold Klemola", "text": ""}
{"id": "2107197", "revid": "729019", "url": "https://it.wikipedia.org/wiki?curid=2107197", "title": "Politechni\u010dnyj Instytut", "text": "Politechni\u010dnyj Instytut (, ) \u00e8 una stazione della Linea Svjato\u0161yns'ko-Brovars'ka, la linea 1 della Metropolitana di Kiev.\nStoria.\nLa fermata \u00e8 stata inaugurata il 5 novembre 1963 e prende il nome dall'Istituto Politecnico di Kiev, situato presso la stazione. \u00c8 stata progettata da G. V. Holovko, B. V. Dzbanovs'kyj, E. L. Ivanov e M. M. Syrkin.\nLa stazione si trova ad elevata profondit\u00e0 e consiste di una sala centrale con delle serie di colonne che la dividono dalle banchine. \u00c8 collegata al livello stradale tramite tre scale mobili. L'ingresso della stazione si trova al piano terra dell'edificio sede dell'amministrazione della Metropolitana di Kiev, all'angolo tra Peremohy Prospekt (\"Viale della Vittoria\") e Via Politechni\u010dna."}
{"id": "2107198", "revid": "149727", "url": "https://it.wikipedia.org/wiki?curid=2107198", "title": "W\u011bto\u0161ow", "text": ""}
{"id": "2107200", "revid": "149727", "url": "https://it.wikipedia.org/wiki?curid=2107200", "title": "Ch\u00f3rice", "text": ""}
{"id": "2107201", "revid": "149727", "url": "https://it.wikipedia.org/wiki?curid=2107201", "title": "Kosswig", "text": ""}
{"id": "2107202", "revid": "1962269", "url": "https://it.wikipedia.org/wiki?curid=2107202", "title": "Antonio da Ponte (architetto)", "text": "\u00c8 conosciuto principalmente per aver seguito la ricostruzione del ponte di Rialto a Venezia, iniziata nel 1588 e conclusa nel 1591, coordinandone anche la progettazione.\nBiografia.\nFiglio di un maestro Battista o Giambattista, secondo Tommaso Temanza era di origini veneziane, fratello di Paolo da Ponte, ingegnere del magistrato alle acque (il quale, tuttavia, era vicentino), e fratellastro di Bernardino Contin.\nUna delle prime attestazioni, datata 11 gennaio 1554, lo vede nella lista dei candidati al posto di proto al Sal, l'incaricato preposto all'esecuzione dei lavori ordinati dal magistrato al Sale (tra questi, la fabbrica di Rialto). Nell'elenco viene citato come \"marangon\", ovvero carpentiere. Il concorso fu vinto da Piero de' Guberni, ma alla morte di questi, nel 1563, venne chiamato a succedergli il dal Ponte.\nIn questa veste lavor\u00f2 alla dogana di Terra, al palazzo Ducale e al fondaco della Farina (1563). Successivamente lavor\u00f2 al fondaco dei Tedeschi (1564 e 1567) e mise in opera i \"Giganti\" del Sansovino presso l'omonima scala del palazzo ducale (1567). Fu sovrintendente della fabbrica della chiesa degli Incurabili (progetto generalmente attribuito ad Antonio Zantani e al Sansovino), almeno dal 1566, e la port\u00f2 a termine nel 1568. Ebbe probabilmente un ruolo di maggior peso nel progetto dell'adiacente ospizio, iniziato contemporaneamente alla chiesa e terminato nel 1591.\nA conferma del prestigio raggiunto, nel 1568 venne consultato dal Maggior Consiglio di Belluno circa la ricostruzione il ponte sul Piave, distrutto da un'inondazione l'anno prima. Inizialmente era stato vagliato un progetto di Rizzardo Vairotto che, tuttavia, aveva suscitato diverse perplessit\u00e0; il dal Ponte propose alcune modifiche al disegno, le quali ebbero la piena approvazione del Consiglio. Nella stessa occasione, forn\u00ec alcuni pareri relativamente al palazzo comunale e alla sua torre.\nLa costruzione, terminata gi\u00e0 nel 1568, croll\u00f2 nuovamente dieci anni dopo. Il Consiglio ne volle affidare il progetto ad Andrea Palladio; ma si precis\u00f2 che \u00abin caso che non si possa haver il Palladio [...] si mandi a chiamar m. Antonio dal Ponte Proto, qual sta a Venetia per haver la sua opinione\u00bb.\nAll'interno di Palazzo Ducale esegu\u00ec nel 1575 la sala delle Quattro porte, anticamera d'onore per le sale della Signoria e del Senato, su progetto di Andrea Palladio. Tuttavia, dopo l'incendio del 20 dicembre 1577, lavor\u00f2 ancora al Palazzo Ducale. Il palazzo era stato molto danneggiato nelle sale del Collegio, dello Scrutinio, del Senato e quella del Maggior Consiglio; per cui vennero convocati i quindici maggiori architetti del tempo per proporre i progetti di rifacimento e, tra tutti quelli proposti, venne accettato il progetto di Da Ponte, che restitu\u00ec alle sale del palazzo l'aspetto precedente, mentre diresse anche i lavori di restauro delle arcate della loggia e dei portici che si affacciavano a ovest e a sud.\nSegu\u00ec poi un nuovo lavoro presso l'Arsenale, nel 1579, per innalzare una tettoia, lunga oltre 316\u00a0m e detta la \"Tana o Casa del C\u00e0nevo\". L'arsenale era il luogo dove venivano fabbricate le navi della Serenissima e, in questa specifica tettoia, venivano fabbricate le gomene.\nDal 1577 al 1592 collabor\u00f2 con Palladio alla costruzione della chiesa del Redentore, alla Giudecca, eseguita come voto per la cessazione della peste del 1576.\nTuttavia l'opera pi\u00f9 importante si ebbe successivamente: il ponte di Rialto. La struttura originariamente era in legno, ma era collassata ripetutamente, per cui gi\u00e0 si pensava a rifarla in pietra e il primo progetto venne eseguito nel 1514 da fra' Giovanni Giocondo per il rifacimento del mercato di Rialto. A partire dal 1554 vennero presentati altri progetti dagli architetti pi\u00f9 famosi del tempo, ma solo alla fine del XVI il doge Pasquale Cicogna band\u00ec un concorso. Arrivarono proposte da architetti come Jacopo Sansovino, Andrea Palladio e Giacomo Barozzi da Vignola, ma tutti proposero un approccio classico con molti archi. Il concorso venne riproposto nel 1587 e vi parteciparono Vincenzo Scamozzi e il Da Ponte, ma ebbe la meglio il Da Ponte; il suo progetto venne scelto, il 9 giugno 1588, perch\u00e9 propose una sola arcata.\nL'opera venne compiuta nel 1591, grazie all'aiuto degli architetti Antonio e Tommaso Contin da Besso, oggi quartiere di Lugano, che erano suoi nipoti, in quanto figli del genero Bernardino Contin. Con loro comp\u00ec anche la costruzione delle \"Prigioni Nuove\", nel 1589.\nMor\u00ec il 20 marzo 1597 a Venezia e fu sepolto nella chiesa di San Maurizio. Il nipote Antonio Conte gli successe nella carica di \"proto al Sal\", prevalendo nel concorso su Vincenzo Scamozzi."}
{"id": "2107203", "revid": "149727", "url": "https://it.wikipedia.org/wiki?curid=2107203", "title": "K\u00f3sojce", "text": ""}
{"id": "2107204", "revid": "1543377", "url": "https://it.wikipedia.org/wiki?curid=2107204", "title": "Eudocimus albus", "text": "L'ibis bianco (Eudocimus albus ) \u00e8 un uccello pelecaniforme della famiglia dei Treschiornitidi.\nDescrizione.\nGli adulti sono lunghi 56\u201361\u00a0cm e l'apertura alare di 85\u201395\u00a0cm. Hanno lunghi becchi ricurvi, zampe rosa e glabre facce rosse. Il piumaggio \u00e8 completamente bianco, ad eccezione delle punte delle ali nere. I giovani sono in larga parte bruni con le regioni inferiori bianche e leggermente glabre.\nDistribuzione e habitat.\nQuesti uccelli si trovano in aree paludose, spesso vicino alle coste, e sono diffusi nelle zone tropicali dell'America.\nCaratteristiche.\nCostruiscono sugli alberi o sui cespugli nei pressi dell'acqua nidi fatti di ramoscelli e una loro covata tipica \u00e8 composta da 2 a 5 uova. Sono monogami e coloniali e spesso nidificano in colonie miste con altri trampolieri.\nGli ibis si nutrono generalmente di pesci, rane, crostacei e insetti."}
{"id": "2107206", "revid": "6923", "url": "https://it.wikipedia.org/wiki?curid=2107206", "title": "Gilera TG", "text": "La TG \u00e8 una motocicletta italiana, dotata di propulsore a due tempi, prodotta dalla Gilera.\nLa sigla \"TG\" sta per \"Turismo Gilera\". Disegnata da Paolo Martin, sebbene il prototipo fosse pronto sin dal 1973, si dovette aspettare il 1977 perch\u00e9 la nuova ottavo di litro arcorense entrasse a listino, sotto la denominazione \"TG1\". Contemporaneamente alla TG1 venne commercializzato anche un modello da fuoristrada, siglato \"GR1\" (\"Gilera Regolarit\u00e0 1\").\nTG-1.\nProdotta dal 1977 al 1982, sia in versione 80 che 125 (la versione 80 si distingue per il solo motore), con cerchi a raggi o in lega e linea classica del tempo, in stile Guzzi 350-500-4, disegnate dallo stesso grafico. Con questo modello la Casa abbandona il motore a 4 tempi, che era stato sviluppato sulle sue 125 ininterrottamente dal \"Gilerino\" del 1950 fino all\"'Arcore\". Le prestazioni velocistiche della TG1 erano modeste, inferiori a quelle degli ultimi modelli a 4 tempi che la avevano preceduta.\nQuesto tipo di moto fu munito di miscelatore per la lubrificazione separata solo a partire dalla versione \"TG1-Mix\", presentata nel 1979; i primi esemplari di TG1 andavano perci\u00f2 riforniti con miscela benzina-olio.\nTG-2.\nPresentata al Salone del Ciclo e Motociclo di Milano 1981, entr\u00f2 a catalogo nel gennaio 1982 e venne prodotta fino al 1985, sia in versione 80 che 125 (la versione 80 si distingue per il solo motore). Si distingue dalla Gilera TG1, per i cerchi a razze sdoppiate, un piccolo cupolino, il carter motore lato dx di forma diversa dal TG1, la strumentazione pi\u00f9 moderna, la chiave di accensione, il gruppo motore-scarico verniciati di colore nero e la livrea (serbatoio compreso) rivista. Il carburatore PHBH \u00d826\u00a0mm sostituisce il vecchio VHBZ \u00d824 a valvola gas piatta del TG1. L'interasse aument\u00f2 a 1.305\u00a0mm (25\u00a0mm in pi\u00f9 della TG1), cos\u00ec come il peso (104\u00a0kg dai 98 del modello precedente). Le prestazioni rimanevano modeste, accompagnate da un telaio dalla scarsa stabilit\u00e0.\nTG-3.\nProdotta dal 1981 al 1985, sia nella cilindrata 80 che 125\u00a0cm\u00b3 (la 80 si distingue per il solo motore), \u00e8 la versione \"custom\" della TG2, caratterizzata da diversi serbatoio e sella e cerchi in lega a raggi non sdoppiati."}
{"id": "2107212", "revid": "73125", "url": "https://it.wikipedia.org/wiki?curid=2107212", "title": "Georges van Biesbroeck", "text": ""}
{"id": "2107214", "revid": "106796600", "url": "https://it.wikipedia.org/wiki?curid=2107214", "title": "Laasow", "text": "Laasow \u00e8 il nome delle seguenti localit\u00e0:"}
{"id": "2107215", "revid": "149727", "url": "https://it.wikipedia.org/wiki?curid=2107215", "title": "\u0141az", "text": ""}
{"id": "2107221", "revid": "404449", "url": "https://it.wikipedia.org/wiki?curid=2107221", "title": "Palazzo Pretorio (Castiglione della Pescaia)", "text": "Il palazzo Pretorio \u00e8 un edificio situato nel centro storico di Castiglione della Pescaia, nei pressi del castello, tra via della Fortezza e via delle Mura.\nStoria.\nIl fabbricato, edificato in epoca medievale, \u00e8 stato profondamente ristrutturato nel corso del XVIII secolo, pur conservando parzialmente gli originari elementi stilistici che lo caratterizzavano all'epoca della costruzione. Storicamente, \u00e8 stato la sede locale della pretura e delle carceri; una volta dismesso dalle originarie funzioni a cui era adibito, \u00e8 stato trasformato in edificio abitativo e suddiviso in varie unit\u00e0.\nDescrizione.\nL'ex palazzo Pretorio si presenta come un fabbricato a pianta rettangolare, disposto su tre livelli, con paramento murario esterno interamente rivestito in pietra. Presenta tre facciate a vista, quelle che costituiscono i due lati lunghi e quella del lato corto che volge verso la piazza che si apre nella parte sommitale del borgo; sull'altro lato corto il palazzo \u00e8 addossato ad un altro edificio abitativo. L'intera struttura si presenta rafforzata nelle parti angolari da robusti pilastri a scarpa che scendono divergendo dal livello superiore delle facciate."}
{"id": "2107223", "revid": "149727", "url": "https://it.wikipedia.org/wiki?curid=2107223", "title": "B\u0155aze", "text": ""}
{"id": "2107227", "revid": "149727", "url": "https://it.wikipedia.org/wiki?curid=2107227", "title": "Tarnojsk", "text": ""}
{"id": "2107229", "revid": "149727", "url": "https://it.wikipedia.org/wiki?curid=2107229", "title": "W\u00fcstenhain", "text": ""}
{"id": "2107230", "revid": "149727", "url": "https://it.wikipedia.org/wiki?curid=2107230", "title": "Hu\u0161ta\u0144", "text": ""}
{"id": "2107231", "revid": "39224", "url": "https://it.wikipedia.org/wiki?curid=2107231", "title": "Franchetta Asinari", "text": ""}
{"id": "2107235", "revid": "1305772", "url": "https://it.wikipedia.org/wiki?curid=2107235", "title": "Legione Gemina", "text": "Legione Gemina pu\u00f2 riferirsi a una delle seguenti legioni romane:\nPer approfondimenti, si veda: Elenco di legioni romane"}
{"id": "2107236", "revid": "599013", "url": "https://it.wikipedia.org/wiki?curid=2107236", "title": "Missen", "text": ""}
{"id": "2107237", "revid": "149727", "url": "https://it.wikipedia.org/wiki?curid=2107237", "title": "P\u0161y\u0144e", "text": ""}
{"id": "2107238", "revid": "20536332", "url": "https://it.wikipedia.org/wiki?curid=2107238", "title": "Legio Gemina", "text": ""}
{"id": "2107239", "revid": "149727", "url": "https://it.wikipedia.org/wiki?curid=2107239", "title": "Gahlen", "text": ""}
{"id": "2107241", "revid": "149727", "url": "https://it.wikipedia.org/wiki?curid=2107241", "title": "G\u00f3lin", "text": ""}
{"id": "2107243", "revid": "188323", "url": "https://it.wikipedia.org/wiki?curid=2107243", "title": "Gilera TG1", "text": ""}
{"id": "2107245", "revid": "188323", "url": "https://it.wikipedia.org/wiki?curid=2107245", "title": "Gilera TG2", "text": ""}
{"id": "2107246", "revid": "188323", "url": "https://it.wikipedia.org/wiki?curid=2107246", "title": "Gilera TG3", "text": ""}
{"id": "2107247", "revid": "76963", "url": "https://it.wikipedia.org/wiki?curid=2107247", "title": "Antonio de Olaguer y Feli\u00fa", "text": "Biografia.\nNato a Villafranca del Bierzo, in provincia di Le\u00f3n, Olaguer Feli\u00fa venne inviato a Buenos Aires come militare specializzato durante il governatorato di Pedro de Cevallos. Prese parte all'assedio di Colonia del Sacramento del 1777. Fu nominato ispettore militare nel 1783.\nFu Governatore di Montevideo tra il 2 agosto 1790 ed l'11 febbraio 1797, ed in seguito divenne vicer\u00e9 del R\u00edo de la Plata, posizione che occup\u00f2 tra il 2 maggio 1797 ed il 14 maggio 1799.\nDurante il suo mandato dovette combattere la presenza delle forze britanniche e portoghesi nella regione di R\u00edo de la Plata, oltre ad un nascente sentimento rivoluzionario ispirato dalla recente rivoluzione francese. Apr\u00ec il porto di Buenos Aires al traffico internazionale, nel tentativo di stimolare le attivit\u00e0 commerciali del Vicereame che soffriva le crescenti tensioni tra le potenze europee.\nAl suo ritorno in Spagna fu nominato Segretario di Guerra da Carlo IV. Mor\u00ec a Madrid nel 1813."}
{"id": "2107248", "revid": "188323", "url": "https://it.wikipedia.org/wiki?curid=2107248", "title": "Gilera 125 TG", "text": ""}
{"id": "2107249", "revid": "188323", "url": "https://it.wikipedia.org/wiki?curid=2107249", "title": "Gilera 80 TG", "text": ""}
{"id": "2107251", "revid": "287204", "url": "https://it.wikipedia.org/wiki?curid=2107251", "title": "Antonio de Olaguer y Feliu", "text": ""}
{"id": "2107252", "revid": "188323", "url": "https://it.wikipedia.org/wiki?curid=2107252", "title": "Gilera 125 TG1", "text": ""}
{"id": "2107253", "revid": "188323", "url": "https://it.wikipedia.org/wiki?curid=2107253", "title": "Gilera 125 TG2", "text": ""}
{"id": "2107254", "revid": "19933", "url": "https://it.wikipedia.org/wiki?curid=2107254", "title": "Vicer\u00e9 del R\u00edo de la Plata", "text": ""}
{"id": "2107257", "revid": "188323", "url": "https://it.wikipedia.org/wiki?curid=2107257", "title": "Gilera 125 TG3", "text": ""}
{"id": "2107258", "revid": "149727", "url": "https://it.wikipedia.org/wiki?curid=2107258", "title": "\u0143abo\u017ekojce", "text": ""}
{"id": "2107259", "revid": "188323", "url": "https://it.wikipedia.org/wiki?curid=2107259", "title": "Gilera 80 TG1", "text": ""}
{"id": "2107260", "revid": "188323", "url": "https://it.wikipedia.org/wiki?curid=2107260", "title": "Gilera 80 TG2", "text": ""}
{"id": "2107261", "revid": "149727", "url": "https://it.wikipedia.org/wiki?curid=2107261", "title": "Flei\u00dfdorf", "text": ""}
{"id": "2107262", "revid": "188323", "url": "https://it.wikipedia.org/wiki?curid=2107262", "title": "Gilera 80 TG3", "text": ""}
{"id": "2107263", "revid": "599013", "url": "https://it.wikipedia.org/wiki?curid=2107263", "title": "Menace II Society", "text": ""}
{"id": "2107264", "revid": "149727", "url": "https://it.wikipedia.org/wiki?curid=2107264", "title": "D\u0142ugi", "text": ""}
{"id": "2107267", "revid": "149727", "url": "https://it.wikipedia.org/wiki?curid=2107267", "title": "Ogrosen", "text": ""}
{"id": "2107271", "revid": "12379", "url": "https://it.wikipedia.org/wiki?curid=2107271", "title": "Antonio Da Ponte", "text": ""}
{"id": "2107275", "revid": "149727", "url": "https://it.wikipedia.org/wiki?curid=2107275", "title": "Ogrozna", "text": ""}
{"id": "2107276", "revid": "1745361", "url": "https://it.wikipedia.org/wiki?curid=2107276", "title": "Minete", "text": "Minete \u00e8 un personaggio della mitologia greca, figlio di Eveno e re di Cilicia e marito di Briseide. Secondo il mito durante la guerra di Troia fu ucciso da Achille che ridusse in schiavit\u00f9 la moglie.\nNote.\n "}
{"id": "2107279", "revid": "70217", "url": "https://it.wikipedia.org/wiki?curid=2107279", "title": "Bloodcage", "text": ""}
{"id": "2107281", "revid": "834", "url": "https://it.wikipedia.org/wiki?curid=2107281", "title": "One Day at HorrorLand", "text": ""}
{"id": "2107283", "revid": "834", "url": "https://it.wikipedia.org/wiki?curid=2107283", "title": "Why I'm Afraid of Bees", "text": ""}
{"id": "2107284", "revid": "85466387", "url": "https://it.wikipedia.org/wiki?curid=2107284", "title": "Bubona", "text": "Bubona \u00e8 secondo la mitologia romana una dea, protettrice dei buoi, anche se la sola fonte storica \u00e8 quella di Sant'Agostino, che la nomina quando tratta degli dei minori romani, il cui nome corrisponde alla loro funzione. "}
{"id": "2107286", "revid": "1632387", "url": "https://it.wikipedia.org/wiki?curid=2107286", "title": "Nosferatu (disambigua)", "text": ""}
{"id": "2107289", "revid": "1305772", "url": "https://it.wikipedia.org/wiki?curid=2107289", "title": "David Cook (cantante)", "text": "Il 21 maggio 2008 ha vinto la settima stagione di \"American Idol\" battendo il diciassettenne David Archuleta. Prima di partecipare ad \"Idol\" ha pubblicato un album intitolato \"Analog Heart\" e il suo album successivo ad \"Idol\", \"David Cook\", prodotto da Rob Cavallo, \u00e8 stato pubblicato il 18 novembre 2008.\nBiografia.\nCook \u00e8 nato a Houston (Texas), \u00e8 cresciuto a Blue Springs, Missouri, e attualmente vive a Tulsa, Oklahoma. I suoi genitori sono Beth e Stan Cook. \u00c8 il secondo di tre fratelli. Adam \u00e8 il maggiore, Andrew il minore. Il fratello maggiore Adam sta combattendo contro il cancro da una decina d'anni. Ha iniziato a cantare in seconda elementare, quando la sua maestra di musica gli assegn\u00f2 un assolo da cantare in uno spettacolo del coro scolastico. Ha ricevuto la sua prima chitarra, una Fender Stratocaster, all'et\u00e0 di 12 anni. Alle scuole superiori si \u00e8 anche esibitio in musical come \"The Music Man\", \"West Side Story\", and \"Cantando sotto la pioggia\". Dopo essersi laureato nel 2006, si \u00e8 trasferito a Tulsa, Oklahoma, per continuare la propria carriera musicale dicendo alla sua famiglia: \"Voglio darmi tempo fino ai 26 anni prima di mollare la musica e trovarmi un lavoro.\"\nCarriera musicale.\nCook \u00e8 stato il frontman e il chitarrista del gruppo Axium dal 1999 al 2006. Ha fondato il gruppo durante il primo anno di scuola superiore con il batterista Bobby Kerr.\nCook ha pubblicato un album solista, \"Analog Heart\", nel 2006.\nL'album \u00e8 stato decretato dal sito internet \"Music Equals Life\" il quarto miglior cd pubblicato nel 2006.\nLe sue influenze musicali sono Our Lady Peace, Alice in Chains, Big Wreck, Pearl Jam, Chris Cornell, Switchfoot, Bon Jovi e Collective Soul.\n\"American Idol\".\nCook ha fatto le audizioni in Nebraska, con la canzone di Bon Jovi \"Livin' on a Prayer\". Originariamente si era presentato non per fare il provino, ma solo per accompagnare il fratello minore Andrew. Per la sua prima audizione ad Hollywood, Cook ha cantato \"(Everything I Do) I Do It for You\" di Bryan Adams, accompagnandosi con la chitarra acustica. Come seconda canzone ha cantato \"I'll Be\" di Edwin McCain. Cook ha suonato la chitarra nelle esibizioni \"All Right Now\", \"Hello\", \"Day Tripper\", \"I'm Alive\", \"Baba O'Riley\", \"Dare You to Move\", e \"Dream Big\", e quella acustica in \"Little Sparrow\", \"\" e \"The World I Know\".\nLa sua chitarra elettrica, bianca e per mancini, ha sopra scritte le lettere \"AC\", il cui significato \u00e8 stato spiegato da Cook a \"TV Guide\": \"Ho due fratelli, Adam and Andrew. Quindi, per superstizione, ho messo le loro iniziali su tutto.\"\nLa performance di Cook della canzone di Michael Jackson \"Billie Jean\" ha ricevuto molti complimenti da tutti e tre i giudici, soprattutto Simon Cowell. Cowell ha poi detto in un'intervista ad \"Entertainment Weekly\" che la performance \"era su un altro pianeta rispetto a tutte quelle che abbiamo sentito fino ad ora in questa stagione\".\nDiscografia.\nAlbum Studio.\nSolista\nAxium\nMidwest Kings\nAlbum Live\nAxium\nSingoli fuori classifica"}
{"id": "2107290", "revid": "834", "url": "https://it.wikipedia.org/wiki?curid=2107290", "title": "Monster Blood II", "text": ""}
{"id": "2107291", "revid": "2091899", "url": "https://it.wikipedia.org/wiki?curid=2107291", "title": "Persicaria mitis", "text": "Il Poligono mite (\"Persicaria mitis\" (Schrank) Assenov 1966 \u2013 ex \"Polygonum mite\" Schrank 1789) \u00e8 una pianta di tipo arbustivo della famiglia delle Polygonaceae con piccoli fiori bianchi raccolti a spiga.\nSistematica.\nLa famiglia di questo genere \u00e8 mediamente numerosa (una cinquantina di generi per circa un migliaio di specie), mentre il genere \"Persicaria\" comprende una cinquantina di specie, di cui una dozzina circa sono spontanee della nostra flora.\nIl Sistema Cronquist assegna la famiglia delle Polygonaceae all'ordine delle Polygonales mentre la moderna classificazione APG la colloca nell'ordine delle Caryophyllales. Sempre in base alla classificazione APG sono cambiati anche i livelli superiori (vedi tabella a destra).\nIl genere di questa pianta \u00e8 relativamente nuovo in quanto fino a qualche decennio fa questa pianta e altre specie simili facevano parte del genere \"Polygonum\". Questa ristrutturazione tassonomica non \u00e8 accettata unanimemente da tutti botanici, infatti tuttora ci sono ancora diverse classificazioni che non contemplano un'esistenza autonoma per il genere \"Persicaria\".\nAll'inizio dell'altro secolo il botanico italiano Adriano Fiori (1865 \u2013 1950) aveva sistemato questa pianta nella sezione \u201cPERSICARIA\u201d del genere \"Polygonum\"; sezione caratterizzata dall'avere foglie lanceolate, ocree ad angolo retto, fusti ramosi con infiorescenza a spiga e cotiledoni \u201caccombenti\u201d, ossia nel seme le \u201cradicicole\u201d sono piegate sul margine dei cotiledoni, e si sviluppano sulla linea di fenditura di separazione degli stessi. Questa sezione ora \u00e8 stata convertita in un genere autonomo.\nIbridi.\nNell'elenco che segue sono indicati alcuni ibridi interspecifici :\nSinonimi.\nLa specie di questa scheda, in altri testi, pu\u00f2 essere chiamata con nomi diversi. L'elenco che segue indica alcuni tra i sinonimi pi\u00f9 frequenti:\nEtimologia.\nIl nome del genere (\"Persicaria\") deriva semplicemente dal fatto che le foglie sono molto simili a quelle del pesco. L'epiteto specifico (\"mitis\") pu\u00f2 indicare una specie di dimensioni pi\u00f9 piccole rispetto ad altre dello stesso genere.\nIl binomio scientifico originale \"Polygonum mite\" \u00e8 stato definito dal botanico ed entomologo tedesco Franz Paula von Schrank (1747 \u20131835) nella sua opera \"Bayerische Flora\u201d (M\u00fcnchen, 1789).\nGli inglesi chiamano questa pianta \"Tasteless Water-pepper\"; i tedeschi la chiamano \"Miider Kn\u00f6terich\"; i francesi \"Renou\u00e9e douce\".\nMorfologia.\nLa forma biologica \u00e8 terofita scaposa (T scap), ossia si tratta di una pianta a ciclo biologico annuo (raramente biennale) con fusto allungato e non molto foglioso. L'altezza media che raggiunge questa pianta \u00e8 dai 30\u00a0cm ai 60\u00a0cm (in Pignatti \u00e8 indicata una altezza massima di 120\u00a0cm misurata dall'Autore personalmente).\nRadici.\nLa radice \u00e8 fittonante.\nFusto.\nIl fusto \u00e8 sottile ma robusto, eretto, glabro e lievemente arrossato all'altezza degli internodi per la presenza di ocree pubescenti (sono delle stipole cilindriche, membranose, ciliate con lunghe setole irsute e strettamente guainanti il fusto); queste strutture sono tipiche di questa e altre specie del genere \"Persicaria\". Il fusto pu\u00f2 essere semplice o ramificato. Dimensioni delle ocree : 1 \u2013 1,5\u00a0cm di lunghezza.\nFoglie.\nLe foglie lungo il fusto sono a disposizione alterna. La forma \u00e8 lanceolata o lanceolato-lineare; normalmente sono 6 volte pi\u00f9 lunghe che larghe. Il margine \u00e8 semplice ma lievemente revoluto; l'attacco al fusto \u00e8 sub-sessile. Dimensione medie delle foglie : larghezza 0,3 \u2013 2\u00a0cm; lunghezza 2 \u2013 8\u00a0cm.\nInfiorescenza.\nL'infiorescenza \u00e8 composta da sottili e lunghe spighe peduncolate terminali disposte all'ascella delle foglie (nell'internodo inguainato dalle ocree). Le spighe si presentano discontinue (glomeruli di fiori poco addensati e intervallati sull'asse nudo portante la spiga stessa) e a volte arcuate verso il basso. I fiori sono o sub- sessili o appena pedicellati. Alla base dell'infiorescenza sono presenti delle piccole brattee. Dimensioni dell'infiorescenza : 1 \u2013 5\u00a0cm di lunghezza (ma pu\u00f2 arrivare anche fino a 20\u00a0cm); lunghezza dei pedicelli : 0,5 \u2013 1\u00a0mm.\nFiori.\nLa struttura dei fiori di questa specie \u00e8 diversa dal \u201cclassico\u201d fiore delle Angiorsperme in quanto il calice e la corolla non sono ben differenziati; abbiamo quindi un perigonio con diversi tepali (e non un perianzio con un calice e i suoi sepali e una corolla con i suoi petali). Questa \u201cdiversit\u00e0\u201d non sempre \u00e8 chiara e ben definita, o accettata dai vari botanici, per cui in alcuni casi strutture di questo tipo si definiscono come \u201cperianzio corollino con tepali\u201d oppure \u201cperianzio aciclico\u201d I fiori sono ermafroditi, attinomorfi, pentameri, persistenti e molto regolari nelle dimensioni. Dimensioni dei fiori : 1,5 \u2013 2,5\u00a0mm.\nFrutti.\nIl frutto \u00e8 un achenio uniloculare (e quindi un seme solo) a forma ovale, appiattito e biconvesso; \u00e8 di colore nero o marrone scuro, ma la superficie \u00e8 lucida. La sezione a volte pu\u00f2 essere triangolare. Dimensione del frutto 1,5 \u2013 3 x 0,5 -1,5\u00a0mm.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale :"}
{"id": "2107293", "revid": "204012", "url": "https://it.wikipedia.org/wiki?curid=2107293", "title": "Plesso solare", "text": ""}
{"id": "2107295", "revid": "199745", "url": "https://it.wikipedia.org/wiki?curid=2107295", "title": "Polygonum mite", "text": ""}
{"id": "2107297", "revid": "199745", "url": "https://it.wikipedia.org/wiki?curid=2107297", "title": "Poligono mite", "text": ""}
{"id": "2107298", "revid": "149727", "url": "https://it.wikipedia.org/wiki?curid=2107298", "title": "Raddusch", "text": ""}
{"id": "2107299", "revid": "6923", "url": "https://it.wikipedia.org/wiki?curid=2107299", "title": "Beta TS", "text": "La Beta TS \u00e8 una motocicletta italiana, dotata di propulsore a due tempi, prodotta dalla Beta Motor, che al contrario della SC \u00e8 biposto e per un uso pi\u00f9 stradale.\nMoto sprovvista di miscelatore e quindi con lubrificazione a miscela nel serbatoio benzina al 5%, con un ottimo tiro ai bassi regimi."}
{"id": "2107301", "revid": "228587", "url": "https://it.wikipedia.org/wiki?curid=2107301", "title": "Bucentauro", "text": "Il Bucentauro \u00e8 un animale mostruoso della mitologia greca dal corpo di bue e dal busto umano.\nAraldica.\nUn bucentauro femmina compare nello stemma del comune di Taormina."}
{"id": "2107303", "revid": "149727", "url": "https://it.wikipedia.org/wiki?curid=2107303", "title": "Radu\u0161", "text": ""}
{"id": "2107304", "revid": "6923", "url": "https://it.wikipedia.org/wiki?curid=2107304", "title": "Jean Charles Abbatucci", "text": "Biografia.\nJean Charles Abbatucci (a volte indicato anche come \"Abatucci\") fu un generale della Rivoluzione francese corso di origini italiane, appartenente ad una famiglia di militari.\nAllievo della scuola militare di Metz, ne usc\u00ec nel 1787, a 16 anni, per arruolarsi nel secondo reggimento di artiglieria come sottotenente. Dopo tre anni passa nel reggimento di artiglieria a cavallo appena costituito.\nAll'inizio delle campagne del 1792 \u00e8 capitano, ma la sua brillante condotta lo porta, alla fine di quello stesso anno, a raggiungere il grado di tenente colonnello. Nel 1794 il generale Jean-Charles Pichegru lo scelse come suo aiutante di campo.\nPromosso generale di brigata dopo un primo passaggio del Reno per il coraggio mostrato, viene incaricato pi\u00f9 tardi da Moreau di preparare un nuovo attraversamento a Kehl. Il 27 giugno 1796 attraversa il fiume Lech, il biografo Charles Mulli\u00e9 racconta cos\u00ec l'impresa: \u00abbisognava passare di fronte al nemico questo fiume largo e impetuoso: invi\u00f2 un primo battaglione che venne inghiottito dalle acque. Subito, alla testa di un nuovo battaglione, si precipit\u00f2 nel fiume incitando i suoi uomini coll'esempio e con le parole, sostenendo quelli che vacillavano, salvando quelli che erano trascinati dalla corrente e conducendoli finalmente sull'altra riva dove schiacci\u00f2 gli austriaci che aveva gi\u00e0 sconfitto una prima volta quella stessa giornata.\u00bb\nGrazie a questo doppio successo il 10 luglio 1796 ottiene il grado di generale di divisione e, poco dopo, il comando della piazzaforte di Huningue in Alsazia. Questa fortezza divenne di importanza strategica dopo le disastrose sconfitte di Jourdan in Franconia, per cui Moreau \u00e8 costretto a passare nuovamente il Reno. Gli austriaci assediano immediatamente Huningue e Kehl, quest'ultima difesa da Desaix e Lecourbe, considerate come le porte della Francia.\nAbbatucci tiene testa per tre mesi ai austriaci assedianti, ma \u00e8 meno fortunato dei suoi colleghi di Kehl: venne infatti ucciso la notte tra il primo e il 2 dicembre 1796 durante un'uscita fatta per sgomberare i dintorni della piazzaforte; aveva allora 25 anni."}
{"id": "2107305", "revid": "149727", "url": "https://it.wikipedia.org/wiki?curid=2107305", "title": "Repten", "text": ""}
{"id": "2107306", "revid": "210936", "url": "https://it.wikipedia.org/wiki?curid=2107306", "title": "Centrale nucleare di Springfield", "text": ""}
{"id": "2107308", "revid": "149727", "url": "https://it.wikipedia.org/wiki?curid=2107308", "title": "Repna", "text": ""}
{"id": "2107312", "revid": "964734", "url": "https://it.wikipedia.org/wiki?curid=2107312", "title": "Eromanzia", "text": "L'eromanzia era una modalit\u00e0 di divinazione praticata dagli antichi Persiani compiuta attraverso l'interpretazione dei movimenti dell'acqua contenuta in una bacinella esposta all'aria.\nL'indovino si avvolgeva la testa in un tovagliolo, prendeva la bacinella d'acqua e usciva; una volta all'aperto l'indovino pronunciava sottovoce il quesito: se il movimento dell'acqua era simile al bollore lo si interpretava come presagio favorevole."}
{"id": "2107324", "revid": "149727", "url": "https://it.wikipedia.org/wiki?curid=2107324", "title": "Suschow", "text": ""}
{"id": "2107325", "revid": "34392", "url": "https://it.wikipedia.org/wiki?curid=2107325", "title": "Turco ottomano", "text": ""}
{"id": "2107327", "revid": "149727", "url": "https://it.wikipedia.org/wiki?curid=2107327", "title": "Su\u0161ow", "text": ""}
{"id": "2107328", "revid": "149727", "url": "https://it.wikipedia.org/wiki?curid=2107328", "title": "T\u0161adow", "text": ""}
{"id": "2107330", "revid": "767487", "url": "https://it.wikipedia.org/wiki?curid=2107330", "title": "Alcenago", "text": "Alcenago (\"Alsen\u00e0go\" in veneto, \"Senago\" in dialetto locale) \u00e8 una frazione del Comune italiano di Grezzana, in provincia di Verona.\nGeografia fisica.\nAlcenago dista circa 6 chilometri da Grezzana. Rispetto al capoluogo comunale \u00e8 in posizione nord-ovest, sulla dorsale occidentale della Valpantena. Si trova sulla SP12a (che inizia nella sottostante frazione di Stallavena), che collega la Valpantena alla Valpolicella e che consente di scollinare all'altezza di Fiamene, al confine tra i territori comunali di Grezzana e Negrar. \u00c8 attraversato dal Sentiero Europeo E5, a partire da Salvalaio fino a Monte Comun.\nLa frazione di Alcenago non \u00e8 esattamente individuabile in un abitato ben distinto, ma \u00e8 da considerarsi come l'unione di tante contrade disseminate nella zona collinare appena sopra l'abitato di Stallavena. Seguendo la strada provinciale si incontrano le contrade di Torre, Mulini e Vai, dislocate nel vallo pi\u00f9 basso. Appena sopra seguono le contrade di Rupiano e Salvalaio. In posizione relativamente pianeggiante e ad un'altitudine superiore si trovano le contrade di Vigo, Coda, Maso e Sengie. Oltre a queste contrade sono da tenere in considerazione le contrade Casette e Chiesa, che non si trovano lungo la direttrice principale.\nIl centro di Alcenago \u00e8 una questione tuttora aperta: gli abitanti di Alcenago, quando intendono \"Senago\" sottintendono la contrada di Coda, mentre chi non abita ad Alcenago, \u00e8 concorde nell'individuare il centro di Alcenago nella contrada Chiesa, semplicemente per la presenza della chiesa parrocchiale.\nStoria.\nLa sommit\u00e0 sovrastante Alcenago, Monte Comun, \u00e8 stata la base operativa e il rifugio di un gruppo di resistenza partigiana nel corso della seconda guerra mondiale. Dino Degani e Rita Rosani, due militanti, lasciano la vita, dopo essere stati catturati, il 17 settembre 1944 nel punto pi\u00f9 alto del monte.\nPresso il sito dell'esecuzione \u00e8 stato posto un cippo commemorativo. Il luogo circostante il monumento ospita con frequenza annuale una cerimonia commemorativa di onore ai caduti della resistenza, nella cui occasione vengono invitate importanti cariche istituzionali di Verona.\nMonumenti e luoghi d'interesse.\nLa chiesa di San Clemente \u00e8 costituita da un'unit\u00e0 centrale, che \u00e8 l'attuale chiesa parrocchiale per gli abitanti di Alcenago, \u00e8 datata del 1482. La chiesetta di epoca precedente, collocata alla destra della navata centrale all'altezza dell'altare, \u00e8 stata costruita nell'XI secolo. Nonostante gli incendi dell'archivio parrocchiale, del 1612 e del 1875, dove sono andate perse parecchie testimonianze documentali, un codice scolpito e murato nella parte chiesa della chiesetta, probabilmente costruita sui resti di un tempietto pagano, \u00e8 arrivato intatto ai nostri tempi ed indica nel 1043 la data di costruzione dell'edificio.\nGeografia antropica.\nLa frazione di Alcenago \u00e8 composta dalle seguenti contrade:\nEconomia.\nAll'inizio del ventesimo secolo, le attivit\u00e0 erano quasi esclusivamente quelle di produzione agricola e di allevamento.\nEra significativa anche la produzione di ghiaccio, attraverso lo stoccaggio in \"giassare\", che veniva venduto principalmente alle pescherie e ai negozi alimentari di Verona.\nNel corso degli anni sessanta, la produzione di ortaggi, come il radicchio veronese nella stagione autunnale e invernale, \u00e8 stata sostituita da piantagioni di ciliegi e parzialmente di vigneti, tuttora presenti sul territorio. Modesta la produzione di marroni nella zona boschiva a ridosso delle contrade di Rupiano e Salvalaio. \nBuona parte della popolazione alcenaghese si riversa in Valpantena e Valpolicella per aziende di servizi e le industrie della lavorazione del marmo e delle pietre.\nSport.\nDa met\u00e0 degli anni settanta, la palestra naturale di roccia di Alcenago, in localit\u00e0 Castel, vicino alla Chiesa, \u00e8 considerata tra le pi\u00f9 interessanti del comprensorio veneto, per gradi di difficolt\u00e0 e per facilit\u00e0 di accesso. Essa \u00e8 tuttora frequentata da arrampicatori veneti ed emiliani, nonch\u00e9 da tedeschi e austriaci."}
{"id": "2107345", "revid": "404449", "url": "https://it.wikipedia.org/wiki?curid=2107345", "title": "Fattoria della Badiola", "text": "La fattoria della Badiola, o semplicemente la Badiola, \u00e8 un complesso rurale situato nella parte orientale del territorio comunale di Castiglione della Pescaia, nella provincia di Grosseto, in Toscana.\nLa sua ubicazione \u00e8 ai piedi delle ultime propaggini meridionali del massiccio collinare di Poggio Ballone, non lontano dalla riserva naturale Diaccia Botrona e dall'abbazia di San Pancrazio al Fango presso i Ponti di Badia, al confine con il comune di Grosseto.\nIl complesso era originariamente una tenuta di caccia dei granduchi di Lorena, che nella zona tra Castiglione della Pescaia e Grosseto possedevano anche la non lontana tenuta in cui attualmente sorge il Centro militare veterinario. Gran parte dei fabbricati che caratterizzano la tenuta della Badiola hanno le loro origini agli inizi dell'Ottocento.\nUna lunga strada bianca, ombreggiata da pini secolari che la affiancano su entrambi i lati, conduce all'interno della tenuta dalla strada provinciale Grosseto-Castiglione della Pescaia.\nLa villa padronale, risalente al 1837, si presenta a pianta quadrangolare, disposta su tre livelli principali pi\u00f9 il sottotetto. \u00c8 caratterizzata da strutture murarie esterne dalle linee sobrie rivestite in intonaco, ove si aprono sui vari livelli le finestre di forma quadrangolare.\nLa fattoria, di origini coeve alla villa, si sviluppa su tre lati, con i rispettivi corpi di fabbrica a pianta rettangolare che si addossano a quello attiguo. La villa e la fattoria sono collegate tra loro da un caratteristico giardino d'inverno.\nTra gli annessi spiccano l'essiccatoio del tabacco ed il granaio, risalenti entrambi agli inizi del Novecento. L'essiccatoio si presenta a pianta rettangolare, disposto su due livelli, con strutture murarie in pietra che, su un lato, sono precedute da un avancorpo pi\u00f9 basso con copertura spiovente poggiante su una serie di colonne a sezione quadrata. Il granaio si articola a pianta rettangolare disponendosi su due livelli, con strutture murarie in pietra ove si aprono una serie di porte e finestre ad arco ribassato.\nInfine, va ricordata la presenza della cappella della Badiola, che da sempre \u00e8 stata la cappella gentilizia dell'intero complesso rurale.\nCon l'inizio del III millennio la tenuta \u00e8 stata interamente restaurata e trasformata in un esclusivo albergo con ristorante di alta cucina. Tuttavia, la fattoria ha proseguito la produzione di olio, vino, frutta, verdura e piante aromatiche che storicamente hanno contraddistinto l'azienda agricola."}
{"id": "2107349", "revid": "149727", "url": "https://it.wikipedia.org/wiki?curid=2107349", "title": "Kleptow", "text": ""}
{"id": "2107350", "revid": "149727", "url": "https://it.wikipedia.org/wiki?curid=2107350", "title": "Wittenhof", "text": ""}
{"id": "2107351", "revid": "729019", "url": "https://it.wikipedia.org/wiki?curid=2107351", "title": "Brochant (metropolitana di Parigi)", "text": "Brochant \u00e8 una stazione della metropolitana di Parigi sulla linea 13, situata nel XVII arrondissement.\nLa stazione.\nLa stazione \u00e8 stata inaugurata nel 1912.\nIl suo nome \u00e8 un omaggio ad Andr\u00e9 Brochant de Villiers (1772-1840) che fu direttore della Saint-Gobain e membro de l'Acad\u00e9mie des sciences."}
{"id": "2107357", "revid": "834", "url": "https://it.wikipedia.org/wiki?curid=2107357", "title": "Night of the Living Dummy II", "text": ""}
{"id": "2107363", "revid": "1305772", "url": "https://it.wikipedia.org/wiki?curid=2107363", "title": "Acacia nilotica", "text": "Acacia nilotica \u00e8 una pianta della famiglia delle Mimosaceae (o Fabaceae secondo la classificazione APG), diffusa in Africa, nella penisola arabica e nel subcontinente indiano.\nDescrizione.\nPu\u00f2 presentarsi come un arbusto dall'ampia chioma (sottospecie \"A. n. subalata\", \"A. n. leiocarpa\", \"A. n. adstringens\", \"A. n. hemispherica\" e \"A. n. kraussiana\") o come un vero e proprio albero, in grado di raggiungere i 15\u201320 m di altezza (ssp. \"A. n. nilotica\", \"A. n. tomentosa\" e \"A. n. indica\").\nLa chioma \u00e8 fitta, di forma emisferica o piatta, e i rami presentano spine lunghe sino a 5\u00a0cm.\nLe foglie sono bipennate, composte da 12-30 paia di foglioline, glabre o pubescenti, lunghe sino a 7\u00a0mm e larghe 0,5\u20131,5\u00a0mm.\nI fiori sono di colore giallo intenso, riuniti in capolini piumosi di 6\u201315\u00a0mm di diametro.\nI frutti sono dei baccelli piatti e indeiscenti, di colore dal grigio al marrone, di forma variabile nelle differenti sottospecie, contenenti da 6 a 16 semi.\nDurante la stagione secca tendono a perdere le foglie, anche se le sottospecie fluviatili possono comportarsi da piante sempreverdi.\nDistribuzione e habitat.\nLa specie cresce spontaneamente in molti paesi dell'Africa (Algeria, Angola, Botswana, Egitto, Etiopia, Gambia, Ghana, Guinea-Bissau, Kenya, Libia, Malawi, Mali, Mozambico, Niger, Nigeria, Senegal, Somalia, Sudafrica, Sudan, Tanzania, Togo, Uganda, Zambia e Zimbabwe), nella penisola arabica (Oman, Arabia Saudita, Yemen) e nel subcontinente indiano (India, Nepal, Pakistan, Myanmar e Sri Lanka).\n\u00c8 stata introdotta dall'uomo in molti altri paesi tra cui l'Australia (dove \u00e8 considerata una specie invasiva), Capo Verde, Zanzibar, Iran, Iraq, Israele, Siria, Indonesia e Vietnam.\nTra le sottospecie africane alcune (\"A. n. subalata\", \"A. n. leiocarpa\" e \"A. n. adstringens\") prediligono i terreni secchi e sabbiosi o le savane con scarse precipitazioni, mentre altre (\"A. n. nilotica\" e \"A. n. tomentosa\") si trovano spesso in prossimit\u00e0 dei corsi d'acqua o in aree soggette ad inondazioni stagionali. \"A. n. kraussiana\" cresce sia su suoli aridi che in prossimit\u00e0 dei corsi d'acqua.\nTra le sottospecie asiatiche \"A. n. indica\" e \"A. n. cupressiformis\" danno vita a foreste secche di bassa quota, prediligendo i suoli alcalini mentre \"A. n. hemispherica\" cresce esclusivamente su suoli sabbiosi in prossimit\u00e0 di alcuni torrenti sabbiosi nei pressi di Karchi.\n\"A. nilotica\" \u00e8 diffusa dal livello del mare sino a 2000 m di altitudine. Resiste a temperature molto elevate (sino a 50 \u00b0C).\nTassonomia.\nNe esistono nove sottospecie riconosciute, tre nel subcontinente indiano e sei in Africa:\nUsi.\nDalla sua corteccia si estrae una essudazione gommosa nota come gomma arabica.\nHa propriet\u00e0 antidiarroiche ed emollienti, ed \u00e8 utilizzata nella medicina popolare di varie popolazioni africane ed asiatiche come rimedio naturale contro la dissenteria o per il trattamento di lesioni cutanee, piaghe e ulcere.\nIl legno \u00e8 molto resistente e durevole ed \u00e8 utilizzato per la costruzione di abitazioni o come combustibile.\n\u00c8 una specie in grado di colonizzare i terreni alcalini e per la sua capacit\u00e0 di azotofissazione \u00e8 stata utilizzata estensivamente in India per il recupero di vaste aree degradate."}
{"id": "2107368", "revid": "834", "url": "https://it.wikipedia.org/wiki?curid=2107368", "title": "A Shocker on Shock Street", "text": ""}
{"id": "2107373", "revid": "834", "url": "https://it.wikipedia.org/wiki?curid=2107373", "title": "The Beast from the East", "text": ""}
{"id": "2107376", "revid": "339392", "url": "https://it.wikipedia.org/wiki?curid=2107376", "title": "Duca di Montemar", "text": ""}
{"id": "2107379", "revid": "729019", "url": "https://it.wikipedia.org/wiki?curid=2107379", "title": "Gruppo Aerosiluranti &quot;Buscaglia-Faggioni&quot;", "text": "Il Gruppo Aerosiluranti \"Buscaglia-Faggioni\" fu un reparto aereo dell'Aeronautica Nazionale Repubblicana (l'aeronautica della Repubblica Sociale Italiana ricostituitasi dopo l'armistizio di Cassibile) nato nell'ottobre 1943. Il suo fondatore, capitano Carlo Faggioni, lo nomin\u00f2 inizialmente Gruppo Aerosiluranti \"Buscaglia\" in memoria dell'omonimo pilota creduto morto un anno prima in un raid in territorio nemico, in realt\u00e0 preso prigioniero dagli Alleati. Il reparto prese la sua ultima denominazione dopo la morte di Faggioni, avvenuta nell'aprile 1944 durante un'incursione volta a contrastare lo sbarco di Anzio degli Alleati.\nEquipaggiato con aerosiluranti Savoia-Marchetti S.M.79, il gruppo prese parte alla campagna d'Italia e in particolare contrast\u00f2 lo sbarco di Anzio.\nStoria.\nLe origini.\nDopo la sua costituzione avvenuta nell'ottobre 1943, l'Aeronautica Repubblicana della Repubblica Sociale Italiana (RSI) cominci\u00f2 ad ordinare l'istituzione dei reparti per iniziare l'attivit\u00e0 operativa. Contemporaneamente al 1\u00ba Gruppo caccia \"Asso di bastoni\" e ad altri reparti minori, il capitano Carlo Faggioni Faggioni intitol\u00f2 l'unit\u00e0 Gruppo Autonomo Aerosiluranti \"Buscaglia\" in memoria della medaglia d'oro al valor militare Carlo Emanuele Buscaglia, pilota della specialit\u00e0 aerosiluranti creduto morto un anno prima in un raid su Bugia (Tunisia) ma in realt\u00e0 caduto prigioniero degli Alleati e in seguito inquadrato nell'Aeronautica Cobelligerante Italiana che affiancava gli anglo-americani. Presto vennero radunati prima quattro, poi otto Savoia-Marchetti S.M.79 \"Sparviero\" presso l'aeroporto di Venegono, restituito dai tedeschi agli italiani l'8 novembre.\nFaggioni, che alla proclamazione dell'armistizio era a capo della 278\u00aa Squadriglia aerosiluranti, raggiunse con i suoi colleghi l'aeroporto di Siena-Ampugnano da dove era previsto decollare poi alla volta della Sardegna in ottemperanza alle condizioni armistiziali. Tuttavia, a causa della presenza di aerei da caccia tedeschi Messerschmitt Bf 109, della contraerea in un campo sardo e della pista ingombra in un altro aeroporto dell'isola, Faggioni ed i suoi tornarono in Toscana aderendo in seguito all'ANR.\nLo sbarco di Anzio.\nIl 10 marzo 1944 gli aerosiluranti di Faggioni effettuarono la loro prima azione bellica al largo di Nettuno, riuscendo a silurare un piroscafo avversario impiegato in occasione dello sbarco di Anzio. Sei aerosiluranti si alzarono in volo dall'aeroporto di Perugia col favore della notte, per non farsi individuare dall'onnipresente caccia nemica, arrivando sopra l'obiettivo verso le 22:40 accolti dalla contraerea. Un S.M.79 rinunci\u00f2 all'attacco a causa di un guasto al riduttore di un'elica, mentre un altro non attacc\u00f2 a causa della scarsa visibilit\u00e0; quattro aerei sganciarono per\u00f2 i loro siluri e affondarono il citato piroscafo. O meglio questo \u00e8 quanto riportato da diverse fonti, fino agli anni 1990, un ricontrollo incrociato delle fonti dirette alleate, eseguito da Alberto Santoni e Francesco Mattesini, dimostra come quella missione fu particolarmente sfortunata, con nessun siluro a segno. Nel viaggio di ritorno un aerosilurante venne abbattuto dai caccia notturni britannici, mentre gli altri cinque, dopo uno scalo a Perugia, fecero ritorno a Gorizia. Nella notte tra il 13 e il 14 marzo fu effettuato un nuovo attacco con sette aerosiluranti che port\u00f2 al danneggiamento di un piroscafo, un cacciatorpediniere e alcuni natanti minori. Due aerosiluranti nel corso delle due azioni furono abbattuti (tenenti Giovanni Teta e Giuseppe Balzarotti). Stando ad un'altra fonte, all'attacco del 13-14 marzo parteciparono solo cinque Sparviero (un sesto venne abbattuto, mentre prima dell'avvio dell'operazione da Perugia si stava dirigendo a Gorizia, per sostituire un siluro difettoso) e vennero colpite solo due navi. Oltretutto, non vengono menzionate perdite se non per il marconista Renzo Signorini (in particolare, la morte del tenente Giovanni Teta viene fatta risalire all'attacco del 10 marzo).\n Il gruppo \"Buscaglia\" fu costretto a trasferirsi nel Campo della Promessa di Lonate Pozzolo, da dove tredici S.M.79 si alzarono per Perugia il 6 aprile 1944. Durante il tragitto un velivolo torn\u00f2 indietro per un guasto, mentre altri cinque, appesantiti dai siluri, vennero falcidiati dai Republic P-47 Thunderbolt del 57th Fighter Group statunitense (un aereo italiano riusc\u00ec comunque a compiere un atterraggio d'emergenza). Gli otto velivoli superstiti si sparpagliarono e atterrarono ad Arezzo, Perugia o Modena. Gli statunitensi accusarono la perdita di due caccia. La grave perdita di uomini (ventisette) e materiali (cinque aerei) fece pensare ad una fuga di informazioni verso il nemico, e sembra che in effetti degli agenti segreti antifascisti rivelarono agli Alleati la tabella di marcia degli Sparviero del gruppo \"Buscaglia\", anche se i comandi Alleati conoscevano gi\u00e0 i dettagli dell'operazione grazie all'intercettazione di un messaggio radio proveniente dal comando della Luftflotte 2 (l'unit\u00e0 della Luftwaffe stanziata in Italia) e decrittato con il sistema Ultra. La missione fu sospesa e ripetuta contro le navi all'ancora davanti San Felice Circeo il 10 aprile dai quattro velivoli ancora in condizione di volare. Da questa nuova azione riusc\u00ec a tornare alla base solo il velivolo guidato dal capitano Irnerio Bertuzzi, mentre gli altri, tra cui quello pilotato dal comandante Faggioni, furono abbattuti; uno cadde per il maltempo a Medesano e sopravvisse solo il copilota Jasinski, lanciatosi col paracadute. Il tenente Ottone Sponza dopo un fortunoso ammaraggio fu tratto in salvo insieme al resto dell'equipaggio da un mezzo da sbarco statunitense, per poi essere internato nel campo di concentramento di Hereford. I piloti italiani centrarono tre navi con i siluri.\nDopo poche azioni, il Gruppo \"Buscaglia\" aveva perso il comandante e gran parte dei suoi velivoli e piloti. A Faggioni subentr\u00f2 il capitano Marino Marini.\nL'azione su Gibilterra.\nIl 1\u00ba giugno una squadriglia di 10 velivoli Savoia-Marchetti S.M.79, guidata dal comandante Marini, part\u00ec per una nuova missione contro la piazzaforte britannica di Gibilterra. Il 3 giugno gli aerosiluranti si trasferirono a Istres, in Francia, e, il 5 giugno, la squadriglia, composta da dieci aerosiluranti, arriv\u00f2 sull'obiettivo. La squadriglia effettu\u00f2 un attacco contro le navi alla fonda nel porto di Gibilterra, l'esito dell'azione \u00e8 controverso, l'ANR dichiar\u00f2 che l'azione aveva portato all'affondamento di quattro navi e al danneggiamento di altre due, mentre gli inglesi sostengono che grazie alle reti parasiluri, nessuna imbarcazione \u00e8 affondata e solamente due hanno subito dei danni. La squadriglia rientr\u00f2 alla base senza aver subito perdite, ma lungo il percorso tre velivoli, per mancanza di carburante, effettuarono una scalo supplementare in Spagna e altri due a Perpignano. L'azione ebbe vasta eco e tutti i partecipanti all'impresa furono decorati con la medaglia d'argento.\nGli ultimi combattimenti.\nIl 6 luglio invece, un attacco contro il porto di Bari fall\u00ec a causa del forte fuoco di contraerea, soltanto Perina riusc\u00ec a danneggiare lievemente con un siluro un cacciatorpediniere, nelle acque antistanti. Invece ebbe successo, a fine luglio, il siluramento di un piroscafo al largo di Bengasi. Nell'agosto si venne a sapere della morte di Buscaglia all'aeroporto di Napoli cos\u00ec il gruppo cambi\u00f2 denominazione e fu intitolato a \u201cCarlo Faggioni\u201d. Il 25 dicembre 1944 e il 5 gennaio avvennero le ultime azioni belliche nel corso delle quali il pilota Del Prete affond\u00f2 un ultimo piroscafo al largo di Rimini.\nRisultati reali.\nDopo un controllo incrociato delle fonti alleate, tedesche e italiane, si ritiene che il gruppo si avvicini alle 27 vittorie per tonnellate dichiarate, oltre al danneggiamento del piroscafo britannico Samsylarna, effettuato il 4 agosto 1944 a nord di Bengasi, da aerei partiti da Elusi. In compenso il gruppo, che continu\u00f2 ad usare per tutta la guerra un aereo decisamente superato contro una contraerea sempre pi\u00f9 efficiente ed una caccia in nettissima superiorit\u00e0 numerica, pat\u00ec 15 abbattimenti, oltre a 8 velivoli distrutti al suolo e 4 precipitati per incidenti di volo.\nLa fine della guerra.\nIl 14 marzo 1945 i tenenti Roberto Salvi e Piero Leonardi e altri due avieri furono assassinati alle spalle da sconosciuti mentre rientravano al campo. Questo fu l'unico fatto di sangue che vide coinvolti militari del Gruppo Buscaglia nel corso della guerra. Dopo il 25 aprile tutto il personale, dopo aver sabotato gli apparecchi, si concentr\u00f2 a Castano Primo. Qui, una volta consegnate le armi ai membri della resistenza, furono lasciati liberi di allontanarsi con dei salvacondotti.\nCultura di massa.\nNel 2010 \u00e8 stato realizzato un documentario dal titolo \"Il nemico sulle ali\" in cui il generale pilota Alessandro Setti, cinque medaglie d'argento come aerosiluratore, racconta gli anni della guerra e la sua amicizia con Buscaglia, Faggioni e molti altri."}
{"id": "2107385", "revid": "287204", "url": "https://it.wikipedia.org/wiki?curid=2107385", "title": "Bultaco TSS", "text": "La Bultaco TSS \u00e8 una motocicletta da competizione costruita dalla casa spagnola Bultaco dal 1960 al 1970. Prodotta nelle cilindrate 125, 175, 200, 250 e 350 cm\u00b3, prese parte al motomondiale dal 1961 al 1969.\nStoria.\nCome indicato dalla sigla \"TSS\", acronimo di \"Tralla Super Sport\", si tratta della versione da gara della \"Tralla 125\", primo modello costruito dalla neonata Bultaco.\nLa prima TSS, prodotta nel 1960, fu la prima motocicletta da competizione ad essere venduta al pubblico.\nEra equipaggiata con un motore monocilindrico da 125 cm\u00b3 raffreddato ad aria, capace di erogare 20 bhp (20,3 CV) a 10.300 giri/min. L'alimentazione era affidata a un carburatore \"Spanish Arbeo\", un Dell'Orto SSt 29A prodotto su licenza. Originariamente il cambio era a soli 4 rapporti, che furono aumentati a 6 dal 1962. Il serbatoio, con una capacit\u00e0 di 14 litri, e la carenatura erano in fibra di vetro\nIl telaio si attir\u00f2 molte critiche per il peso elevato. Nonostante ci\u00f2, complice il basso prezzo, la TSS era considerata la miglior moto da competizione accessibile da un privato. Gi\u00e0 nella prima stagione di corse, una TSS si aggiudic\u00f2 il 6\u00ba posto all'Ultra-Lightweight TT. Pilotata da Ralph Renson, registr\u00f2 una sorprendente media di 83,26 mph (133,96 km/h).\nGi\u00e0 dalla fine del 1961 la TSS fu prodotta in cilindrate maggiori. Alla fine dello stesso anno, infatti, il pilota Ken Martin chiese una TSS portata a 175\u00a0cm\u00b3, seguito dal britannico Dan Shorey, gi\u00e0 possessore di una TSS 125, che chiese una TSS portata a 196\u00a0cm\u00b3. La TSS 200 prese parte alla stagione 1962 nella classe 250, ottenendo risultati di rilievo nonostante la cilindrata superiore delle avversarie. Shorey, che prese parte a sole 4 gare, giunse 4\u00b0 al Gran Premio di Spagna e al Gran Premio di Francia e 6\u00b0 al TT e al Gran Premio della Germania Est. Il miglior risultato della TSS 125 fu invece un 4\u00ba posto al Gran Premio d'Argentina, ottenuto dal pilota argentino Limburg Moreira. Sempre nel 1962 la TSS conquist\u00f2 la vittoria nella classe 125 della 24 Ore di Barcellona.\nPer la stagione 1963 la potenza della 125 crebbe a 24\u00a0bhp (24,3 CV) a 10.300 giri/min, mentre fu realizzata una versione migliorata del 200, che garantiva or 30\u00a0bhp (30,4 CV) a 9500 giri/min e ingombri minori. Il 1963 inizi\u00f2 con una vittoria del catalano Ram\u00f3n Torras a Modena nella classe 125. La classe 250 fu dominata dalla Honda RC163 4 cilindri, dalla Moto Morini 250 GP e dalla Yamaha TZ 250, che ottennero le prime 3 posizioni nel mondiale. La TSS non riusc\u00ec mai ad andare a punti. I migliori risultati della stagione furono colti nella classe 125, dove nell'ultima prova del mondiale, il Gran Premio d'Argentina, la TSS ottenne il 2\u00ba e 3\u00ba posto con gli argentini H\u00e9ctor Pochettino e Aldo Caldarella. Nel 1964 fu prodotta una nuova TSS equipaggiata con un 244\u00a0cm\u00b3 raffreddato a liquido, che sebbene condivideva diversi componenti del 200, era comunque un progetto nuovo. La TSS 250 prese parte ad alcune gare minore nel 1964, ma il debutto nel mondiale avvenne solo nel 1965. Nella stagione 1964 l'unico risultato di rilievo raccolto dalla 200 fu un 3\u00ba posto al Gran Premio degli Stati Uniti, ottenuto dallo statunitense Bo Gehring.\nIl mondiale 1965 vide il debutto delle nuove TSS 125 e 250 raffreddate a liquido, che vennero rinominate \"TSS Agua\". Nella classe 250 i migliori risultati furono raccolti da Ram\u00f3n Torras, che ottenne un 2\u00ba posto al Gran Premio di Spagna e un 3\u00ba posto al Gran Premio di Germania. Sempre in Germania Torras ottenne il 3\u00ba posto nella 125, miglior risultato della stagione in quella classe. Un altro 3\u00ba posto, sempre con la TSS 250, fu ottenuto dall'australiano Barry Smith al Gran Premio di Francia. Nel frattempo, la Bultaco passo dall'alimentazione a carburatori all'iniezione elettronica della Femsa. La nuova TSS 125 ad iniezione raggiungeva i 27\u00a0bhp (27,4 CV) a 11.000 giri/min, mentre la 250 i 38\u00a0bhp (38,5 CV) a 9.500 giri/min. La lubrificazione era rimasta la medesima della versione precedente, e questo poneva dei limiti soprattutto alla 250, che avrebbe potuto raggiungere i 9.800 giri/min ma che invece era limitata per motivi di sicurezza.\nLa stagione 1966 vide la prima vittoria della TSS, conseguita nella classe 250 dal neozelandese Ginger Molloy al Gran Premio dell'Ulster. Lo stesso Gran Premio vide anche il debutto della TSS 350, equipaggiata con un 252\u00a0cm\u00b3, che col nordirlandese Tommy Robb ottenne un 3\u00ba posto, subito dietro a Mike Hailwood e Giacomo Agostini.\nNella classe 250 il miglior risultato in classifica generale fu colto dell'australiano Jack Findlay, che giungendo quattro volte 4\u00b0 e una volta 5\u00b0 riusc\u00ec ad ottenere il 7\u00ba posto finale nel mondiale. Nella classe 125 l'unico risultato di rilievo fu il 6\u00ba posto di Jos\u00e9 Medrano al Gran Premio di Spagna.\nNella stagione successiva Ginger Molloy giunse settimo assoluto nella classe 250, mentre il miglior risultato fu il terzo posto di Medrano al Gran Premio di Spagna. In 125 il miglior risultato lo colse l'australiano Kevin Cass, giugnendo 5\u00b0 al Gran Premio dell'Ulster. Nel 1968 sia la TSS 125 che la 250 subirono un aumento di potenza, passando rispettivamente a 29\u00a0bhp (29,4 CV) a 11.500 giri/min e a 38,8\u00a0bhp (39,3 CV) a 9.500 giri/min. Fu adottato un telaio completamente inedito, pi\u00f9 piccolo e leggero del precedente, oltre a serbatoio e carenatura in fibra di vetro di nuovo disegno.\nNel motomondiale 1968 il miglior posto in classifica generale fu conquistato da Molloy, che ottenne un 5\u00ba posto finale, dopo un ottimo inizio di stagione che lo vide conquistare il 2\u00ba posto al Gran Premio di Germania e il 3\u00b0 al Gran Premio di Spagna. Davanti a lui in classifica generale arriv\u00f2 il britannico Rodney Gould, che corse parte della stagione con una TSS e parte con una Yamaha. Sempre Molloy giunse 3\u00ba assoluto nella classe 125, conquistando il 2\u00ba posto sia in Spagna sia in Olanda. Il Gran Premio di Spagna vide anche la seconda ed ultima vittoria di una TSS, ottenuta dallo spagnolo Salvador Ca\u00f1ellas. In Olanda apparve anche una TSS 125 modificata con ammissione a disco rotante. Tale modifica sperimentale fu realizzata privatamente, Kevin Cass, che la port\u00f2 in gara in quell'unica occasione. Il 1968 vide anche il ritorno della TSS 350, che abbandonava l'originale unit\u00e0 da 252\u00a0cm\u00b3 in favore di un nuovo motore derivato dal 360\u00a0cm\u00b3 che equipaggiava le Bultaco da fuoristrada, con l'alesaggio diminuito opportunamente a 83,2 mm e la corsa lasciata invariata a 64\u00a0mm. Il motore erogava cos\u00ec 47,5\u00a0bhp (48,1 CV) a 8.500 giri/min.\nLa nuova TSS 350 ottenne i migliori risultati con Molloy alla guida. Il neozelandese, 5\u00ba in classifica generale a fine stagione, ottenne come miglior piazzamento un 2\u00ba posto in Olanda. Nello stesso anno fu sperimentato un nuovo motore 350, con camera di combustione ovale e dotata di doppia candela.\nLa stagione 1969 vide la schiacciante superiorit\u00e0 delle nuove Yamaha, la TR2 nella 350 e la TD2 nella 250. Gli unici risultati di rilievo furono colti da Molloy nella 350, con un 4\u00ba posto al Gran Premio di Spagna, mentre nessuna 250 riusc\u00ec ad andare a punti.\nLa produzione della TSS cess\u00f2 a fine 1969, ad esclusione di pochi esemplari destinati al campionato spagnolo. Il nome TSS fu ripreso dalla Bultaco nel 1976, quando la Casa di Barcellona rilev\u00f2 le Piovaticci 50 e 125 pilotate nella stagione precedente da Eugenio Lazzarini."}
{"id": "2107394", "revid": "117404397", "url": "https://it.wikipedia.org/wiki?curid=2107394", "title": "Menachem Mendel Schneersohn", "text": "Conosciuto anche con l'appellativo Tzemach Tzedek (\u0426\u0435\u043c\u0430\u0445-\u0426\u0435\u0434\u0435\u043a), Schneersohn fu un rabbino ortodosso e \"rebbe\" (capo spirituale, nell'ebraismo chassidico) dei \"chassidim\" Chabad. Durante la sua vita fu inoltre rinomato per la sua autorevolezza nello svolgere il ruolo di giurista halakhico.\nBiografia.\nNacque a Liozna, in Russia, il 29 Elul 5549. Sua madre Devorah Leah mor\u00ec appena tre anni dopo e il padre di lei, Rabbi Shneur Zalman di Liadi, lo crebbe come fosse suo figlio. Spos\u00f2 sua prima cugina Chaya Mushka, figlia di Rabbi Dovber Schneuri. Dopo la morte di suo suocero/zio e tre anni di interregno, durante i quali cerc\u00f2 di convincere i chassidim a scegliere suo cognato Menachem-Nachum Schneuri o suo zio Chaim-Avraham Boruchovitch come capi religiosi, assunse finalmente la guida del movimento Lubavitch alla vigilia di Shavuot 5591 (5 maggio 1831).\nVenne conosciuto con l'appellativo \"Tzemach Tzedek\" (\"Germoglio Virtuoso\" o \"Gemma Rigogliosa\"), eponimo di un voluminoso compendio sull\"'halakha\" (legge ebraica) che aveva scritto. Fu anche autore della \"Derech Mitzvotecha\" (\"La via dei tuoi Comandamenti\"), un'esposizione mistica delle \"Mitzvot\". Redasse per la pubblicazione le opere maggiori di Rabbi Shneur Zalman di Liadi: \"Siddur Mi'Kol Ha'Shanah\" (noto come \"Siddur Im Dach\"), \"Likutei Torah\" e \"Torah Ohr\". Scrisse inoltre il testo filosofico intitolato \"Sefer Chakira: Derech Emuna\" (Libro di filosofia: la vita della fede).\nLo Tzemach Tzedek ebbe stretti legami con altri capi religiosi ebraici. Durante la sua battaglia contro lHaskalah\" in Russia form\u00f2 una forte alleanza con Rabbi Yitzchak di Volozhin, leader principale dei \"misnagdim\", che port\u00f2 a pi\u00f9 calde relazioni tra loro e i chassidim.\nSecondo Baruch Epstein, suo padre Rabbi Yechiel Michel Epstein pass\u00f2 sei mesi sotto la tutela dello Tzemach Tzedek e impar\u00f2 la maggior parte della mistica chassidica in quel periodo. Questa informazione \u00e8 per\u00f2 confutata.\nLa sua profonda amicizia con il professor I. Berstenson, medico di corte presso lo zar, spesso fu di aiuto durante delicate trattative riguardanti il benessere della comunit\u00e0 ebraica.\nFond\u00f2 un'organizzazione chiamata \"Hevras Techiyas Hameisim\" per assistere ragazzi-soldato ebrei che venivano reclutati e convertiti al Cristianesimo dall'esercito russo. Questi soldati, conosciuti come \"cantonisti\", venivano portati via dai villaggi ebraici e trapiantati altrove, in altre localit\u00e0. Schneersohn fece in modo che i suoi studenti andassero a trovarli regolarmente per tenerli su di morale e scoraggiarli dal convertirsi.\nNegli anni 1844-45 cerc\u00f2 di aumentare l'iscrizione e la frequenza delle Yeshiva Chabad a Dubrovno e Kalisk, incrementando il numero di studenti ad un totale di 600 giovani. Ripetuti tentativi delle autorit\u00e0 di intrappolarlo con false accuse usando informatori come Hershel Hodesh, Beniamino l'Apostata e Lipman Feldman, non ebbero successo.\nSchneersohn mor\u00ec a Lyubavichi (Lubavitch, Russia) il 13 Nissan 5626.\nFigli.\nLo Tzemach Tzedek ebbe sei figli e due figlie. I figli erano i seguenti:\n\"Ohr HaTorah\".\nRabbi Menachem Mendel Schneerson disse che l'opera dello Tzemach Tzedek \"Ohr HaTorah\" conteneva tutti gli insegnamenti passati e futuri dei rebbe di Chabad."}
{"id": "2107395", "revid": "37401", "url": "https://it.wikipedia.org/wiki?curid=2107395", "title": "Architettura mesopotamica", "text": "Le prime civilt\u00e0 del mondo sorsero in una regione dell'Asia Minore chiamata Mesopotamia, un territorio compreso tra i fiumi Tigri ed Eufrate, corrispondente all'odierno Iraq. Il popolo dei Sumeri fu il primo ad insediarsi in Mesopotamia, intorno al 4500 a.C. Successivamente altre popolazioni si stabilirono in quest'area: nel 2000 a.C. gli Assiri e nel 1800 a.C. i Babilonesi.\nLa porta di I\u0161tar.\nLa porta di Ishtar (dedicata alla dea I\u0161tar anche conosciuta come Ishtar) era la principale porta d'ingresso alla citt\u00e0 di Babilonia che attraversava il Viale Processionale. Era un simbolo della forza e della grandezza e la testimonianza della ricchezza raggiunta dalla civilt\u00e0 babilonese. Era anche un doppio portale, organicamente collegato ai due recinti difensivi. Con i suoi colori sgargianti accoglieva i visitatori che provenivano dal vicino Eufrate prima d'introdurli nel palazzo reale. La struttura era rivestita da migliaia di mattonelle policrome sulle quali erano raffigurati a rilievo leoni, tori, draghi e altri animali sacri alla dea I\u0161tar e la sua faccia esterna era fiancheggiata da torri quadrate, merlate e a pettine. Oggi la porta \u00e8 conservata e parzialmente ricostruita al Pergamonmuseum di Berlino. Elementi della porta si trovano in numerosi musei del mondo, incluso il museo di archeologia di Istanbul, il R\u00f6hsska di G\u00f6teborg, il Louvre e il Metropolitan di New York.\nZiqqurat.\nL'edificio pi\u00f9 caratteristico della civilt\u00e0 mesopotamica era rappresentato dalla ziqqurat (o ziggurat). Essa era una piramide che \nserviva a collegare idealmente, come una scala che sale al cielo, il mondo terreno alle divinit\u00e0 celesti. La ziqqurat era il centro religioso, ma anche il cuore economico della citt\u00e0. Essa conteneva magazzini per le scorte alimentari, botteghe, laboratori e numerosi altri locali destinati ai sacerdoti e ai dignitari di corte.La migliore conservata \u00e8 quella di Ur, che nel suo complesso doveva raggiungere i 25 m d'altezza dedicata al dio Nannar e a sua moglie Ningal. Era costituita da tre terrazze a gradoni, sempre pi\u00f9 strette man mano che si procedeva verso l'alto, collegate tra loro da grandi rampe di scale.Per la costruzione delle ziqqurat non venne impiegata la pietra (assai scarsa nella regione), ma mattoni d'argilla essiccati al sole e poi saldati l'uno all'altro con del bitume."}
{"id": "2107398", "revid": "306856", "url": "https://it.wikipedia.org/wiki?curid=2107398", "title": "Karl Golser", "text": "Biografia.\nFormazione e ministero sacerdotale.\n\u00c8 ordinato sacerdote il 10 ottobre 1968 a Roma dal cardinale Franjo \u0160eper.\nCompie i suoi studi a Roma presso la Pontificia Universit\u00e0 Gregoriana, a Bruxelles ed Innsbruck, nel periodo compreso tra il 1962 e il 1973.\nDopo 4 anni di impegno pastorale nella diocesi di Bolzano-Bressanone (cooperatore a Caldaro e San Nicol\u00f2 di Merano), dal 1977 al 1982 \u00e8 collaboratore nella Citt\u00e0 del Vaticano della Congregazione per la Dottrina della Fede sotto i cardinali Franjo \u0160eper e Joseph Ratzinger.\n\u00c8 professore di Teologia morale allo Studio Teologico Accademico di Bressanone. \u00c8 inoltre parroco di Sarnes (\"Sarns\").\nDal 1991 al 2007 \u00e8 pi\u00f9 volte decano e prodecano allo Studio Teologico Accademico di Bressanone.\nDal 1991 \u00e8 canonico penitenziere del capitolo della cattedrale di Bressanone; \u00e8 anche cappellano capo della delegazione altoatesina del Sovrano Ordine Militare Ospedaliero di San Giovanni di Gerusalemme, di Rodi e di Malta.\nNel 1994 \u00e8 direttore dell'Istituto per la giustizia, la pace e la salvaguardia del creato.\nDal 2006 \u00e8 presidente dell'Associazione Teologica Italiana per lo Studio della Morale (ATISM).\n\u00c8 autore di alcune pubblicazioni scientifiche in diverse lingue.\nMinistero episcopale.\nIl 5 dicembre 2008 \u00e8 nominato vescovo di Bolzano-Bressanone, succedendo cos\u00ec a Wilhelm Emil Egger, scomparso il 16 agosto 2008.\nRiceve la consacrazione episcopale l'8 marzo 2009 nella cattedrale di Bressanone dal cardinale Angelo Scola (patriarca di Venezia), co-consacranti monsignor Luigi Bressan (arcivescovo di Trento) e monsignor Manfred Scheuer (vescovo di Innsbruck).\nMalattia e ritiro.\nDi ritorno da un pellegrinaggio ad Assisi, il 17 novembre 2010 - a seguito di alcuni esami diagnostici cui si era sottoposto presso gli ospedali di Merano e di Innsbruck - dichiara pubblicamente di soffrire di una particolare e rara forma di sindrome di Parkinson, che gli causa progressive difficolt\u00e0 nell'esprimersi e nei movimenti. Nonostante questa sua infermit\u00e0, dichiara di voler proseguire il suo operato episcopale, pur riducendo gli impegni ufficiali.\nL'8 marzo 2011 informa il papa del suo stato di salute e rimette il mandato nelle sue mani. Due mesi dopo partecipa alla visita pastorale di papa Benedetto XVI ad Aquileia e Venezia, concelebrando assieme agli altri 14 vescovi del Triveneto la Santa Messa al Parco San Giuliano di Mestre l'8 maggio 2011. In tale occasione il Santo Padre lo invit\u00f2 a continuare nel proprio ministero.\nIl 27 luglio 2011 papa Benedetto XVI accoglie la sua rinuncia al governo pastorale della diocesi di Bolzano-Bressanone e nomina suo successore Ivo Muser, decano del capitolo della cattedrale di Bressanone.\nGolser si ritira quindi ad abitare nel suo vecchio appartamento privato nella citt\u00e0 vescovile, ove gli viene assicurata assistenza sanitaria e spirituale per far fronte alla sua crescente infermit\u00e0.\nSi spegne durante la notte fra il 24 e il 25 dicembre 2016.\nGenealogia episcopale.\nLa genealogia episcopale \u00e8:"}
{"id": "2107400", "revid": "36426", "url": "https://it.wikipedia.org/wiki?curid=2107400", "title": "Taddeo Bartoli", "text": ""}
{"id": "2107401", "revid": "306444", "url": "https://it.wikipedia.org/wiki?curid=2107401", "title": "Tzemach Tzedek", "text": ""}
{"id": "2107407", "revid": "112713823", "url": "https://it.wikipedia.org/wiki?curid=2107407", "title": "Torre San Rocco", "text": "Torre San Rocco \u00e8 una frazione del comune di Pineto, nella provincia di Teramo.\n\u00c8 situata a circa due chilometri dalla linea costiera adriatica e confina a sud con la frazione di Colle Morino, ad est con Scerne, ad ovest con Casoli, frazione appartenente ad Atri, ed a nord con Roseto degli Abruzzi e il fiume Vomano. Il suo territorio \u00e8 in massima parte pianeggiante.\nIl nome deriva sia da San Rocco, patrono della frazione, che dalla torre situata appena fuori dal centro abitato. Uno studio empirico ha messo recentemente in dubbio la veridicit\u00e0 di tale tesi, sostenendo che sia in realt\u00e0 la torre situata ad ovest della cittadina ad essere stata prima consacrata al Santo dando al quartiere il suo originario nome. Quest'ultima, danneggiata nel corso della Seconda guerra mondiale, fu successivamente restaurata mentre la prima conserva tuttora il fascino medievale."}
{"id": "2107412", "revid": "439868", "url": "https://it.wikipedia.org/wiki?curid=2107412", "title": "Interpretazione bioetica del concetto di zigote umano", "text": ""}
{"id": "2107414", "revid": "1327519", "url": "https://it.wikipedia.org/wiki?curid=2107414", "title": "Concorso pianistico internazionale Ettore Pozzoli", "text": "Il Concorso pianistico internazionale \"Ettore Pozzoli\" \u00e8 un concorso musicale aperto a giovani pianisti di tutto il mondo che si tiene, con cadenza biennale, a Seregno, in provincia di Monza e Brianza.\nStoria.\nIl concorso venne istituito nel 1959 su iniziativa di Gina Gambini, vedova di Ettore Pozzoli, che in questo modo intese onorare la memoria del marito, scomparso due anni prima. Il concorso ha luogo a Seregno, citt\u00e0 natale del celebre didatta.\nAlbo d'oro dei vincitori.\nAd oggi hanno partecipato al concorso oltre 1600 concorrenti, di cui oltre 1000 provenienti da paesi esteri."}
{"id": "2107415", "revid": "834", "url": "https://it.wikipedia.org/wiki?curid=2107415", "title": "Ghost Camp", "text": ""}
{"id": "2107422", "revid": "1543377", "url": "https://it.wikipedia.org/wiki?curid=2107422", "title": "NBA All-Star Weekend 2002", "text": "L'NBA All-Star Weekend 2002, svoltosi a Filadelfia, vide la vittoria finale della Western Conference sulla Eastern Conference per 135 a 120.\nKobe Bryant, dei Los Angeles Lakers, fu nominato MVP della partita. Jason Richardson, dei Golden State Warriors, si aggiudic\u00f2 l'NBA Slam Dunk Contest. Predrag Stojakovi\u0107, dei Sacramento Kings vinse l'NBA Three-point Shootout.\nL'NBA Rookie Challenge venne vinto dai \"Rookies\" (giocatori al 1\u00ba anno) sui \"Sophomores\" (giocatori al 2\u00ba anno) per 103 a 97. MVP della partita fu Jason Richardson dei Golden State Warriors.\nAl sabato venne introdotto un nuovo spettacolo: l'\"All-Star Hoop-It-Up\", una gara 3 contro 3, con un giocatore NBA, una giocatrice WNBA, un ex giocatore NBA, e un tifoso \"celebre\".\nPer la prima volta nella storia dell'All-Star Game prese parte alla partita un giocatore non statunitense proveniente dall'area della FIBA Americas: il canadese Steve Nash."}
{"id": "2107427", "revid": "4711", "url": "https://it.wikipedia.org/wiki?curid=2107427", "title": "NBA All-Star Game 2002", "text": ""}
{"id": "2107433", "revid": "15756", "url": "https://it.wikipedia.org/wiki?curid=2107433", "title": "Glossario di speleologia", "text": "Il presente glossario contiene termini usati nel campo della speleologia, con questa impostazione:\nNell'ambito delle descrizioni, sono scritte in \"corsivo\" le parole che sono richiamate nel glossario stesso (ad eccezione del termine \u201cgrotta\u201d, che ricorre spesso).\nA.\nacquifero carsico.\nsono volumi composti da rocce carbonatiche (per lo pi\u00f9 calcari e dolomie) influenzate dai processi di carsificazione. I vuoti creati dal carsismo immagazzinano grandi quantit\u00e0 di acqua. Sono molto diversi dagli altri tipi di acquiferi per l'elevata solubilit\u00e0 delle rocce.\nM.\nin geologia il termine definisce le \"forme di paesaggio di grandi dimensioni\". In speleologia il significato \u00e8 traslato all'interno della grotta: qui le macroforme sono le forme dell'ambiente speleologico caratterizzate da dimensioni superiori a quelle della scala umana,\ncome ad esempio doline di crollo, saloni, ecc..."}
{"id": "2107435", "revid": "316629", "url": "https://it.wikipedia.org/wiki?curid=2107435", "title": "Baritenore", "text": "Baritenore (o tenore baritonale o, in Francia, taille) \u00e8 la tipologia di tenore comunemente impiegata nell'opera barocca del XVII e XVIII secolo, e poi rimasta in scena fino ai primi decenni dell'Ottocento.\nCaratteristiche.\nSi tratta di una tipologia tenorile dalla tessitura molto bassa, che spesso pu\u00f2 confondersi con quella del baritono moderno. In quanto timbro vocale molto diffuso e quindi ritenuto \"volgare\", essa non riscuoteva, al pari del mezzosoprano, l'apprezzamento del gusto barocco per il \"maraviglioso\", al quale si addicevano molto meglio i timbri rari, stilizzati, antirealistici del soprano, del contralto, ed anche del basso profondo. In parallelo con l'affermazione dei castrati, il baritenore fu quindi sempre pi\u00f9 relegato a parti di contorno o di caratterista o spesso a parti buffe di servi pasticcioni o, in travesti, di vecchie laide e sporcaccione, e ci\u00f2 fino alla comparsa, nella prima met\u00e0 del Settecento, di personalit\u00e0 come Annibale Pio Fabri o Angelo Amorevoli, che, per le capacit\u00e0 vocali e virtuosistiche possedute, si videro affidare ruoli anche molto rilevanti, ferma comunque restando l'assoluta preminenza di castrati, soprani e contralti. Anche in tali ruoli la tessitura dei tenori baritonali rimase comunque molto centrale arrivando in alto soltanto al la3 in falsettone o del tutto eccezionalmente al si3 (anche se probabilmente in falsetto).\nIn Francia la situazione fu sempre alquanto differente a causa della consolidata avversione dei francesi per i castrati, e quindi la \"taille\" fu sempre affiancata da un'altra tipologia di tenore, la \"haute-contre\", acutissima, leggera, agile, alla quale furono affidate le parti di 'primo amoroso' e che si pu\u00f2 considerare in qualche modo antesignana del tenore contraltino, che avrebbe poi sostituito i castrati anche in Italia agli inizi del XIX secolo.\nFu proprio in tale periodo che la tipologia vocale del baritenore venne gradualmente (ma rapidamente) superata dall'affermarsi del tenore \"sfogato\" di stampo romantico e dall'enuclearsi del baritono come categoria vocale autonoma."}
{"id": "2107439", "revid": "339392", "url": "https://it.wikipedia.org/wiki?curid=2107439", "title": "Franz Josef Strau\u00df International Airport", "text": ""}
{"id": "2107440", "revid": "316629", "url": "https://it.wikipedia.org/wiki?curid=2107440", "title": "Tenore baritonale", "text": ""}
{"id": "2107446", "revid": "182193", "url": "https://it.wikipedia.org/wiki?curid=2107446", "title": "Air Nauru", "text": ""}
{"id": "2107447", "revid": "46291", "url": "https://it.wikipedia.org/wiki?curid=2107447", "title": "Martinella (botanica)", "text": "Martinella Baill., \u00e8 un genere di pianta della famiglia delle Bignoniaceae che comprende otto specie di alberi."}
{"id": "2107457", "revid": "121835111", "url": "https://it.wikipedia.org/wiki?curid=2107457", "title": "Calimero (serie animata)", "text": " \u00e8 un anime televisivo italo-giapponese, basato sul celebre personaggio di Calimero originariamente creato da Nino e Toni Pagot, composto di due serie realizzate in collaborazione con la Toei Animation nel 1972 e nel 1992 con Telescreen Japan, TV Tokyo, Mitsui.\nNel 2014 \u00e8 stato realizzata una nuova serie in 3D, questa volta prodotta con la partecipazione dell'azienda francese Gaumont, per un totale di 104 episodi da 11 minuti. In Francia la prima stagione \u00e8 stata trasmessa su TF1 mentre la seconda dal canale francese di Disney Junior.\nIn Italia \u00e8 stata trasmessa su Rai 2 dal 25 marzo 2014. Dopo 26 episodi, la serie \u00e8 proseguita su Rai Yoyo con altri 26 episodi dal 6 ottobre 2014. La seconda stagione \u00e8 stata trasmessa dall'11 gennaio 2016, con 26 episodi, su Disney Junior, ed in chiaro dal 21 febbraio su Rai Yoyo per poi trasmettere in prima visione altri 12 episodi dal 5 al 10 marzo. Infine, dal 14 settembre su Disney Junior e dall'11 novembre su Rai Yoyo, vanno in onda gli ultimi 14 episodi.\nEpisodi della prima serie.\nTutta vuota la prima stagione"}
{"id": "2107459", "revid": "161374", "url": "https://it.wikipedia.org/wiki?curid=2107459", "title": "Chabad-Lubavitch", "text": ""}
{"id": "2107462", "revid": "306444", "url": "https://it.wikipedia.org/wiki?curid=2107462", "title": "Chabad", "text": ""}
{"id": "2107468", "revid": "838137", "url": "https://it.wikipedia.org/wiki?curid=2107468", "title": "Michele Federici", "text": "Biografia.\nIl 26 luglio 1936 fu ordinato presbitero a Castelgrande, suo paese natale.\nMinistero episcopale.\nIl 22 settembre 1962 fu eletto vescovo coadiutore \"cum iure successionis\" di Melfi e Rapolla e di Venosa, titolare di Sidima; ricevette la consacrazione episcopale il 28 ottobre dello stesso anno.\nIl 27 ottobre 1963 fu promosso arcivescovo di Santa Severina.\nNel 1967 divenne amministratore apostolico della diocesi di Cariati e nel 1971 anche di quella di Crotone.\nIl 21 dicembre 1973 fu nominato arcivescovo, titolo personale, di Veroli-Frosinone e di Ferentino.\nIl 23 novembre 1980 per\u00ec tragicamente a Castelgrande nel terremoto dell'Irpinia.\nGenealogia episcopale.\nLa genealogia episcopale \u00e8:"}
{"id": "2107470", "revid": "15756", "url": "https://it.wikipedia.org/wiki?curid=2107470", "title": "Storia della cucina", "text": "La storia della cucina (anche storia dell'arte culinaria) studia l'evoluzione della cucina dalla Preistoria all'Et\u00e0 contemporanea, analizzando l'insieme di pratiche e tradizioni legate alla produzione di materie prime, alla loro conservazione ed alla preparazione di cibi e bevande destinate all'alimentazione umana, ad esempio utilizzando il metodo della cottura, sperimentato esponendo la carne e altri alimenti al calore del fuoco alle origini dell'umanit\u00e0.\nOgni singola regione geografica solitamente si differenzia anche da quelle immediatamente vicine in quanto influenzata dalle materie prime disponibili e dalle tradizioni specifiche, sino ad arrivare a particolari precetti religiosi. Anche l'uso degli accessori per consumare il cibo influisce sulla cucina, come avviene con l'uso delle bacchette, delle posate o con la consuetudine di utilizzare direttamente le mani.\nLo sviluppo delle tecniche di produzione e di conservazione degli alimenti, d'immagazzinamento e trasporto, unito all'aumento degli scambi interculturali (favoriti dal turismo e dai flussi migratori), ha portato alla diffusione di cucine etniche accanto alla cucina tradizionale, alla modifica di abitudini secolari portate a conoscere prodotti industriali. A partire dalla fine del XX secolo la riscoperta della tradizione, la moda e la spinta ai consumi in alcuni Paesi ha prodotto una continua ricerca anche di nuove preparazioni e sperimentazioni da parte di numerosi \"chef\". La cucina ha una forte valenza culturale e con l'enologia, ed in generale la gastronomia, \u00e8 un aspetto che caratterizza lo stile di vita delle varie popolazioni.\nCucina preistorica.\nLe pi\u00f9 antiche prove conclusive del controllo umano del fuoco furono trovate a Swartkrans, Sudafrica. Parecchie pietre bruciate furono rinvenute in mezzo ad utensili acheulani, utensili d'osso ed ossa con segni di ferite da taglio inflitte da ominidi.\nIl fuoco inoltre port\u00f2 al miglioramento della nutrizione mediante le proteine cotte. Presso la Caverna Qesem, 12\u00a0km ad est di Tel-Aviv, esistono prove dell'uso regolare del fuoco da prima del 382.000 BP a circa il 200.000 BP alla fine del Pleistocene inferiore. Le grandi quantit\u00e0 di ossa bruciate e le zolle di terreno moderatamente riscaldate suggeriscono che la macellazione e la disossazione delle prede avevano luogo vicino ai focolari. La cottura, com'\u00e8 evidente dalle ossa bruciate e annerite di mammiferi, rende la carne pi\u00f9 facile da mangiare e da digerire, agevolando la nutrizione con il suo apporto proteico. La quantit\u00e0 di energia richiesta per digerire la carne cotta \u00e8 minore di quella della carne cruda, e la cottura gelatinizza anche il collagene ed altri tessuti connettivi, \"apre le molecole strettamente intrecciate dei carboidrati per un pi\u00f9 facile assorbimento.\" La cottura, inoltre, uccide i parassiti e i batteri che avvelenano gli alimenti.\nStahl sugger\u00ec che, a causa dei componenti indigeribili delle piante, come la cellulosa e l'amido grezzi, certe parti della pianta quali fusti, foglie mature, radici espanse e tuberi, non avrebbero fatto parte della dieta degli ominidi anteriormente all'avvento del fuoco. La dieta consisteva invece delle parti delle piante costituite da zuccheri e carboidrati pi\u00f9 semplici come semi, fiori e frutti carnosi. A condizionare la dieta fu anche l'incorporazione di tossine nei semi e in analoghe fonti di carboidrati, poich\u00e9 i glicosidi cianogenici, come quelli presenti nei semi di lino, nella cassava o manioca, sono resi non tossici attraverso la cottura. I denti dell'\"H. erectus\" ed il logoramento sui denti stessi riflettono il consumo di cibi come le carni dure e gli ortaggi dalla radice croccante.\nCucina protostorica.\nI cibi lessati in pietre concave, grosse conchiglie e stomaci di animali data all'epoca protostorica. I recipienti di ceramica furono introdotti non prima del VI millennio a.C. Le polente di cereali tostati e macinati grossolanamente, il pane non lievitato e i primi stufati di cereali e carne risalgono al Neolitico inferiore.\nNel corso di questa et\u00e0 si scopr\u00ec anche il fenomeno della fermentazione, che permetter\u00e0 sia la produzione di pane lievitato (originario dell'Antico Egitto) che quella delle bevande alcoliche: la birra, originaria della Mesopotamia, l'idromele e il vino. Le prime testimonianze archeologiche registrate di presenza della \"Vitis vinifera\" sono state rinvenute in alcuni siti degli odierni territori della Cina (7.000 anni a.C. circa), della Georgia (6.000 a.C.), dell'Iran (5.000 a.C.), della Grecia (4.500 a.C.) oltre che in Sicilia (4.000 a.C. circa). La prova pi\u00f9 antica della produzione di vino (la vinificazione) seriale \u00e8 stata trovata in Armenia (4.100 a.C. circa) con la scoperta della pi\u00f9 antica cantina per la conservazione esistente.\nCucine del mondo antico.\nEgitto e Mezzaluna Fertile.\nSe gli archivi sumerici e babilonesi consentono di farci un quadro di massima dell'alimentazione delle popolazioni mesopotamiche, non molto sappiamo, invece, dei loro gusti e delle loro tecniche di cucina. \u00c8 nota la loro avversione per la carne suina (condivisa dagli Egizi) e la loro predilezione per la carne ovina: l'una e l'altra saranno ereditate dagli Ebrei e dagli Arabi. Una variet\u00e0 di pecora di cui, a detta di Erodoto, andavano particolarmente ghiotte era quella \u00abdalla coda grassa\u00bb, un'appendice, pregiatissima, che poteva toccare i cinque chilogrammi di peso.\nLa lievitazione del pane fu scoperta in Egitto. Anche se si continu\u00f2 a lungo a far uso di pane azimo, le caste superiori potevano scegliere fra una quarantina di tipi di pane lievitato e di dolci a base di uova, latte e miele. Erodoto ci informa che le medesime caste prediligevano i volatili (anatre, piccioni, quaglie, coturnici, gazze).\nGli uccelli pi\u00f9 piccoli, oltre che stufati, si gustavano crudi in salamoia. I canali e le paludi del Nilo erano ricchi di anguille, carpe, muggini e pesci persici, che si consumavano anche salati ed essiccati.\nAntica Grecia.\nLa cucina greca antica \u00e8 sufficientemente documentata grazie a fonti letterarie provenienti per lo pi\u00f9 dalle commedie di Aristofane e dalle citazioni contenute nei \"Deipnosofisti\" dell'erudito Ateneo di Naucrati. Era caratterizzata dalla frugalit\u00e0, riflettendo un'economia basata sull'agricoltura povera. Era fondata sulla \"triade mediterranea\": frumento ( \"sitos\")/orzo olio d'oliva e vino..\nLe carni preferite erano quelle del maiale, della lepre e degli uccelli. La selvaggina da pelo veniva prima lessata, poi arrostita allo spiedo e infine accompagnata da salse \u00abdolci e grasse\u00bb. Erano molto apprezzati anche le frattaglie e i sanguinacci (ne era attribuita la creazione al cuoco Aftonita), tra cui il famoso \"brodo nero\" ( \"melas z\u014dmos\") degli spartani, \"talmente apprezzato che gli uomini anziani si nutrivano solo di quello, lasciando la carne ai pi\u00f9 giovani\"..\nSi faceva largo consumo di pesce (seppia, polpo e gamberi), uno dei piatti preferiti dai Greci: fritto, arrostito sulla brace, cotto al forno e in zuppa. Archestrato di Gela (IV secolo a.C.) ha tramandato succinte ricette di piatti di pesce: triglie condite con olio, formaggio e cumino, saraghi all'aceto e cacio, anguille cotte in foglia di bietola. La considerazione in cui era tenuta in Grecia l'arte della cucina \u00e8 testimoniata dai numerosi nomi di cuochi che ci sono giunti: Egi di Rodi per le fritture di pesce, Nereo di Chio per le minestre, Eutimio per le lenticchie, Lampria per il suo celebrato rag\u00f9 nero, eccetera.\nL'orfismo e il pitagorismo, due antiche religioni greche, suggerivano due differenti stili di vita, basati su un concetto di purezza e quindi la purificazione ( \"katharsis\") - una forma di ascesi nel senso originario: \"ask\u0113sis\" inizialmente era un rituale e poi un modo specifico di vita. Il vegetarianismo \u00e8 stato un elemento centrale dell'orfismo e delle diverse varianti del pitagorismo.\nImpero Romano.\nNei tempi arcaici il piatto nazionale romano erano le crocchette rapprese di polenta di miglio cotta nel latte (\"puls fitilla\"), poi la vera e propria polenta (era chiamata cos\u00ec in latino la farinata di orzo) e infine, arrivati a una certa agiatezza, soprattutto di \"puls farrata o farratum,\" una pi\u00f9 saporita e nutriente (molto pi\u00f9 ricca di proteine) polenta di farro (Triticum monococcum o farro piccolo, e T. dicoccum o farro medio) cotta in acqua e sale, con i pi\u00f9 diversi contorni di legumi, verdure, mandorle, pesciolini salati (\"gerres\" o \"maenae\"), frutta, formaggi e, raramente, di carne.\nIn contrasto con la frugale e rudimentale cucina dell'et\u00e0 repubblicana, la cucina dell'et\u00e0 imperiale mostr\u00f2 una singolare e quasi morbosa attrazione per il raro, l'esotico e lo stravagante: l'imperatore Vitellio (narra Svetonio) arriv\u00f2 a spendere 25.000 scudi per un piatto a base di fegati di scaro, lattigini di murena, cervella di fagiano e di pavone e lingue di fenicottero.\nQuand'anche si trascurino tali eccessi, su cui pure le testimonianze abbondano, l'impressione che si trae dal \"De re coquinaria\", la raccolta di ricette attribuita ad Apicio, e dalle altre fonti storiche e letterarie, \u00e8 quella di una cucina votata all'esuberanza e all'artificio. Manzo e agnello, maiale e cinghiale, cervo e lepre, tonno e sgombro, uova e lenticchie sono trattati tutti allo stesso modo: sommersi di miele, mosto, vino speziato e aceto; imbottiti di esuberanti miscele di spezie ed erbe odorose; sopraffatti, infine, dal \"garum\" (o liquamen), l'onnipresente e violenta salsa di pesce fermentato la cui ricetta ci \u00e8 stata tramandata da Gargilio Marziale.\nL'arte del cuoco sta proprio nel contraffare e nel travestire gli alimenti: nel \u00abcavare un pesce da una vulva, un piccione da un pezzo di lardo, una tortora da un prosciutto e una gallina da un culatello\u00bb come scrive Petronio Arbitro nel \"Satyricon\".\nAntica Cina.\nIntorno al 5400 a.C. inizi\u00f2 in Cina la coltivazione del pan\u00ecco. Nella cultura neolitica di Y\u01cengsh\u00e1o (\u4ef0\u97f6\u6587\u5316) i cinesi consumavano prevalentemente il panico e altre variet\u00e0 di cereali come il miglio (\"Panicum miliaceum)\" e i legumi al nord. Nella cultura di D\u00e0w\u00e8nk\u01d2u (\u5927\u6c76\u53e3\u6587\u5316) venivano allevati capre, suini, pollame, ovini e bovini, l'allevamento degli ultimi quali fu introdotto dall'Indostan. Le loro carni venivano consumate solo in luogo di occasioni festive. Nel 4800 a.C., durante la cultura di H\u00e9m\u01d4d\u00f9 (\u6cb3\u59c6\u6e21\u6587\u5316), nel basso Yangtze (\u626c\u5b50\u6c5f), ha origine la coltura del riso inizialmente diffusa solo nella Cina meridionale. Seguirono pi\u00f9 tardi il grano e l'orzo, originari dell'Asia occidentale, intorno alla met\u00e0 del IV millennio a.C. introdotti da nord-ovest. Fin dall'inizio, nel territorio che poi divenne la Cina, si distinsero gli alimenti base \"f\u00e0n\" () ossia i cereali, che compongono la maggior parte dell'alimentazione cinese, dagli alimenti \"c\u00e0i\" (\u83dc), questi complementari, costituiti da verdure, carni e legumi che accompagnavano gli alimenti \"f\u00e0n\". Questa dicotomia persiste ancora oggi. Ci\u00f2 \u00e8 dovuto principalmente alla minima estensione delle terre arabili in Cina, sempre limitate in confronto alla popolazione da sfamare. Queste garantivano appena l'approvvigionamento umano colla conseguente scarsit\u00e0 di risorse alimentari per gli animali da allevamento. I pi\u00f9 antichi resti di pasta, lavorata con farina di miglio, risalgono a 4000 anni fa e son stati ritrovati nel sito archeologico di L\u01ceji\u0101 (\u5587\u5bb6), nella provincia dello Qinghai, risalente alla cultura di Q\u00edji\u0101 (2400 a.C. - 1900 a.C.).\nLe bacchette per il cibo (\u7b77\u5b50, \"ku\u00e0izi\") comparvero sotto gli Sh\u0101ng (c. 1600-1046 a.C.). Precedentemente i cinesi mangiavano con le mani.\nLa prima attestazione della soia in Cina risale ai Zh\u014du occidentali (XI sec. a.C. - 771 a.C.) ma s'afferm\u00f2 tra i ceti superiori solo quando s'inizi\u00f2 a fermentarla. La soia, in tutte le sue forme e preparazioni, \u00e8 da sempre un'importante fonte di proteine per i cinesi.\nI testi anteriori ai Q\u00edn (221-206 a.C.) menzionano pi\u00f9 frequentemente tra la frutta pesche, albicocche, prugne, prugne acide (\u9178\u6885, \"su\u0101nm\u00e9i\"), giuggiole, more, biancospini, cachi, meloni, noci e nocciole. Le verdure pi\u00f9 consumate erano cavoli, cipolla, aglio cinese, varie cucurbitacee, senape bruna, taro, piselli, melanzane, rapa e ravanello. Le verdure venivano consumate crude, cotte o anche fermentate, ottenendo bevande. Agli alimenti venivano gi\u00e0 applicate tecniche di conservazione come il sottaceto, la salatura, l'essiccazione e tecniche di cottura come l'arrostimento, la brasatura, la frittura, la bollitura e lo spiedo.\nI cinesi compensavano il basso consumo di carne con legumi, panico e miglio, ricchi di acidi grassi e proteine, oltre che di carboidrati. Infatti, a differenza della cucina occidentale che usa grassi animali come il burro, ancora oggi i cinesi si servono di oli di semi (es. olio di semi di soia, di arachidi, di mais ecc.) Gi\u00e0 allora vigeva il proverbio cinese, riportato nel classico di medicina \"Hu\u00e1ngd\u00ec N\u00e8ij\u012bng\" (), redatto nel c.d. \"Periodo dei Regni Combattenti\" (453-222 a.C.), e ripetuto ancor'oggi: \"I cinque cerali servono da nutrimento, i cinque frutti (pesca, prugna, albicocca, castagna e giuggiola) aumentano il nutrimento, i cinque animali domestici aggiungono benefici nutritivi, le cinque verdure (malva, verdura verde, scalogno, cipolla, porro) completano il nutrimento\". Questa massima riflette la composizione della dieta cinese che, nell'Antichit\u00e0 come oggi, vede come alimenti base (\"f\u00e0n\") i cereali e tutti gli altri come complementi nutrizionali al pasto (\"c\u00e0i\"). I cinque/sei cereali sono il miglio (\u9ecd, \"sh\u01d4\"), detto anche riso giallo o miglio glutinoso, il pan\u00ecco (\u7a37, \"j\u00ec\"), grano e orzo (), i legumi (\u8c46, \"d\u00f2u\"), la canapa (\u9ebb, \"m\u00e1\") \"Cannabis sativa\" prima l'alimento principale dei contadini nei tempi antichi (vedi plastica di canapa), e il riso (\u7a3b, \"d\u00e0o\"). I primi due erano gli alimenti pi\u00f9 consumanti nel nord della Cina, ove il grano era per\u00f2 riservato ai pi\u00f9 abbienti sino alla fine degli Zh\u014du (1046-256 a.C.), mentre il riso era di gran lunga pi\u00f9 consumato al sud fino agli H\u00e0n (206 a.C. - 220 d.C.).\nI cinque/sei animali addomesticati (\u755c, \"ch\u00f9\") erano bovini, ovini e suini, equini, pollame e cani. I primi tre erano detti \"sh\u0113ng\" (\u7272), ossia gli animali preferiti nei sacrifici. L'alimento d'origine animale pi\u00f9 consumato in antichit\u00e0 erano comunque le uova: infatti i cinesi furono i primi a inventare le incubatrici, le celle d'allevamento e altri strumenti per l'allevamento del pollame. Altri alimenti diffusi d'origine animale erano gli ovini e i suini, mentre la carne bovina rimaneva un privilegio per pochi. Cavalli e bovini venivano impiegati perlopi\u00f9 nel lavoro nei campi.\nCucina medievale.\nEuropa.\nTra la cucina medievale e quella romana, grazie anche alla mediazione di Bisanzio, erede gastronomica di Roma, le affinit\u00e0 appaiono pi\u00f9 forti delle differenze. Queste ultime dipesero soprattutto da un impoverimento delle tecniche di cottura: la cottura al forno e quella a fuoco moderato furono abbandonate; sopravvisse la cottura sulla fiamma viva: allo spiedo o in marmitta.\nLa dieta e la cucina delle \"\u00e9lite\", sia a nord sia a sud delle Alpi, furono prevalentemente ed elettivamente carnee. Non si abbandon\u00f2 l'uso di lessare le carni prima di arrostirle e di subissare i cibi di spezie orientali, erbe odorose, miele, \"garum\" (importato verosimilmente da Bisanzio) e altre salse.\nAlla fine del XIII secolo la cucina raggiunse il livello tecnico dell'et\u00e0 romana, riscoprendo la cottura al forno (in genere quello da pane) e gli umidi. Gli anonimi ricettari trecenteschi italiani e quelli francesi coevi (primo fra tutti il \"Viandier\" di Taillevent) documentano una cucina che, pur non rinunciando al primato delle carni, alle cotture multiple, al gusto dolce-salato e dolce-forte e alle miscele di erbe e spezie, valorizz\u00f2 le verdure, accolse preparazioni di probabile origine popolare (minestre, torte senza sfoglia, frittelle, eccetera), fece uso di salse non ingombranti e, pi\u00f9 in generale, opt\u00f2 per una relativa linearit\u00e0 e sobriet\u00e0.\nGli ambienti umanistici sposeranno questa tendenza e la sosterranno con motivazioni dietetiche, mediche ed etiche (si vedano il \"Libro de arte coquinaria\" di Maestro Martino da Como e, soprattutto, il fortunatissimo \"De honesta voluptate\" del suo dotto allievo Bartolomeo Platina).\nCucina rinascimentale e barocca.\nIn et\u00e0 rinascimentale si torn\u00f2 a una cucina radicalmente artificiosa e dissimulatoria, consacrata all'occultamento programmatico dei sapori naturali. Assoggettati (se carni) a frollature interminabili e a cotture ripetute, intrisi di agresto e acqua di rose, rimpinzati di spezie, zuccherati senza risparmio, ricoperti di salse complicate e invadenti, sottoposti, infine, a complicate operazioni di chirurgia plastica (le \u00abmontature\u00bb), tutti i cibi finirono per assomigliarsi; tutti furono ricondotti a viva forza a un modello unico: a una sorta di idea platonica.\nNel frattempo, la colonizzazione europea delle Americhe consegn\u00f2 al \"Vecchio Mondo\" una serie di nuovi prodotti alimentari, sia vegetali (mais, girasole, peperone, patata, fagiolo, pomodoro e cacao), sia animali (tacchino e trota iridea).\nCucina del Settecento e dell'Ottocento.\nAvviata nella Francia dell'epoca dei Lumi nei primi decenni del Settecento e fiancheggiata da un vivace dibattito scientifico e filosofico, la riforma della cucina produsse, nel giro di un cinquantennio scarso, l'estinzione della civilt\u00e0 gastronomica dell'antico regime e la nascita della \"cuisine moderne\" (o \"nouvelle cuisine\", o cucina borghese). Ci\u00f2 che si verific\u00f2 fu un mutamento radicale non tanto della dieta e delle tecniche di cottura, quanto pi\u00f9 propriamente del gusto: la cucina delle carni, delle spezie, dei sapori forti, ibridi e artificiosi fu spazzata via da una cucina che scopr\u00ec gli alimenti freschi;\"...la zuppa di cavolo deve sapere di cavolo, quella di cipolla deve sapere di cipolla...\" le verdure, le erbe aromatiche, i confini netti dei sapori, le salse delicate.\nCambi\u00f2, conseguentemente, anche la struttura del pranzo: il \u00abservizio alla francese\u00bb, erede dei servizi rinascimentali, che prevedeva la presentazione di tutti piatti contemporaneamente, fu soppiantato dal \u00abservizio alla russa\u00bb, in cui i piatti vengono portati uno dopo l'altro, secondo un preciso ordine gerarchico.\nNel XIX secolo ebbero poi origine la gastronomia (grazie al francese Jean-Anthelme Brillat-Savarin, politico e gastronomo, autore del noto \"Physiologie du Go\u00fbt\") e la gastrosofia (grazie al tedesco Friedrich Christian Eugen Baron von Vaerst autore di \"Gastrosophie oder die Lehre von den Freuden der Tafel\").\nLa cucina contemporanea.\nDopo la guerra la cucina europea era distrutta: poco cibo disponibile, per di pi\u00f9 razionato, non consentiva di fare grandi cose tra i fornelli e la ripresa gastronomica dovette aspettare gli anni sessanta per riscoprire un forte dinamismo. Il boom economico che avvenne in seguito port\u00f2 in ogni casa il frigorifero, il forno, e gli elettrodomestici. Successivamente l'entrata della donna nel mondo del lavoro ha innescato un cambiamento nel modo di mangiare. Il tempo sempre pi\u00f9 limitato per cucinare fa sostituire i piatti di lunga preparazione tipo polenta, legumi, frattaglie, con fettine di bovino e petti di pollo da cucinare velocemente ai ferri. Dal canto suo anche l'editoria culinaria ha seguito questo fenomeno proponendo ricettari facili e semplici e per la prima volta anche con un occhio sempre pi\u00f9 attento all'aspetto calorico e dietetico, ne \u00e8 l'esempio \"il Cucchiaio d'Argento\". Dall'inizio degli anni settanta gli aspetti gastronomici che si sono sviluppati e ampliati sono i seguenti:\nUltimamente ha fatto la sua comparsa la c.d. \"gastronomia molecolare\", un modo di approcciare la cucina dal punto di vista scientifico."}
{"id": "2107476", "revid": "484362", "url": "https://it.wikipedia.org/wiki?curid=2107476", "title": "Usurpatori contro Gallieno", "text": ""}
{"id": "2107478", "revid": "306444", "url": "https://it.wikipedia.org/wiki?curid=2107478", "title": "Lubavitcher", "text": ""}
{"id": "2107482", "revid": "188402", "url": "https://it.wikipedia.org/wiki?curid=2107482", "title": "Camilo Torres", "text": ""}
{"id": "2107486", "revid": "1318658", "url": "https://it.wikipedia.org/wiki?curid=2107486", "title": "Saint-Denis - Universit\u00e9 (metropolitana di Parigi)", "text": "La stazione Saint-Denis \u2014 Universit\u00e9 costituisce al momento il capolinea nord della linea 13. \u00c8 situata a nord del comune di Saint-Denis ed al confine con i comuni di Pierrefitte-sur-Seine e Senna-Saint-Denis.\nLa stazione.\nInaugurata il 25 maggio 1998, si trova nei pressi dell'Universit\u00e9 de Paris VIII a Saint-Denis e degli \"Archives nationales\" la cui costruzione \u00e8 iniziata su terreni del comune di Pierrefitte-sur-Seine. Vi \u00e8 poi in costruzione una vasta zona residenziale nella zona \"des Tartres\" che sar\u00e0 pronta nei prossimi anni.\nI marciapiedi e i binari sono costruiti al di sopra di una vasta sala d'ingresso, scelta costruttiva molto strana per la tipologia delle stazioni del metro parigino..\nI marciapiedi sono a forma di \u00abI\u00bb, come quelli della stazione Basilique Saint-Denis: larghi alle due estremit\u00e0 mentre una serie di negozi restringono la larghezza al centro. I binari proseguono al di l\u00e0 della stazione fino ad un deposito dove i treni effettuano l'inversione di marcia.\nInterconnessioni.\nEsistono coincidenze con linee di autobus e delle Courriers de l'\u00cele-de-France (CIF) che servono la zona nord del grande agglomerato parigino. Dall'ovest della Senna-Saint-Denis al nord dell'Hauts-de-Seine al sud della Val-d'Oise. Il parcheggio dei bus della RATP di Saint-Denis si trova ad alcune centinaia di metri dalla stazione del metro.\nProgetti.\nSono in progetto prolungamenti della linea 13 verso Stains - La Cerisaie e la futura tangenziale nord, ma ancora non esiste nulla di concreto."}
{"id": "2107494", "revid": "1699816", "url": "https://it.wikipedia.org/wiki?curid=2107494", "title": "Action Man (serie animata 1995)", "text": "Action Man \u00e8 una serie televisiva a cartoni animati (ogni episodio per\u00f2 si apre e si chiude con parti dal vivo) prodotta da DIC Productions, L.P. e Bohbot Entertainment nel 1995 e basata sui giocattoli Gig e Hasbro Action Man.\nSigla.\nLa sigla italiana \"Action Man\" testo di Alessandra Valeri Manera, musica di Valeriano Chiaravalle, \u00e8 cantata da Marco Destro."}
{"id": "2107499", "revid": "62004", "url": "https://it.wikipedia.org/wiki?curid=2107499", "title": "Dror Hajaj", "text": ""}
{"id": "2107502", "revid": "135224", "url": "https://it.wikipedia.org/wiki?curid=2107502", "title": "Patriarchi e metropoliti di Russia", "text": "I metropoliti e patriarchi di Mosca sono i capi spirituali della Chiesa ortodossa russa: di seguito \u00e8 riportato un elenco dei medesimi dal 1308.\nStoria.\nLa storia della Chiesa ortodossa russa inizia con la conversione al cristianesimo della Rus' di Kiev a Kiev nel 988. Nel 1299 il metropolita di Kiev si trasfer\u00ec a Vladimir e nel 1325 a Mosca, fino al 1441. Dal 1448 metropolita di Mosca, da ora di fatto autocefalo.\nNel 1589 la sede fu riconosciuta autocefala ed elevata a Patriarcato da parte del patriarca di Costantinopoli Geremia II Tranos. Anche se non riconosciuto de jure dagli altri 4 Patriarcati storici. Il Patriarcato fu poi abolito da Pietro il Grande nel 1721 e sostituito dall'istituzione del Santo Sinodo Governativo, di cui il vescovo metropolita di Mosca restava a capo con un procuratore imperiale. Esso fu successivamente restaurato con la repubblica da un Sinodo nazionale nel 1917. L'attuale patriarca \u00e8 Cirillo I.\nMetropoliti di Kiev (988-1461).\nA seguito della conversione al cristianesimo della Rus' di Kiev fu istituita la metropolia di Kiev, dipendente dal patriarcato ecumenico di Costantinopoli.\nPeriodo di Kiev (988-1299).\nNel 1299 Massimo spost\u00f2 la sede della metropolia a Vladimir, mantenendo per\u00f2 il titolo di \"metropolita di Kiev\".\nPeriodo di Vladimir (1299-1325).\nNel 1325 Pietro spost\u00f2 la sede della metropolia a Mosca, nel relativo Principato.\nMetropoliti di Mosca e di tutte le Russie (1448-1589).\nGiona fu il primo metropolita ad essere eletto senza l'assenso del Patriarcato ecumenico di Costantinopoli. Ci\u00f2 rappresent\u00f2 il passo decisivo verso l'autocefalia della Chiesa ortodossa russa, al cui vertice fu posto il \"Metropolita di Mosca e di tutte le Russie\". Viceversa, Kiev rimase parte del Patriarcato di Costantinopoli, al pari delle altre terre russe che si trovavano sotto il dominio del Granducato di Lituania.\nPatriarchi di Mosca e di tutte le Russie (1589-1721).\nNel 1589 Giobbe fu elevato al rango di patriarca di Mosca con decreto del patriarca Geremia II di Costantinopoli, riconosciuto poi tale solo di fatto dagli altri Patriarcati. Il nuovo Patriarcato panrusso mir\u00f2 quindi, ma senza successo, a far parte della vecchia \"Pentarchia\" dell'Impero romano in luogo di quello di Roma, che invece tale \u00e8 rimasta.\nMetropoliti di Mosca durante il \"periodo sinodale\" (1721-1917).\nDopo la morte del patriarca Adriano, lo zar Pietro I decise di riformare la struttura della Chiesa. Egli imped\u00ec che venisse eletto un nuovo patriarca affidando al metropolita Stefano di Rjazan' il compito di amministrare la Chiesa. Nel 1721 fu fondato il Santo Sinodo Governativo, il nuovo organo supremo, composto dai pi\u00f9 importanti esponenti del clero russo (10/12). Mentre a capo dell'eparchia di Mosca dal 1742 fu riposto un vescovo metropolita."}
{"id": "2107507", "revid": "200568", "url": "https://it.wikipedia.org/wiki?curid=2107507", "title": "Concimi", "text": ""}
{"id": "2107508", "revid": "20538929", "url": "https://it.wikipedia.org/wiki?curid=2107508", "title": "Opera nazionale combattenti", "text": ""}
{"id": "2107510", "revid": "339392", "url": "https://it.wikipedia.org/wiki?curid=2107510", "title": "Concorso Ettore Pozzoli", "text": ""}
{"id": "2107511", "revid": "161374", "url": "https://it.wikipedia.org/wiki?curid=2107511", "title": "A-129 Mangusta", "text": ""}
{"id": "2107514", "revid": "124894514", "url": "https://it.wikipedia.org/wiki?curid=2107514", "title": "Arriva Paddington", "text": "Arriva Paddington (\"The Adventures of Paddington Bear\") \u00e8 una serie televisiva a cartoni animati canadese/francese. Il cartone animato \u00e8 basato sul personaggio dell'orso Paddington di Michael Bond e sceneggiato da Bruce Robb. \u00c8 prodotto da Cinar e Prot\u00e9cr\u00e9a."}
{"id": "2107519", "revid": "287204", "url": "https://it.wikipedia.org/wiki?curid=2107519", "title": "Biblioteca di Studio Uno", "text": "Biblioteca di Studio Uno \u00e8 stata una serie televisiva antologica trasmessa sul Programma Nazionale della Rai in otto puntate, della durata di circa sessanta/ottanta minuti, fra il 15 febbraio e il 18 aprile 1964.\n\"Spin off\" di \"Studio Uno\".\nIl programma, girato in bianco e nero, e coreografato da Gino Landi (primi ballerini Paolo Gozlino ed Elena Sedlak), costituiva una sorta di \"spin off\" del variet\u00e0 del sabato sera \"Studio Uno\" e, come quello, era programmato nella serata che, negli anni sessanta veniva tradizionalmente dedicata dall'allora Programma Nazionale all'intrattenimento leggero.\nProtagonisti della trasmissione - a met\u00e0 strada fra il variet\u00e0, appunto, l'operetta e la fiction televisiva - erano i componenti del Quartetto Cetra che venivano affiancati, volta per volta, da celebri attori di teatro e di cinema (fra gli altri Alberto Lupo, Paolo Panelli, Cesare Polacco, al tempo popolare interprete dell\"'Ispettore Rock\" dei \"Carosello\", Anna Maestri e Vittorio Congia) impegnati nella parodia di note opere della letteratura, molte delle quali oggetto successivamente di riduzioni in sceneggiato televisivo. Fra gli interpreti fissi vi era l'attrice Grazia Maria Spina nel ruolo della dicitrice che apriva e chiudeva ogni trasmissione.\nAutori dei testi erano i medesimi di \"Studio Uno\" - Antonello Falqui (che curava anche la regia), Guido Sacerdote, Dino Verde - affiancati dallo stesso Quartetto Cetra; la direzione musicale era affidata al maestro Bruno Canfora.\nEra prevista anche una puntata con la parodia de \"I promessi sposi\", che non venne realizzata per il veto della Rai, la quale non voleva danneggiare lo sceneggiato che Sandro Bolchi stava realizzando in quel periodo; solo nel 1985 i Cetra avrebbero portato a termine, con la regia di Antonello Falqui, la parodia - sempre con il titolo \"I promessi sposi\" - trasmessa all'interno del programma \"Al Paradise\".\nVariet\u00e0 in versione \"kolossal\".\nSi trattava - in accordo con quanto riporta l\"'Enciclopedia della televisione\" - del primo esperimento di \"rivista in versione \"kolossal\"\" della televisione italiana. Mastodontico era, infatti, l'impiego di attori e strutture scenografiche interne allo Studio\u00a01 di via Teulada, a Roma: centosessanta fra attori e cantanti oltre a millecinquecento comparse e quattrocento canzoni appositamente riadattate nel testo in funzione degli \"sketch\" che costituivano l'ossatura del programma.\nGli adattamenti erano caratterizzati dal perfetto rispetto della metrica e dalle soluzioni pi\u00f9 fantasiose: a titolo di esempio si ricorda Nilla Pizzi che interpretando la Regina Anna nella parodia dei \"Tre moschettieri\" cantava \"\u00abSon qui - trattengo il mio respir - e piango sulla federa...\u00bb\" anzich\u00e9 \"\u00abSon qui - tra le tue braccia amor - avvinta come l'edera\u00bb\" dalla nota canzone \"L'edera\", portata al successo proprio dalla Pizzi.\nUn analogo procedimento sar\u00e0 poi adottato da altri artisti della televisione, come ad esempio il Trio (Massimo Lopez-Tullio Solenghi-Anna Marchesini) nella versione riveduta e corretta della manzoniana \"I promessi sposi\" e da Marco Columbro e Lorella Cuccarini per un segmento delle edizioni di \"Buona Domenica\" da loro condotte, andate in onda tra il 1991 ed il 1993.\nLe parodie.\nQuesti i titoli delle parodie portate sul piccolo schermo e la composizione dei \"cast\" (Grazia Maria Spina appare in tutte le puntate nel ruolo della dicitrice):"}
{"id": "2107521", "revid": "247222", "url": "https://it.wikipedia.org/wiki?curid=2107521", "title": "Programma nazionale", "text": ""}
{"id": "2107526", "revid": "1573940", "url": "https://it.wikipedia.org/wiki?curid=2107526", "title": "Chiesa di San Canziano", "text": "La chiesa di San Canziano si trova a Paglieta. \nSi trova nella periferia sud, lungo viale San Canziano. Il nome completo \u00e8 chiesa santuario dei Santi Canzio, Canziano e Canzianilla. \u00c8 meta di pellegrinaggi durante la festa patronale dedicata a questi santi.\nStoria.\nVenne edificata probabilmente intorno all'anno 1000 essendo infatti gi\u00e0 nota nei documenti del 1176. Nel Settecento venne aggiunto il portico anteriore. Alla fine del XVIII secolo la chiesa risulta tra i possedimenti della Badia di San Giovanni in Venere. Dal 1824 al 1885 le venne affiancato un cimitero. Durante la seconda guerra mondiale venne utilizzata come stalla e deposito di materiale bellico ma alla fine della guerra fu oggetto di un grosso intervento di trasformazione e restauro quale il consolidamento delle fondazioni, la demolizione degli archi e delle volte interne, l'abbassamento del muro perimetrale, l'abbattimento delle capriate in legno, il rifacimento del solaio in cemento armato, degli intonaci e del pavimento.\nDescrizione.\nLa chiesa \u00e8 separata dalla strada da una scala in pietra. Presenta una facciata a capanna con un portico inquadrato da tre archi a tutto sesto; quello centrale \u00e8 il pi\u00f9 alto ed ampio dei tre. Vi si trovano nella parte superiore tre piccole finestre a tutto sesto in corrispondenza dei tre archi sottostanti. \u00c8 intonacata di rosa ma l'interno del portico presenta un intonaco bianco. All'interno, ad aula unica, priva di particolari decorazioni dai restauri del Novecento, si trovano tre belle statue dei santi Canzio, Canziano e Canzianilla."}
{"id": "2107528", "revid": "20539148", "url": "https://it.wikipedia.org/wiki?curid=2107528", "title": "SH-3D", "text": ""}
{"id": "2107529", "revid": "318966", "url": "https://it.wikipedia.org/wiki?curid=2107529", "title": "Dialetto mediano", "text": ""}
{"id": "2107537", "revid": "124444474", "url": "https://it.wikipedia.org/wiki?curid=2107537", "title": "B\u00e9k\u00e9sszentandr\u00e1s", "text": "B\u00e9k\u00e9sszentandr\u00e1s \u00e8 un comune dell'Ungheria di 4.167 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107543", "revid": "318966", "url": "https://it.wikipedia.org/wiki?curid=2107543", "title": "Dialetto centroitalico", "text": ""}
{"id": "2107545", "revid": "400694", "url": "https://it.wikipedia.org/wiki?curid=2107545", "title": "Bryan Fuller", "text": "Biografia.\nLo si ricorda essenzialmente per i lavori in ' e '. \u00c8 il creatore delle serie statunitensi \"Dead Like Me\" e \"Pushing Daisies\", durate solo due stagioni ognuna, e di \"Wonderfalls\" della durata di una stagione. Inoltre ha contribuito alla sceneggiatura di alcuni episodi di \"Heroes\". Dal 2012 ha ideato e prodotto \"Mockingbird Lane\" e \"Hannibal\". Nel 2016 \u00e8 tra i creatori della serie televisiva \".\nVita privata.\nFuller \u00e8 legato sentimentalmente all'architetto di interni Scott Roberts."}
{"id": "2107546", "revid": "729019", "url": "https://it.wikipedia.org/wiki?curid=2107546", "title": "B\u00e9lmegyer", "text": "B\u00e9lmegyer \u00e8 un comune dell'Ungheria di 1.155 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107549", "revid": "729019", "url": "https://it.wikipedia.org/wiki?curid=2107549", "title": "Pietro W\u00fchrer", "text": "Biografia.\nPietro W\u00fchrer, figlio di Franz Xaver W\u00fchrer (1792\u20131870), noto imprenditore birraio di origini austriache e fondatore dell'omonima azienda bresciana, nacque nel 1847.\nPoco prima dello scoppio della terza guerra di indipendenza, nel maggio del 1866 si arruol\u00f2 nel Corpo Volontari Italiani di Giuseppe Garibaldi assieme ai fratelli Giuseppe e Adamo e fu incorporato nella 5\u00aa Compagnia del 2\u00ba Reggimento Volontari Italiani comandato dal tenente colonnello Pietro Spinazzi. Pietro W\u00fchrer partecip\u00f2 all'occupazione della Valle del Chiese conseguente la battaglia di Ponte Caffaro, alle operazioni in Val Vestino, all'assedio del Forte d'Ampola e alla battaglia di Pieve di Ledro. A fine conflitto ricevette un encomio economico e il diritto di portare la medaglia commemorativa dei reduci combattenti nella campagna militare in Trentino che fu istituita nel 1867.\nNel 1867 subentr\u00f2 al padre Francesco Saverio nella conduzione dell'azienda W\u00fchrer di via Trieste in Brescia, gi\u00e0 operativa dal lontano 1829, in quanto il fratello maggiore Giuseppe era morto nella guerra del 1859 a Ro\u00e8 Volciano combattendo nei Cacciatori delle Alpi di Garibaldi contro gli austriaci e gli altri fratelli rimasti si erano dedicati a differenti attivit\u00e0 commerciali.\nL'industria di famiglia sotto la sua direzione ebbe un grande impulso produttivo dedicandosi oltre alla commercializzazione della birra anche di bevande gassate. Nel 1889 compr\u00f2 un terreno alla periferia di Brescia sull'antica strada carrozzabile che conduceva al Lago di Garda e a Verona, precisamente nel luogo chiamato \"La Bornata\". Qui, vi costru\u00ec un nuovo stabilimento pi\u00f9 adatto alla moderne tecniche di produzione che fu completato nel 1895 e nel quale, per un breve periodo, venne tentata anche la strada di altri prodotti (tra cui la produzione di dadi da cucina in glutammato).\nNel 1898 cedette la direzione della W\u00fchrer al figlio Pietro junior (n.1879) che ne prosegu\u00ec lo sviluppo introducendo nuove tecniche produttive acquisite durante gli studi in chimica presso l'Universit\u00e0 di Torino e nel perfezionamento a Monaco di Baviera."}
{"id": "2107550", "revid": "599013", "url": "https://it.wikipedia.org/wiki?curid=2107550", "title": "Zlatan Ibrahimovi\u0107", "text": "Considerato uno dei calciatori pi\u00f9 forti e completi della sua generazione, \u00e8 uno dei marcatori pi\u00f9 prolifici della storia del calcio e primatista di reti con la nazionale svedese, con cui ha preso parte a due campionati del mondo (2002 e 2006) e a quattro campionati d'Europa (2004, 2008, 2012 e 2016). In carriera si \u00e8 aggiudicato trentuno trofei, che lo rendono uno dei giocatori pi\u00f9 vincenti di tutti i tempi. Nel suo palmares si annoverano due campionati olandesi (2001-2002 e 2003-2004), una Coppa dei Paesi Bassi (2001-2002) e una Supercoppa olandese (2002) con l', tre campionati italiani consecutivi (dal 2006-2007 al 2008-2009) con l' e uno (2010-2011) con il , due Supercoppe italiane (2006 e 2008) con l'Inter e una (2011) con il Milan, un campionato spagnolo (2009-2010), due Supercoppe spagnole (2009 e 2010), una Supercoppa UEFA (2009) e una Coppa del mondo per club (2009) con il , quattro campionati francesi consecutivi (dal 2012-2013 al 2015-2016), tre Coppe di Lega francesi consecutive (dal 2013-2014 al 2015-2016), due Coppe di Francia (2014-2015 e 2015-2016) e tre Supercoppe francesi consecutive (dal 2013 al 2015) con il , una Community Shield (2016), una Coppa di Lega inglese (2016-2017) e una Europa League (2016-2017) con il .\nA livello individuale \u00e8 stato pi\u00f9 volte candidato al FIFA World Player of the Year/The Best FIFA Men's Player (6 volte), all'UEFA Best Player in Europe Award (2), al Pallone d'oro/Pallone d'oro FIFA (11) ed ha vinto il Golden Foot nel 2012, il FIFA Pusk\u00e1s Award nel 2013 (grazie all'ultima delle quattro reti segnate contro l' il 14 novembre 2012), il premio come calciatore svedese dell'anno in 12 occasioni (record) e per quattro volte il titolo di sportivo svedese dell'anno (2008, 2010, 2013 e 2015).\nBiografia.\nIbrahimovi\u0107 nasce a Malm\u00f6, nella Svezia meridionale, il 3 ottobre 1981, figlio di immigrati jugoslavi: il padre, \u0160efik Ibrahimovi\u0107, \u00e8 un bosgnacco originario di Bijeljina (nell'allora repubblica federata di Bosnia ed Erzegovina), mentre la madre, Jurka Gravi\u0107, \u00e8 una croata di religione cattolica originaria di Prkos, frazione del comune di \u0160kabrnja (nell'allora repubblica federata di Croazia). Dopo la separazione tra i genitori, avvenuta quando Zlatan ha due anni, il tribunale decide per l'affidamento separato della prole, con il futuro calciatore affidato al padre. Vive un'infanzia difficile, caratterizzata da povert\u00e0, risse, furti e bullismo.\nCresce a Roseng\u00e5rd, sobborgo di Malm\u00f6 in un quartiere densamente popolato da immigrati. Aveva un fratello di otto anni pi\u00f9 grande, Sapko, morto nel 2014 a seguito di una malattia. \u00c8 sposato dal 2001 con l'ex modella svedese Helena Seger, dalla quale ha avuto due figli.\nLa sua autobiografia, dal titolo \"Io, Ibra\" (in svedese \"Jag \u00e4r Zlatan Ibrahimovi\u0107\"), ha venduto mezzo milione di copie in Svezia e 200.000 in Italia (alla data di Natale 2011), diventando un grande successo commerciale e venendo nominata nel 2012 al \"Premio August\".\nAi tempi dell'Inter, con un ingaggio da 12 milioni di euro a stagione, \u00e8 stato il calciatore pi\u00f9 pagato al mondo; secondo quanto riportato dalla rivista France Football, al 2016 risultava al 4\u00ba posto, con 28,5 milioni incassati tra stipendio da calciatore e vari sponsor.\nNel febbraio 2015 ha aderito con il Paris Saint-Germain a una campagna del Programma alimentare mondiale (\"World Food Program\") finalizzata a sensibilizzare i tifosi sul problema della fame nel mondo, che affligge circa 805 milioni di persone, e, per dare evidenza al progetto, si \u00e8 riempito tutto il corpo con cinquanta tatuaggi temporanei rappresentanti i nomi di altrettante persone assistite dall'Agenzia della Nazioni Unite. Nell'ottobre dello stesso anno la sua interpretazione dell'inno svedese, in una versione realizzata per uno spot della casa automobilistica Volvo, gli \u00e8 valso il disco d'oro, ottenendo un gran numero di visualizzazioni su YouTube; inoltre, sempre in ottobre, ha lanciato una sua marca di profumi, chiamata \"Zlatan Ibrahimovi\u0107 Parfums\".\nNel novembre 2016 \u00e8 stata eretta una sua statua presso lo stadio Friends Arena di Stoccolma. Nel novembre 2018 esce il suo secondo libro \"Io sono il calcio\", con testimonianze e racconti di giocatori e allenatori avuti in carriera, da Andrea Pirlo a Jos\u00e9 Mourinho. Nel novembre 2019 annuncia di aver acquistato una parte delle quote societarie dell'Hammarby, club di Stoccolma che milita nella massima serie svedese. \nNel 2021 \u00e8 ospite da Amadeus per tutte e 5 le serate del 71\u00ba Festival di Sanremo. Sempre nel 2021 viene annunciata sul profilo Instagram di Ibra l'uscita di un film su di lui, \"I am Zlatan\" (o semplicemente \"Zlatan\"), diretto da Jens Sj\u00f6gren.\nCaratteristiche tecniche.\nSoprannominato \"Ibracadabra\", \u00e8 un attaccante completo, di talento e fantasia. Molto potente fisicamente (dote che gli permette una perfetta protezione della palla e facilit\u00e0 nel gioco di sponda), \u00e8 abile con entrambi i piedi, resistente, agile e dotato di un'eccellente tecnica individuale. Paragonato a Marco van Basten nella prima parte della sua carriera, per l'analoga eleganza nei movimenti, i suoi punti di forza sono il dribbling, lo scatto e la grande potenza e precisione nel tiro: ci\u00f2 lo rende un pericoloso finalizzatore sia su azione sia su punizione, e un buon rigorista, con 84 rigori realizzati su 100 calciati (84%) al 30 gennaio 2021. Grazie a queste qualit\u00e0, alla visione di gioco, alla sua abilit\u00e0 nel fraseggio e nel servire assist ai compagni, ha giocato da seconda punta nella prima met\u00e0 della carriera e successivamente da centravanti, ricoprendo spesso il ruolo di regista offensivo; giocando come prima punta ha inoltre mostrato una buona capacit\u00e0 nel gioco aereo.\nAvendo praticato da giovane il taekwondo (arte marziale di cui \u00e8 cintura nera), \u00e8 particolarmente dotato nel gioco acrobatico, e alcuni suoi movimenti nel colpire il pallone sono stati paragonati alle tecniche proprie delle arti marziali.\nCarriera.\nClub.\nInizi.\nDa giovanissimo entra a far parte della squadra del Balkan, aggregato alla formazione dei ragazzi di due anni pi\u00f9 grandi di lui. Tra le sue prestazioni da bambino spicca quella nella partita contro il Vellinge quando, entrato nella ripresa sul risultato di 4-0 per la squadra avversaria, capovolge le sorti dell'incontro segnando gli 8 gol che fissano il risultato finale sull'8-5 per la sua squadra.\nMalm\u00f6 FF.\nNel 1995, all'et\u00e0 di 13 anni, viene acquistato dalla squadra della sua citt\u00e0, il . Il 19 settembre 1999 fa il suo esordio nella Allsvenskan, subentrando contro l', e il 30 ottobre dello stesso anno segna il primo gol contro il . Nella stagione successiva, dopo la retrocessione in Superettan, diventa titolare della squadra con cui conquista la promozione in Allsvenskan e di cui risulta il miglior marcatore stagionale con 12 reti in 26 partite. Nella prima partita dell'Allsvenskan 2001, il 9 aprile 2001 contro l', segna una doppietta, la prima nella massima serie svedese. Fino al 2001 colleziona complessivamente 40 partite e 16 gol tra Allsvenskan e Superettan con il Malm\u00f6 FF; nel corso dello stesso anno viene inserito nella lista dei 100 migliori giovani calciatori stilata da Don Bal\u00f3n.\nAjax.\nSu indicazione dell'osservatore John Steen Olsen, nel 2001 viene acquistato dall' di Beenhakker per 19,2 milioni di fiorini (7,8 milioni di euro), diventando l'acquisto pi\u00f9 costoso nella storia del club. Tuttavia l'affermazione del calciatore avviene sotto la guida tecnica di Koeman. Con l'Ajax debutta nelle competizioni UEFA per club l'8 agosto 2001 nell'andata del terzo turno preliminare di Champions League contro il (1-3), che elimina l'Ajax relegandolo in Coppa UEFA. Nel corso della stagione, Ibrahimovi\u0107 gioca 33 partite e segna 8 gol, tra cui il golden goal contro l' che vale la vittoria della KNVB beker 2001-2002. Nella stagione successiva disputa per la prima volta la fase a gironi della Champions League, segnando una doppietta nella prima giornata contro l'. In totale nei Paesi Bassi gioca 106 partite segnando 46 gol e con l'Ajax vince due campionati olandesi (2002 e 2004), la Coppa e la Supercoppa dei Paesi Bassi nel 2002.\nJuventus.\nNell'estate 2004 \u00e8 la ad acquistare il giocatore per 16 milioni di euro. Nel primo anno in bianconero \u00e8 decisivo per la conquista del 28\u00ba scudetto (titolo poi revocato in seguito a Calciopoli). Diventa ben presto insostituibile, segnando all'esordio in campionato in -Juventus 0-3, e ripetendosi con marcature importanti, come la doppietta alla o la tripletta al . L'annata \u00e8, per\u00f2, segnata da alcune intemperanze, come il pestone a C\u00f3rdoba e la testata a Mihajlovi\u0107 in Juventus-Inter 0-1 del 20 aprile 2005. In campionato colleziona 35 presenze e in totale segna 16 gol, ma non realizza nemmeno una rete in Champions League.\nIl suo secondo anno alla Juventus \u00e8 meno brillante. Segna 10 gol (7 in campionato e 3 nella prima fase a gironi della Champions League). La squadra torinese esce contro l' nei quarti di finale della manifestazione. Vince una seconda volta il campionato italiano, poi posto \"sub iudice\" e assegnato all'Inter a causa di Calciopoli.\nInter.\nIl 10 agosto 2006, in seguito alle vicende dello scandalo del calcio italiano, lascia la Juventus e approda all', che si aggiudica l'attaccante per 24,8 milioni di euro. Dopo aver vinto la Supercoppa italiana con l'Inter, \u00e8 uno dei protagonisti della stagione 2006-2007, conclusasi con la vittoria dello scudetto con cinque giornate di anticipo e i 97 punti finali. Segna al debutto contro la Fiorentina allo Stadio Artemio Franchi. Titolare del reparto avanzato di Mancini, continua a segnare con una certa regolarit\u00e0 \u2013 anche nei due derby di Milano. Nell'aprile 2007, a campionato vinto, si fa operare a Rotterdam per un'infiammazione all'adduttore destro. \u00c8 incluso nella squadra ideale del 2007 dalla UEFA, tramite un sondaggio indetto sul proprio sito.\nAnche nella stagione successiva si conferma punto di forza dei nerazzurri. Oltre a segnare con regolarit\u00e0 in campionato, si sblocca e realizza il primo gol in Champions League con i colori nerazzurri nella partita col , contro cui \u00e8 autore di una doppietta. Dopo un'assenza di un mese e mezzo (dal 29 marzo 2008), torna a giocare nel secondo tempo della gara dell'ultima giornata di campionato con il , contro cui realizza i due gol decisivi per la vittoria dell'ultima giornata di campionato, che sancisce la vittoria del sedicesimo scudetto interista e la retrocessione in Serie B dei ducali.\nDurante la sua terza stagione all'Inter, riceve l'Oscar del calcio AIC come miglior giocatore e miglior straniero del campionato precedente e anche il premio per il miglior gol dell'anno 2008. I giornalisti de \"L'\u00c9quipe\" lo inseriscono nella squadra ideale del 2008. A fine stagione coglie un altro scudetto, laureandosi capocannoniere del torneo grazie alle 25 reti messe a segno in 35 partite e venendo premiato dall'AIC come miglior calciatore (straniero e assoluto) della Serie A 2008-2009.\nBarcellona.\nIl 27 luglio 2009 passa al in cambio di \u20ac 49 milioni pi\u00f9 il cartellino di Samuel Eto'o (valutato 20 milioni). Debutta il 23 agosto seguente nella partita di Supercoppa di Spagna vinta per 3-0 sull'. Segna la sua prima rete in maglia \"Blaugrana\" il 31 agosto, nella vittoriosa partita casalinga contro lo (3-0). Il 20 gennaio 2010 viene inserito nella Squadra dell'anno UEFA del 2009. Al termine di una stagione altalenante dal punto di vista personale, segnata da divergenze con l'allenatore Pep Guardiola, vince campionato, Supercoppa di Spagna, Supercoppa UEFA e Mondiale per club 2009, uscendo dalla Champions League in semifinale contro l'Inter. Coi \"Blaugrana\" totalizza 22 reti in 46 presenze in tutte le competizioni.\nMilan.\nIl 28 agosto 2010 Ibrahimovi\u0107 \u00e8 ceduto al in prestito dal Barcellona, con l'opzione di acquisto a 24 milioni di euro alla fine della stagione. L'attaccante, che sceglie di indossare la maglia numero 11, firma un contratto quadriennale, diventando inoltre uno dei pochi calciatori nella storia della Serie A ad aver giocato sia con la Juventus, che con l'Inter e che con il Milan. Esordisce con la maglia rossonera l'11 settembre in occasione della seconda giornata di campionato nella partita persa per 2-0 in casa del neopromosso , fallendo un rigore. Il 15 settembre 2010, alla sua prima partita con il Milan in Champions League contro l' (2-0), segna le sue prime reti in maglia rossonera. Il primo gol in campionato arriva una settimana dopo, il 22 settembre, nella partita pareggiata 1-1 contro la all'Olimpico. Il 14 novembre, al primo derby di Milano che gioca a maglie invertite, si rivela subito decisivo siglando su rigore l'1-0 finale contro l'Inter. Nel corso della stagione dimostra un ottimo affiatamento con i compagni di reparto Kevin Prince Boateng e Robinho, insieme ai quali va in gol in due gare consecutive contro il Brescia e il (entrambe partite terminate 3-0 per il Milan). In campionato si segnala anche per alcuni comportamenti scorretti, come quando, nell'incontro casalingo del 13 marzo 2011 contro il terminato 1-1, viene espulso\u00a0\u2013 e susseguentemente squalificato per tre turni, poi ridotti a due\u00a0\u2013 dopo un colpo allo stomaco ai danni del difensore Marco Rossi. Un'ulteriore squalifica di tre partite gli \u00e8 stata comminata l'11 aprile a seguito di alcuni insulti rivolti al guardalinee durante l'incontro vinto con la Fiorentina per 2-1. La sua presenza si riveler\u00e0 fondamentale per le ambizioni del Milan che, nella gara del 7 maggio che i rossoneri pareggiano 0-0 all'Olimpico contro la , vincer\u00e0 lo scudetto a due giornate dal termine del campionato. Per lo svedese si tratta dell'ottavo titolo nazionale consecutivo. Conclude la prima stagione in rossonero con un totale di 41 presenze e 21 gol, risultando il miglior marcatore stagionale della squadra.\nNel giugno 2011 il Milan lo riscatta dal Bar\u00e7a per 24 milioni. Il 6 agosto 2011 inizia la stagione successiva vincendo la Supercoppa italiana dopo aver battuto l'Inter per 2-1 e segnato anche la rete del momentaneo pareggio rossonero. Sigla la sua prima doppietta in Serie A con i meneghini il 29 ottobre, nella vittoriosa trasferta contro la Roma (2-3). Il 27 novembre, nella gara casalinga vinta contro il (4-0), raggiunge quota 100 reti nel massimo campionato italiano. Con i suoi gol trascina il Milan al secondo posto in classifica al termine del girone d'andata, a meno uno dalla Juventus campione d'inverno, e, inoltre, si rivela determinante anche per l'esplosione del centrocampista Antonio Nocerino, autore di 11 reti in campionato, con il quale raggiunge un'ottima intesa. Al Gran Gal\u00e0 del calcio del 2011, svoltosi il 23 gennaio 2012, viene insignito del premio come miglior calciatore assoluto della stagione 2010-2011 e inserito nella squadra dell'anno. Il 6 febbraio, in seguito ad uno schiaffo a Salvatore Aronica nella partita contro il , viene squalificato per tre giornate. Realizza la sua prima tripletta in maglia rossonera il 3 marzo 2012, nella vittoriosa trasferta contro il vinta 4-0. A fine stagione \u00e8 per la seconda volta di fila il miglior marcatore stagionale dei rossoneri con 35 reti in 44 partite di cui 28 in campionato (record personale da quando milita in Italia), che gli valgono il titolo di capocannoniere della Serie A, secondo personale dopo quello del 2009 con l'Inter; diventa inoltre il primo giocatore a vincere la classifica marcatori del massimo campionato italiano con due squadre diverse, nonch\u00e9 della stessa citt\u00e0. Nonostante la stagione sia stato un successo dal punto di vista personale, per la prima volta da quando \u00e8 in Italia non riesce a festeggiare la conquista del titolo nazionale.\nParis Saint-Germain.\nIl 18 luglio 2012, a 30 anni, si trasferisce ai francesi del . Firmando un contratto triennale a circa 14 milioni di euro a stagione, diventa il calciatore pi\u00f9 pagato della Ligue 1 e, in quella stagione, il secondo giocatore pi\u00f9 pagato al mondo, alle spalle di Eto'o (20,5 milioni di euro annui). I 21 milioni di euro versati dalla squadra francese al Milan per acquistarlo lo hanno inoltre fatto diventare il giocatore complessivamente pi\u00f9 costoso considerando tutti i suoi trasferimenti (record detenuto in precedenza da Anelka): dal Malm\u00f6 al Paris Saint-Germain, passando per Ajax, Juventus, Inter, Barcellona e Milan, il cartellino dell'attaccante svedese \u00e8 costato complessivamente circa 163 milioni di euro. Essendo la maglia numero 10 gi\u00e0 assegnata al brasiliano Nen\u00ea, sceglie di indossare la 18.\nFa il suo esordio con la squadra francese l'11 agosto seguente, in occasione della partita pareggiata per 2-2 al Parco dei Principi contro il : in questo match mette a segno due gol. Il 18 settembre 2012, all'esordio in Champions League con la maglia dei parigini, mette a segno la prima delle quattro reti con cui i francesi battono la , nel 4-1 finale. Con questo gol lo svedese diventa il primo giocatore nella storia della competizione ad avere segnato con sei squadre diverse (in ordine cronologico: Ajax, Juventus, Inter, Barcellona, Milan e Paris Saint-Germain). Termina la stagione con 35 gol segnati di cui 30 in campionato, vinto dal Paris Saint-Germain, che gli valgono il titolo di capocannoniere della Ligue 1. Risulta inoltre anche il miglior assist-man della Champions League con 7 assist e ottiene il premio come miglior giocatore della Ligue 1 nell'ambito dei \"Troph\u00e9es UNFP du football\".\nInizia la stagione 2013-14 vincendo la Supercoppa di Francia grazie al 2-1 ottenuto il 3 agosto 2013 a Libreville contro il ; in questa partita Ibrahimovi\u0107 \u00e8 autore dell'assist per il gol del pareggio di Ongenda. Il 23 ottobre 2013, nella partita della terza giornata della fase a gironi di Champions League vinta dal Paris Saint-Germain per 5-0 in casa dell', realizza una quaterna, diventando cos\u00ec il decimo giocatore a segnare 4 gol in una sola partita di Champions League. Il 27 novembre seguente, scendendo in campo contro l', diventa il diciottesimo calciatore a raggiungere le 100 presenze in Champions League. Conclude la stagione vincendo la Coupe de la Ligue (decisivo il suo contributo), non disputandone per\u00f2 la finale per infortunio, e bissando la vittoria della Ligue 1. A livello personale chiude con 41 reti in 46 partite (massimo personale in carriera), delle quali 26 in campionato che gli valgono il secondo titolo di capocannoniere. Inoltre, ai \"Troph\u00e9es UNFP du football\", ottiene il titolo di miglior giocatore della Ligue 1 per la seconda volta e il premio per il gol pi\u00f9 bello, grazie alla rete realizzata di tacco nella decima giornata contro il .\nComincia la stagione 2014-15 con la vittoria della Supercoppa di Francia, risultando decisivo con una doppietta nel 2-0 ai danni del . L'8 aprile 2015, grazie a una tripletta nella semifinale di Coppa di Francia vinta per 4-1 sul Saint-\u00c9tienne, raggiunge e supera il prestigioso traguardo dei 100 gol segnati in gare ufficiali col Paris Saint-Germain, attestandosi a quota 102 marcature in 124 partite. L'11 aprile segna una doppietta nella finale di Coupe de la Ligue vinta per 4-0 ai danni del Bastia, conquistando cos\u00ec il suo secondo trofeo consecutivo. Il 16 maggio il Paris Saint-Germain vince il terzo campionato di fila, grazie alla vittoria esterna per 2-1 sul . Il 30 dello stesso mese arriva anche la conquista della Coppa di Francia, grazie alla vittoria per 0-1 in finale contro l'Auxerre.\nLa quarta stagione a Parigi si apre con la vittoria, terza consecutiva, della Supercoppa di Francia grazie al 2-0 ai danni del Lione. Il 4 ottobre seguente, grazie alla doppietta realizzata contro l', arriva a quota 110 reti con il Paris Saint-Germain superando il portoghese Pauleta (fermo a 109) e diventando momentaneamente il miglior marcatore della storia del club. Il 4 dicembre successivo, grazie alla prima delle due reti messe a segno nello 0-3 esterno ai danni del , diventa il miglior marcatore di sempre in campionato con la maglia dei parigini, attestandosi, dopo la seconda realizzazione, a 87 gol e superando il precedente record di Dahleb, fermo a 85. Quattro giorni pi\u00f9 tardi, grazie al gol messo a segno nella vittoria di Champions League contro lo \u0160achtar per 2-0, diviene il miglior marcatore del PSG anche in ambito europeo con 17 reti, superando di una lunghezza il precedente primato di Weah. Il 9 marzo 2016, a seguito del gol realizzato durante il ritorno degli ottavi di finale contro il , con cui contribuisce al passaggio del turno della propria squadra, diventa il quattordicesimo calciatore a tagliare il traguardo delle 50 reti in competizioni europee. Quattro giorni pi\u00f9 tardi, la roboante vittoria di campionato per 0-9 ai danni del , nella quale mette peraltro a segno una quaterna, assegna matematicamente con otto giornate di anticipo il titolo al PSG (nuovo record dei cinque principali campionati europei), il quarto consecutivo sia per la squadra sia per lo svedese. Riesce inoltre, grazie alla seconda rete, a conseguire il traguardo dei 100 gol in Ligue 1; la terza marcatura gli permette invece di realizzare, con nove minuti, la tripletta pi\u00f9 veloce nella storia del massimo campionato francese. Il 23 aprile si aggiudica la terza Coupe de la Ligue consecutiva, grazie alla vittoria per 2-1 in finale sul . Il 13 maggio annuncia il suo addio alla societ\u00e0 transalpina al termine della stagione. Nell'ultima partita di campionato segna una doppietta al , chiudendo in testa alla classifica marcatori per la terza volta e fissando con 38 gol il nuovo record di segnature con la maglia del PSG nel massimo campionato francese in una singola stagione, superando di una lunghezza l'allora primato di Bianchi stabilito nel 1977-78. Il 21 maggio si aggiudica la Coupe de France, ultimo trofeo in maglia parigina, contribuendo con una doppietta al 4-2 ai danni dell'Olympique Marsiglia.\nManchester Utd.\nIl 1\u00ba luglio 2016, a 34 anni, viene ingaggiato a costo zero dal di Mourinho, firmando un contratto per una singola stagione da 15 milioni di euro. Il 7 agosto gioca la sua prima partita ufficiale con la maglia dei \"Red Devils\" nella Community Shield, risultando decisivo siglando la rete del definitivo 2-1 ai danni del . L'attaccante svedese va a segno anche all'esordio in campionato del 14 agosto, mettendo a referto la terza rete degli ospiti nella vittoria per 3-1 contro il . Il 29 settembre \u00e8 sua l'unica rete dell'incontro di Europa League che assegna allo United la vittoria contro lo : questa marcatura porta Ibrahimovi\u0107 ad aver segnato in campo europeo con ben sette maglie diverse, record condiviso con Mutu e Carew. Il 6 novembre successivo sigla una doppietta nell'1-3 esterno sullo : la prima rete risulta essere la numero 25.000 nella storia della Premier League, mentre la seconda la quattrocentesima in carriera con maglie di club.\nIl 26 febbraio 2017 mette in bacheca il secondo trofeo stagionale, la Coppa di Lega: nella finale col sigla una doppietta, compresa la rete del decisivo 3-2. Il 20 aprile, durante la sfida di ritorno dei quarti di finale di Europa League, vinta 2-1 sull'Anderlecht, riporta la rottura del legamento crociato anteriore e posteriore del ginocchio destro, che lo costringe a terminare anzitempo la stagione. Nonostante l'infortunio gli impedisca quindi di prendere parte alla successiva finale, il 24 maggio seguente vince il trofeo grazie al successo per 2-0 ottenuto dallo \"United\" contro l'Ajax. Al termine della stagione il club inglese non esercita l'opzione per il rinnovo del giocatore, che si svincola il 30 giugno.\nIl 24 agosto si riaccasa tuttavia ai \"Red Devils\" per un'ulteriore annata. Lontano dai campi per sette mesi, Ibrahimovi\u0107 torna a giocare il 18 novembre, subentrando a Martial nei minuti finali della sfida di campionato contro il , battuto 4-1. Ritrova il gol nella sconfitta 2-1 di English Football League Cup del 20 dicembre contro il , 255 giorni dopo l'ultima realizzazione.\nLos Angeles Galaxy.\nIl 23 marzo 2018, rescisso anticipatamente il contratto con il Manchester Utd, approda ai , club militante nella Major League Soccer. Fa il suo esordio in campionato il 31 marzo successivo contro il nel derby di Los Angeles, subentrando al 71' sul risultato di 1-3 e contribuendo con una doppietta alla vittoria in rimonta per 4-3. Il 29 luglio seguente mette a segno la sua prima tripletta con la maglia dei Galaxy, risultando decisivo nella vittoria in rimonta per 4-3 contro . La stagione, segnata sul piano personale da un ottimo bottino di 22 reti in 27 partite, vede tuttavia la squadra terminare in settima posizione la \"Western Conference\", non abbastanza per accedere ai play-off per l'assegnazione del titolo: decisiva \u00e8 la sconfitta interna 2-3 del 28 ottobre contro gli .\nA fine dicembre, Ibrahimovi\u0107 firma con i Galaxy un nuovo contratto da \"giocatore designato\", oltre a diventare capitano della squadra. Nella seconda stagione a Los Angeles totalizza 30 gol in 29 presenze in \"regular season\", contribuendo al raggiungimento del quinto posto in \"Western Conference\" e alla conseguente qualificazione ai play-off per il titolo. Dopo aver superato il primo turno contro il (2-1), i Galaxy vengono eliminati in semifinale dal , nonostante un gol di Ibrahimovi\u0107 nel 3-5 finale. Il 13 novembre 2019 il club e lo svedese comunicano la volont\u00e0 di separarsi.\nRitorno al Milan.\nIl 27 dicembre 2019 il annuncia di aver trovato un accordo con Ibrahimovi\u0107 per un contratto di sei mesi, con opzione di rinnovo per un ulteriore anno; l'intesa viene formalizzata il 2 gennaio 2020. Lo svedese sceglie di indossare la maglia numero 21. Debutta il 6 gennaio 2020 nel pareggio per 0-0 in casa contro la , subentrando a Pi\u0105tek nel secondo tempo. Cinque giorni dopo realizza il primo gol nel successo esterno contro il Cagliari: con il gol agli isolani, Ibrahimovi\u0107 riesce ad andare a segno in quattro decenni diversi (1990, 2000, 2010 e 2020). L'impatto dello svedese in maglia rossonera \u00e8 determinante per la risalita in classifica del Milan, che si porta a ridosso dei piazzamenti europei dopo un inizio di stagione deludente. Il 9 febbraio, con la rete siglata nella gara persa contro l'Inter per 4-2, diventa il marcatore pi\u00f9 vecchio di sempre nel derby di Milano all'et\u00e0 di 38 anni e 129 giorni, battendo il precedente record stabilito dal connazionale Nils Liedholm che risaliva al 26 marzo 1961, quando segn\u00f2 all'Inter all'et\u00e0 di 38 anni e 43 giorni. Il 15 luglio, nella gara casalinga vinta per 3-1 contro il Parma, raggiunge quota 100 partite con il Milan in tutte le competizioni. Sei giorni dopo, nella trasferta vinta contro il (1-2), realizza la sua prima doppietta da quando ha fatto ritorno al Milan. Il 29 luglio sigla due gol nella gara vinta per 4-1 contro la alla penultima giornata, diventando il primo giocatore a segnare 50 reti sia con il Milan che con l'Inter nella storia della Serie A a girone unico. Il 1\u00ba agosto, con la rete siglata ai danni del Cagliari nell'ultima partita di campionato, diventa il giocatore pi\u00f9 vecchio ad aver segnato almeno 10 gol in una stagione di Serie A, sorpassando Silvio Piola in questa speciale graduatoria. I rossoneri concludono il campionato al 6\u00ba posto, con Ibrahimovi\u0107 autore di 11 gol in 20 partite in tutte le competizioni.\nDopo settimane di trattative, il 31 agosto 2020 rinnova ufficialmente il suo contratto con il Milan fino al 30 giugno 2021; lo stesso giorno annuncia anche il cambio di numero della maglia per la stagione 2020-2021, tornando ad indossare la numero 11, la stessa da lui avuta nella prima esperienza in maglia rossonera. Il debutto stagionale avviene in Europa League (prima volta con i rossoneri), nella gara vinta per 2-0 contro gli irlandesi dello , che lo vede mettere a segno una delle due reti che hanno permesso al Milan di passare al terzo turno preliminare. Il 17 ottobre 2020, grazie ad una doppietta messa a segno in meno di cinque minuti, decide il derby di Milano, issandosi a 9 reti complessive nella stracittadina milanese e migliorando ulteriormente il proprio record di marcatore pi\u00f9 anziano della storia del derby, portandolo a 39 anni e 14 giorni. Con la rete siglata contro il l'8 novembre, diventa l'unico calciatore nella storia del Milan ad aver segnato per sette partite consecutive in Serie A. Il 22 novembre seguente, realizzando una doppietta nella vittoria per 3-1 in casa del Napoli, sale a 10 gol segnati nelle prime 6 presenze stagionali in campionato e diviene il giocatore pi\u00f9 anziano a segnare almeno 10 gol nelle prime 8 giornate di Serie A, battendo il precedente primato stabilito da Silvio Piola nel 1942-1943. Durante la partita casalinga contro il del 7 febbraio 2021, valida per la ventunesima giornata di campionato, segna il 500\u00b0 e il 501\u00b0 gol in carriera con le maglie dei club, divenendo il terzo calciatore di questo millennio a raggiungere tale traguardo. Con la rete segnata contro la Fiorentina, nella partita vinta 3-2 dai rossoneri il 21 marzo, diventa il calciatore pi\u00f9 anziano ad aver realizzato 15 gol in una stagione di Serie A (39 anni e 169 giorni). Il 22 aprile estende il contratto con i rossoneri fino al giugno 2022. Nonostante la stagione sia stata tribolata dal punto di vista personale, tra svariati infortuni e la positivit\u00e0 al COVID-19, con 15 reti in 19 presenze di campionato contribuisce significativamente a riportare il Milan in Champions League.\nInizia la stagione 2021-2022 siglando, alla prima presenza, la rete del definitivo 2-0 contro la Lazio: con questa marcatura diventa lo straniero pi\u00f9 anziano ad aver mai segnato in Serie A (39 anni e 344 giorni), superando il portoghese Bruno Alves. Il 16 ottobre 2021, subentrando nel secondo tempo della sfida casalinga contro l'Hellas Verona (3-2), raggiunge le 100 presenze in Serie A con i rossoneri. In seguito alla rete realizzata al termine dell'incontro contro il disputatosi il 23 ottobre 2021, lo svedese raggiunge un ulteriore, significativo traguardo: \u00e8 diventato il quarto calciatore nella storia della Serie A a realizzare una marcatura dopo aver raggiunto la soglia dei 40 anni (40 anni e 20 giorni), unendosi al ristretto gruppo formato da Costacurta, Piola e Vierchowod. Poco pi\u00f9 di una settimana dopo, il 31 ottobre, con il gol siglato contro la Roma su calcio di punizione taglia il traguardo delle 400 segnature nei campionati nazionali, di cui 150 in Serie A. Al rientro dalla sosta della Serie A per consentire le partite delle Nazionali, realizza due reti nella partita del 20 novembre 2021 contro la , divenendo il calciatore pi\u00f9 anziano di sempre capace di realizzare una doppietta nel massimo campionato italiano, record precedentemente detenuto da Francesco Totti. L'11 dicembre seguente, in occasione di -Milan 1-1, raggiunge quota 300 gol nei primi 5 campionati europei, diventando il terzo a riuscirci negli anni 2000.\nNazionale.\nDopo aver disputato 4 partite con la , esordisce con la nazionale maggiore il 31 gennaio 2001 contro le . Nel corso del 2001 con la prende parte alle qualificazioni all'Europeo di categoria dell'anno seguente, durante le quali disputa 7 partite segnando 6 gol.\n2002-2009.\nA 20 anni viene convocato per la fase finale del dove disputa 2 gare, una nella fase a gironi contro l' e l'altra negli ottavi di finale contro il , che elimina la Svezia ai supplementari con un golden goal di Camara.\nSi guadagna un posto da titolare accanto a Larsson in vista del , dando un fondamentale apporto alla qualificazione della Svezia ai quarti di finale con un gol alla e uno (di tacco) all'. Nei quarti di finale sbaglia uno dei tiri di rigore che condannano la Svezia all'eliminazione in favore dei .\nPi\u00f9 negativo per lui risulta il , pur avendo contribuito alla qualificazione. La Svezia verr\u00e0 eliminata per 2-0 dalla agli ottavi, dove Ibrahimovi\u0107 esce acciaccato prima del termine, e il Mondiale si chiuder\u00e0 per lui senza gol.\nIl suo rapporto con la nazionale si incrina a fine 2006 quando, dopo essere stato allontanato dal ritiro dal commissario tecnico Lagerb\u00e4ck nel mese di settembre a causa di una \"evasione\" notturna assieme ad altri due giocatori per festeggiare il compleanno del compagno Mellberg, decide di rinunciare temporaneamente alle convocazioni.\nFa ritorno in rosa solo a fine marzo 2007, per la partita contro l' a Belfast valida per le qualificazioni al . Nelle successive dodici partite di qualificazione non riesce a segnare e torner\u00e0 al gol con la maglia della nazionale soltanto il 10 giugno 2008 in Svezia- 2-0, primo turno del gruppo D; la sua ultima marcatura con la Svezia risaliva all'ottobre 2005. Nella successiva partita contro la , persa per 2-1, segna il gol del momentaneo pareggio.\nL'11 ottobre 2008 indossa per la prima volta la fascia di capitano della nazionale svedese, sostituendo l'infortunato Larsson in occasione della gara di qualificazioni ai Mondiali 2010 contro il . Torna al gol durante le qualificazioni ai Mondiali 2010 contro , nel match finito 4-0 per la Svezia e anche nella partita successiva contro l' regalando alla Svezia la vittoria al 94\u00ba, successo che per\u00f2 non porter\u00e0 la qualificazione ai Mondiali agli scandinavi, che si classificano terzi nel loro girone.\n2009-2016.\nDopo la mancata qualificazione al Ibrahimovi\u0107 annuncia il ritiro dalla nazionale, salvo poi ripensarci nel luglio successivo facendo il suo ritorno e venendo anche nominato capitano. Torna a indossare nuovamente la maglia della Svezia l'11 agosto 2010 in occasione dell'amichevole contro la , andando tra l'altro in rete.\nNel corso delle qualificazioni all'Europeo 2012 Ibrahimovi\u0107 \u00e8 il miglior marcatore della squadra con 5 gol in 8 partite. Il 14 maggio 2012 viene convocato dal CT Hamr\u00e9n per la fase finale del in Polonia e Ucraina. Nella gara d'esordio dell'11 giugno successivo, persa per 2-1 contro l', Ibrahimovi\u0107 segna la rete del momentaneo vantaggio della propria squadra. Il 15 giugno 2012, causa la sconfitta per 3-2 contro l'Inghilterra, la Svezia \u00e8 aritmeticamente eliminata al primo turno. Il 19 giugno seguente, durante l'ultima partita della fase a gironi giocata contro la Francia e vinta per 2-0, Ibrahimovi\u0107 segna il gol del momentaneo 1-0 con una sforbiciata al volo dal limite dell'area.\nNel corso di un'amichevole contro l'Inghilterra svoltasi a Solna il 14 novembre 2012 per inaugurare la Friends Arena e terminata 4-2 per la Svezia, Ibrahimovi\u0107 segna tutte e 4 le reti della propria squadra, l'ultima delle quali con una rovesciata da 30 metri di distanza dalla porta, rimasta sguarnita a seguito dell'uscita del portiere inglese Hart. Per questo gol, nell'ambito delle premiazioni del Pallone d'oro FIFA 2013, vince il FIFA Pusk\u00e1s Award per il gol pi\u00f9 bello dell'anno.\nIl 4 settembre 2014, grazie alla doppietta messa a segno contro l', diventa con 50 reti il bomber pi\u00f9 prolifico della storia della nazionale svedese, mentre l'8 seguente in occasione del pareggio per 1-1 contro l', valido per le qualificazioni all'Europeo 2016, raggiunge il traguardo delle 100 presenze in nazionale. Il 14 novembre 2015 sigla una rete nel 2-1 interno contro la , valido per l'andata dei play-off, ripetendosi anche tre giorni pi\u00f9 tardi con una doppietta nel 2-2 esterno. Grazie alle undici reti messe a segno durante le qualificazioni la Svezia approda agli Europei, risultando inoltre essere il secondo miglior realizzatore, dietro al polacco Lewandowski, primo con tredici gol.\nAl la Svezia raccoglie un solo punto nelle tre partite del girone: un pareggio per 1-1 contro l' e due sconfitte contro Italia e , entrambe per 1-0, con quest'ultima che gli preclude la qualificazione. Al termine dell'incontro con il Belgio, Ibrahimovi\u0107, a secco di reti nel torneo, annuncia il proprio ritiro dalla nazionale.\n2021-presente.\nNel marzo 2021, annuncia il proprio ritorno in nazionale maggiore a distanza di quasi cinque anni, venendo in seguito aggiunto nella lista dei convocati per le partite valide per le qualificazioni al campionato mondiale di calcio 2022. Gioca la sua prima partita con la selezione svedese il 24 marzo seguente, in occasione del successo per 1-0 contro la , in cui ha servito a Viktor Claesson l'assist per il gol vittoria della sua squadra. A causa di un infortunio subito nel finale di stagione con il \u00e8 costretto a saltare gli europei.\nStatistiche.\nIbrahimovi\u0107, tra club, nazionale maggiore e nazionali giovanili, ha collezionato 985 partite segnando 579 reti, alla media di 0,59 reti a partita.\nPresenze e reti nei club.\n\"Statistiche aggiornate al 23 gennaio 2022.\"\nRecord.\n\"Statistiche aggiornate al 20 novembre 2021.\""}
{"id": "2107551", "revid": "110157", "url": "https://it.wikipedia.org/wiki?curid=2107551", "title": "Biharugra", "text": "Biharugra \u00e8 un comune dell'Ungheria di 1.071 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107552", "revid": "1522738", "url": "https://it.wikipedia.org/wiki?curid=2107552", "title": "Sebastian (Disney)", "text": ""}
{"id": "2107555", "revid": "339392", "url": "https://it.wikipedia.org/wiki?curid=2107555", "title": "Quartieri di Catania", "text": ""}
{"id": "2107556", "revid": "167080", "url": "https://it.wikipedia.org/wiki?curid=2107556", "title": "Mediolanum (oppidum)", "text": ""}
{"id": "2107558", "revid": "767487", "url": "https://it.wikipedia.org/wiki?curid=2107558", "title": "Bucsa", "text": "Bucsa \u00e8 un comune dell'Ungheria di 2.533 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107560", "revid": "1745361", "url": "https://it.wikipedia.org/wiki?curid=2107560", "title": "Apocatequil", "text": "Apocatequil, secondo la mitologia inca, era il dio del fulmine. Tra i suoi compiti vi era quello di fungere da sacerdote capo nel culto della dea luna, \"Coniraya\". Potrebbe essere un aspetto di Catequil, o una divinit\u00e0 differente."}
{"id": "2107563", "revid": "76963", "url": "https://it.wikipedia.org/wiki?curid=2107563", "title": "Tim Minear", "text": "\u00c8 stato assistente alla regia per il film \"Platoon\" ed ha scritto vari episodi di \"X-files\".\nHa lavorato spesso con Joss Whedon, come ad esempio nella serie televisiva \"Angel\"."}
{"id": "2107568", "revid": "767487", "url": "https://it.wikipedia.org/wiki?curid=2107568", "title": "Csabacs\u0171d", "text": "Csabacs\u0171d \u00e8 un comune dell'Ungheria di 2.130 abitanti (dati 2001) . \u00c8 situato nella provincia di B\u00e9k\u00e9s. "}
{"id": "2107569", "revid": "767487", "url": "https://it.wikipedia.org/wiki?curid=2107569", "title": "Luis Echeberr\u00eda", "text": "Carriera.\nClub.\nGioc\u00f2 la maggior parte della sua carriera nell'Athletic Bilbao, debuttando il 10 settembre 1961 in -Athletic 2-1.\nNazionale.\nGioc\u00f2 4 partite con la nazionale di calcio spagnola, debuttando il 6 giugno 1962 in - 2-1. Nel 1964 vinse il Campionato europeo di calcio."}
{"id": "2107570", "revid": "834", "url": "https://it.wikipedia.org/wiki?curid=2107570", "title": "Don't Go to Sleep!", "text": ""}
{"id": "2107572", "revid": "767487", "url": "https://it.wikipedia.org/wiki?curid=2107572", "title": "Csabaszabadi", "text": "Csabaszabadi \u00e8 un comune dell'Ungheria di 380 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107573", "revid": "123117994", "url": "https://it.wikipedia.org/wiki?curid=2107573", "title": "Municipalit\u00e0 di Mestre-Carpenedo", "text": "La Municipalit\u00e0 di Mestre-Carpenedo (altrimenti detta Mestre Centro) \u00e8 una suddivisione amministrativa del comune di Venezia che comprende la porzione centrale della terraferma.\nIl Consiglio della Municipalit\u00e0 di Mestre-Carpenedo \u00e8 l'organo collegiale di indirizzo e controllo-politico amministrativo della Municipalit\u00e0 e rappresenta le esigenze della popolazione residente nell'ambito della circoscrizione.\n\u00c8 composto dal Presidente della Municipalit\u00e0 che lo presiede e da 28 Consigliere/i ed esercita poteri deliberativi in ordine alle materie istituzionali di propria competenza. Al Consiglio compete, inoltre, la formulazione di pareri e proposte su questioni ed interventi specifici inerenti all'ambito territoriale della Municipalit\u00e0 anche promuovendo momenti di studio, verifica, informazione e indagine su temi economici, politici, sociali, culturali e ambientali che interessano la collettivit\u00e0 residente.\nSuddivisione amministrativa.\nLa municipalit\u00e0 di Mestre-Carpenedo \u00e8 a sua volta divisa in 7 \"delegazioni di zona\":\nConfini e geografia.\n\u00c8 delimitata ad ovest dalla ferrovia Venezia-Udine (e, per un breve tratto, dalla Venezia-Trieste), a sud dalla Milano-Venezia e a nord dai confini comunali con Marcon e Mogliano Veneto; i confini orientali, invece, seguono alcuni assi stradali quali la tangenziale, via Martiri della Libert\u00e0, via Ca' Solaro.\nDella circoscrizione fa parte il centro di Mestre (abitato principale e sede della municipalit\u00e0), i sobborghi limitrofi di Carpenedo e della Bissuola e altre localit\u00e0 come la Favorita e Marocco. Comprende inoltre una parte della gronda lagunare con il parco di San Giuliano.\nI vecchi quartieri.\nCon la sua istituzione (2005) sono stati soppressi i quartieri \"9 Carpenedo-Bissuola\" e \"10 Mestre Centro\" a loro volta costituiti nel 1997 dagli ex quartieri \"12 Terraglio, 13 S. Lorenzo - XXV Aprile, 15 Piave 1866\" e \"11 Carpenedo-Bissuola\"."}
{"id": "2107577", "revid": "287204", "url": "https://it.wikipedia.org/wiki?curid=2107577", "title": "Ines Kresovic", "text": ""}
{"id": "2107579", "revid": "287204", "url": "https://it.wikipedia.org/wiki?curid=2107579", "title": "Marina Puskar", "text": ""}
{"id": "2107580", "revid": "767487", "url": "https://it.wikipedia.org/wiki?curid=2107580", "title": "Csan\u00e1dap\u00e1ca", "text": "Csan\u00e1dap\u00e1ca \u00e8 un comune dell'Ungheria di 2.914 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107581", "revid": "834", "url": "https://it.wikipedia.org/wiki?curid=2107581", "title": "Cry of the Cat", "text": ""}
{"id": "2107582", "revid": "287204", "url": "https://it.wikipedia.org/wiki?curid=2107582", "title": "Tamara Radocaj", "text": ""}
{"id": "2107583", "revid": "287204", "url": "https://it.wikipedia.org/wiki?curid=2107583", "title": "Maja Miljkovic", "text": ""}
{"id": "2107587", "revid": "287204", "url": "https://it.wikipedia.org/wiki?curid=2107587", "title": "Sonja Petrovic", "text": ""}
{"id": "2107588", "revid": "287204", "url": "https://it.wikipedia.org/wiki?curid=2107588", "title": "Miljana Musovic", "text": ""}
{"id": "2107590", "revid": "767487", "url": "https://it.wikipedia.org/wiki?curid=2107590", "title": "Cs\u00e1rdasz\u00e1ll\u00e1s", "text": "Cs\u00e1rdasz\u00e1ll\u00e1s \u00e8 un comune dell'Ungheria di 548 abitanti (dati 2001) . \u00c8 situato nella provincia di B\u00e9k\u00e9s. "}
{"id": "2107591", "revid": "287204", "url": "https://it.wikipedia.org/wiki?curid=2107591", "title": "Ana Perovic", "text": ""}
{"id": "2107595", "revid": "834", "url": "https://it.wikipedia.org/wiki?curid=2107595", "title": "The Heritage of Hastur", "text": ""}
{"id": "2107598", "revid": "1930971", "url": "https://it.wikipedia.org/wiki?curid=2107598", "title": "Russell T Davies", "text": "Biografia.\nDavies \u00e8 principalmente noto per essere il principale artefice, nonch\u00e9 sceneggiatore di numerosi episodi, del rinnovamento della serie TV \"Doctor Who\". Inoltre ha ideato e cosceneggiato le serie televisive \"Revelations\", \"Queer as Folk\", \"Torchwood\" e \"Le avventure di Sarah Jane\"."}
{"id": "2107599", "revid": "287204", "url": "https://it.wikipedia.org/wiki?curid=2107599", "title": "Milica Dabovic", "text": ""}
{"id": "2107602", "revid": "767487", "url": "https://it.wikipedia.org/wiki?curid=2107602", "title": "Doboz", "text": "Doboz \u00e8 un comune dell'Ungheria di 4.563 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107604", "revid": "834", "url": "https://it.wikipedia.org/wiki?curid=2107604", "title": "Soul of the Fire", "text": ""}
{"id": "2107605", "revid": "287204", "url": "https://it.wikipedia.org/wiki?curid=2107605", "title": "Jasmina Ilic", "text": ""}
{"id": "2107608", "revid": "247222", "url": "https://it.wikipedia.org/wiki?curid=2107608", "title": "Galatea (programma televisivo)", "text": "Galatea \u00e8 stato un programma televisivo italiano di genere rotocalco, realizzato in Virtual Set nel Centro di produzione RAI di Milano e andato in onda su Rai 2 il gioved\u00ec in terza serata tra l'ottobre del 2004 e il marzo del 2006.\nIl programma, che si caratterizza per un linguaggio innovativo e una grafica originale, esplora trasversalmente i vari mondi della cultura contemporanea raccontando in modo insolito cinema, teatro, moda, design, musica, arte e architettura.\nIn entrambe le edizioni la produzione ha scelto per la conduzione una giovane esordiente (Barbara Ortelli la prima e Lana Vladi la seconda) che, come il celebre mito greco, in ogni puntata viene \"plasmata\" da un diverso Pigmalione, rappresentato di volta in volta da un esperto dell'argomento trattato."}
{"id": "2107611", "revid": "695564", "url": "https://it.wikipedia.org/wiki?curid=2107611", "title": "Inside Out", "text": ""}
{"id": "2107613", "revid": "767487", "url": "https://it.wikipedia.org/wiki?curid=2107613", "title": "Dombegyh\u00e1z", "text": "Dombegyh\u00e1z \u00e8 un comune dell'Ungheria di 2.431 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107616", "revid": "729019", "url": "https://it.wikipedia.org/wiki?curid=2107616", "title": "Basilique de Saint-Denis (metropolitana di Parigi)", "text": "Basilique de Saint-Denis \u00e8 una stazione della metropolitana di Parigi sulla linea 13, situata al centro della citt\u00e0 di Saint-Denis a poche decine di metri dalla Cattedrale di Saint-Denis e dal municipio della citt\u00e0.\nStoria.\nLa stazione \u00e8 stata aperta nel 1976 in occasione dell'unificazione della linea 13 con la vecchia linea 14. Allora era stata chiamata \"Saint-Denis - Basilique\". La vecchia linea collegava il centro della sub-prefettura di Senna-Saint-Denis con il centro di Parigi.\nDal 1992, la parte orientale del centro di Saint-Denis \u00e8 servita dalla linea T1 della tranvia che conduce alla stazione della linea RER D.\nA seguito dell'inaugurazione del prolungamento della linea fino alla stazione Saint-Denis - Universit\u00e9 del 25 maggio 1998, \u00e8 stata ribattezzata \"Basilique de Saint-Denis\". La stazione \u00e8 decorata artisticamente per rimarcare la valenza artistica della citt\u00e0 e della sua cattedrale sacrario dei Re di Francia.\nNelle vicinanze.\nDall'11 marzo 2005 la zona circostante la stazione \u00e8 divenuta isola pedonale ed \u00e8 costellata da una serie di negozi."}
{"id": "2107617", "revid": "1573940", "url": "https://it.wikipedia.org/wiki?curid=2107617", "title": "Notechis scutatus", "text": "Il serpente tigre (Notechis scutatus ()) \u00e8 un serpente velenoso della famiglia Elapidae, endemico dell'Australia. \u00c8 l'unica specie del genere Notechis.\nDescrizione.\nL'aspetto di \"Notechis scutatus\" \u00e8 estremamente variabile, solitamente misura all'incirca 100 cm, ma la femmina pu\u00f2 raggiungere un massimo di 120 cm e il maschio di 150 cm.\nLe bande trasversali possono essere di colore giallo, marrone, olivastro, grigio o nero. La parte ventrale \u00e8 color crema, arancio, giallo, verde o grigio.\nDistribuzione e habitat.\n\"Notechis scutatus\" \u00e8 diffuso nella parte meridionale dell'Australia (Nuovo Galles del Sud, Queensland, Australia Meridionale, Australia Occidentale e Tasmania).\nHa molti habitat possibili tipicamente zone umide come paludi, fiumi, laghi, ma \u00e8 anche presente in praterie, giardini e in citt\u00e0.\nBiologia.\nComportamento.\nIl serpente tigre australiano non \u00e8 molto aggressivo e vive vicino alla civilt\u00e0 umana, infatti, non tende ad attaccare l'essere umano se non \u00e8 realmente minacciato. Quando si sente in pericolo solleva la testa in una tipica posizione preliminare d'attacco e sibila. \u00c8 noto per le sue finte di attacco e colpisce con precisione infallibile. Il serpente tigre usa il veleno per uccidere la preda, ma \u00e8 anche possibile che usi la costrizione.\nAlimentazione.\nSi nutrono specialmente di rane e rospi, tuttavia a dipendenza delle circostanze, si cibano anche di uccelli, roditori, lucertole e pesci. Le loro attivit\u00e0 si svolgono principalmente di notte, ma le abitudini possono cambiare a dipendenza dell'habitat e delle temperature.\nRiproduzione.\nLa riproduzione del serpente tigre \u00e8 ovovivipara. L'accoppiamento avviene in primavera e il periodo di gestazione \u00e8 di circa quattro mesi e mezzo. In media sono partoriti tra i 20 e i 40 piccoli, ma un eccezionale record \u00e8 stato di 64 individui da un esemplare.\nVeleno.\n\"Notechis scutatus\" \u00e8 uno dei serpenti pi\u00f9 velenosi al mondo. Il suo veleno \u00e8 neurotossico, coagulante e citotossico. I sintomi locali possono essere di dolore e gonfiore, progressivamente per\u00f2 vari muscoli subiscono una paralisi conducendo ad una possibile trombosi. Anche i muscoli respiratori possono paralizzarsi e poi condurre all'asfissia. Il rischio di mortalit\u00e0 in caso di mancanza di cure \u00e8 tra il 40 e il 50%.\nLa cura pi\u00f9 efficace \u00e8 quella di somministrare il siero contro il veleno del serpente tigre. \u00c8 possibile usare il siero polivalente che \u00e8 generale per gli elapidi, ma spesso \u00e8 necessario un dosaggio maggiore e pu\u00f2 causare reazioni anafilattiche. Dunque se \u00e8 possibile trovare tracce di veleno sulla ferita, si pu\u00f2 identificare la specie responsabile e usare l'antidoto monovalente con un risultato pi\u00f9 efficiente.\nTassonomia.\nSinonimi.\nSono stati riportati i seguenti sinonimi.\nSottospecie.\nSono conosciute due sottospecie:\nConservazione.\nLa \"IUCN Red List\" classifica \"Notechis scutatus\" come specie a basso rischio (\"Least Concern\").\nIn molti stati australiani \u00e8 una specie protetta, ed uccidere o ferirne uno pu\u00f2 implicare una multa di 7,500$ e addirittura per alcuni stati una pena di 18 mesi in prigione.\nInoltre \u00e8 illegale esportare un serpente nativo australiano."}
{"id": "2107618", "revid": "19933", "url": "https://it.wikipedia.org/wiki?curid=2107618", "title": "Apu Qun Tiqsi Wiraqutra", "text": ""}
{"id": "2107619", "revid": "729019", "url": "https://it.wikipedia.org/wiki?curid=2107619", "title": "Dombiratos", "text": "Dombiratos \u00e8 un comune dell'Ungheria di 757 abitanti (dati 2001) . \u00c8 situato nella provincia di B\u00e9k\u00e9s."}
{"id": "2107622", "revid": "112813969", "url": "https://it.wikipedia.org/wiki?curid=2107622", "title": "Embriologia umana", "text": "L'embriologia umana, come del resto l'embriologia in genere, studia lo sviluppo embrionale, cio\u00e8 le primissime fasi della vita, che hanno inizio con lo zigote.\nIl termine embrione viene utilizzato con significati non sempre coincidenti. Le prime fasi di sviluppo dell'organismo umano comunque sono universalmente definite: zigote, morula, blastula e gastrula. La letteratura scientifica \u00e8 abbastanza concorde invece nello stabilire la fine della fase embrionale attorno alla nona - dodicesima settimana, quando, sino al momento del parto, si parla correttamente di feto.\nL'Organizzazione mondiale della sanit\u00e0 ha comunque stabilito, sulla base della letteratura scientifica internazionale, che dopo la fecondazione e fino all'incirca al quattordicesimo giorno, il prodotto del concepimento potrebbe dividersi dando vita a un parto con pi\u00f9 nascituri, il che, insieme ad altre considerazioni (per esempio legate all'impossibilit\u00e0 di stabilire quali cellule formeranno la placenta e quali il nascituro) porta alcune correnti di pensiero ad affermare che non si pu\u00f2 parlare di embrione nel senso di futura \"persona\" prima del 14\u00ba giorno di gestazione. In questo caso parte della comunit\u00e0 scientifica definisce questo come stadio \"pre-embrionale\".\nLo studio delle modalit\u00e0 tramite le quali a partire da due cellule sessuali chiamate gameti si possa ottenere naturalmente un organismo vivente adulto, normalmente capace a sua volta di riprodursi, \u00e8 oggetto di studio della disciplina scientifica denominata biologia dello sviluppo, disciplina scientifica di cui l'embriologia umana, cos\u00ec come l'embriologia generale, fanno parte.\nSviluppo.\nTutte le fasi dello sviluppo saranno descritte dall'inizio della fecondazione dello zigote. Lo sviluppo \u00e8 regolato, dall'interno, dai geni, ereditati dai genitori e, dall'esterno, dalla complessa interazione biochimica con la mucosa uterina e con l'organismo della madre. Possono incidere sui fattori esterni l'alimentazione della madre ed eventuali farmaci da lei assunti durante la gravidanza. Il sistema unificato per fornire una cronologia dello sviluppo \u00e8 il sistema degli stadi di Carnegie.\nPrima settimana.\nDopo la fecondazione, contemporaneamente, la cellula uovo si divide in cellule sempre pi\u00f9 piccole, chiamate blastomeri lasciando inalterato il volume, e si dirige verso l'utero, sospinto dalle ciglia dell'ovidotto.\nDurante il terzo giorno, i blastomeri si compattano non lasciando spazi tra loro, e iniziano un processo di profonda modifica della struttura cellulare: aumenta la sintesi proteica, avviene la polarizzazione delle cellule interne, mentre quelle periferiche restano apolari e diventano pi\u00f9 piccole di quelle interne, formando tra loro giunzioni occludenti. Si definisce morula lo stadio in cui il germe conta da 8 a 16 blastomeri.\nFino allo stadio di 8 cellule, i blastomeri sono totipotenti; oltre, se rimossi, vengono rimpiazzati da altri gi\u00e0 differenziati, ovviamente dello stesso tipo.\nIl quarto giorno il germe entra nella cavit\u00e0 uterina e iniziano a comparire tra le cellule spazi pieni di fluido che si uniscono in uno solo, il blastocele. La morula si trasforma quindi in blastocisti, che ha un bordo esterno di blastomeri chiamato trofoblasto (che non far\u00e0 parte dell'embrione, ma costituir\u00e0 il corion e la placenta) e un cumulo da una parte sola della blastocisti, chiamato massa cellulare interna. La blastocisti rimane in sospensione per 2 giorni, dove triplica le sue dimensioni.\nAl quinto giorno le cellule del trofoblasto digeriscono attivamente la zona pellucida, permettendo la schiusa della blastocisti. La zona pellucida \u00e8 essenziale per il differenziamento del trofoblasto.\nUna volta libera, la blastocisti nel sesto giorno, aggancia l'endometrio formando dei nodi che la fissano alla parete. La penetrazione avviene nel settimo giorno attraverso enzimi secreti dalle cellule del trofoblasto che si trovano a diretto contatto con l'endometrio, le quali si trasformano in sinciziotrofoblasto; le altre cellule del trofoblasto diventano citotrofoblasto. Anche all'interno, le cellule a diretto contatto con il blastocele si trasformano, formando l'ipoblasto.\nIl sinciziotrofoblasto \u00e8 formato da cellule polinucleate con attivit\u00e0 invadente, dirompente, digerente; la sua attivit\u00e0 serve a distruggere le cellule endometrali per far penetrare la blastocisti nell'endometrio e al contempo liberare nutrienti (nutrizione istotrofica). \u00c8 responsabile della reazione deciduale e produce hCG, un fattore che salva il corpo luteo, trasformandolo in corpo luteo gravidico impedendo quindi le mestruazioni. Infine determina la protezione immunologica dell'embrione al contatto con i tessuti materni.\nNella prima settimana \u00e8 necessaria la presenza di LH e progesterone in quantit\u00e0 maggiore rispetto a quella di estrogeni. \nSeconda settimana.\nNell'ottavo e nono giorno la blastocisti attraversa l'epitelio endometriale e, a mano a mano che penetra, tutte le cellule del trofoblasto a contatto con l'endometrio si trasformano in sinciziotrofoblasto.\nCompaiono vescicole tra le cellule del sinciziotrofoblasto e quelle della massa cellulare interna che confluiscono in una unica, che \u00e8 la cavit\u00e0 dell'amnios. Inoltre le cellule si dispongono su due strati: gli amnioblasti, cellule sferiche a diretto contatto con l'endometrio, e l'epiblasto, formato da cellule grandi e cilindriche a diretto contatto con l'amnios che si trovano direttamente sopra l'ipoblasto. Quest'ultimo \u00e8 formato da cellule cubiche e si espande lungo tutte le pareti del blastocele racchiudendolo nella cosiddetta membrana di Heuser.\nLa parte di epiblasto che si differenzia \u00e8 quella a primo contatto con l'endometrio, che si trasforma in cellule pi\u00f9 sferiche chiamate amnioblasti.\nAl decimo giorno la blastocisti \u00e8 gi\u00e0 completamente penetrata nello stroma dell'endometrio, formando un tappo di chiusura costituito da un coagulo di sangue. Il sinciziotrofoblasto circonda tutta la blastocisti, ma \u00e8 particolarmente esteso al polo embrionale, dove \u00e8 misto a detriti cellulari e capillari che ha liso durante la penetrazione.\nL'epiblasto prolifera attivamente cellule mesenchimali che si insinuano tra la membrana di Heuser e i trofoblasti, il mesoderma extraembrionale.\nNel sinciziotrofoblasto iniziano a crearsi delle lacune piene di sangue e fluidi ghiandolari, che a partire dal dodicesimo giorno si fondono tra loro creando una rete di canali in cui il sangue derivante dai capillari materni arteriosi e venosi inizia a circolare in questo sistema lacunare (passaggio a nutrizione emotrofica). Intanto dall'ipoblasto si genera un altro strato di cellule che ricopre la membrana di Heuser, per poi sostituirla.\nCompaiono delle cavit\u00e0 nel mesoderma extraembrionale che durante il tredicesimo giorno confluiscono in una sola, chiamato celoma extraembrionale, che circonda completamente il sacco vitellino e riduce il mesoderma extraembrionale a due foglietti: quello che si accolla al citotrofoblasto e all'amnios (somatopleura extraembrionale) e quello che si accolla al sacco vitellino, all'epiblasto e all'ipoblasto (splancnopleura extraembrionale);essi si continuano l'uno nell'altro tramite il peduncolo di connessione, che diverr\u00e0 il futuro cordone ombelicale. Inoltre il citotrofoblasto crea i villi primari, delle strutture esterne alla blastocisti, che penetrano nel sinciziotrofoblasto.\nIl quattordicesimo giorno le cellule generate dall'ipoblasto hanno sostituito completamente la membrana di Heuser e racchiudono una cavit\u00e0 chiamata sacco vitellino secondario.\nNella seconda settimana avvengono inoltre le tappe fondamentali per la reazione deciduale, ossia la modificazione morfologica delle cellule stromali dell'endometrio che diventano altamente trofiche per la blastocisti e limitano contemporaneamente l'invasione della stessa.\nTerza settimana.\nVerso il quindicesimo giorno alcune cellule migrano dalla periferia verso l'asse centrale, creando un ispessimento chiamato linea primitiva. All'estremit\u00e0 anteriore della linea si forma un ispessimento chiamato nodo di Hensen. Lungo la linea fino al nodo, le cellule migranti dell'epiblasto proliferano, cambiano forma e poi si invaginano all'interno del disco embrionale.\nQuelle che si invaginano per prime si inseriscono tra epiblasto e ipoblasto, espandendosi e sostituendo man mano l'ipoblasto. Questo nuovo strato si chiama endoderma.\nQuelle che si invaginano successivamente si spostano lungo la membrana basale dell'epiblasto, riempiendo lo spazio tra epiblasto ed endoderma; questo \u00e8 il mesoderma. Ci\u00f2 che resta dell'epiblasto prende il nome di ectoderma.\nTutto questo processo prende il nome di gastrulazione, ed \u00e8 accompagnato sia da un accrescimento del disco che da un allungamento, nonch\u00e9 dallo spostamento delle invaginazioni e del nodo di Hensen verso le zone posteriori, che verr\u00e0 completato solo alla quarta settimana. Al sedicesimo giorno si creano delle depressioni circolari dove l'ectoderma si salda fortemente con l'endoderma, una anteriormente e una posteriormente. Quella anteriore viene chiamata membrana faringea e la posteriore membrana cloacale. Inoltre dal sacco vitellino parte una estroflessione in direzione del peduncolo di connessione chiamata allantoide.\nNel diciassettesimo giorno le cellule mesodermiche hanno occupato tutto lo spazio disponibile tra endoderma ed ectoderma, tranne che in corrispondenza delle membrane faringea e cloacale, dove \u00e8 del tutto assente. Le cellule che penetrano attraverso il nodo di Hensen si muovono in linea retta verso la membrana faringea creando il cosiddetto processo cefalico all'interno del foglietto mesodermico, e una depressione dal lato ectodermico chiamata fossetta primitiva. Questa fossetta si prolunga all'interno del processo cefalico trasformandolo in un tubo cavo (canale cordale), spingendosi fino al sacco vitellino, e permettendo la comunicazione tra questi e la cavit\u00e0 amniotica (canale neurenterico o di Lieberk\u00fchn). Tale processo permette il ripiegamento della placca cordale in un cordone pieno, la notocorda, mentre l'ectoderma e l'endoderma si richiudono.\nDurante la formazione della notocorda le cellule immediatamente sovrastanti diventano pi\u00f9 alte e voluminose creando una regione nell'ectoderma pi\u00f9 spessa, la placca neurale. Questa inizialmente ha una forma ovoidale che si estende a mano a mano che il processo cefalico avanza. Al diciannovesimo giorno, quando la notocorda si \u00e8 formata completamente, i bordi della placca neurale si innalzano formando le pieghe neurali che si incurvano sempre pi\u00f9 e, al ventunesimo giorno, convergono e si chiudono dando origine al tubo neurale e alla cresta neurale (la parte della doccia che non si chiude nel tubo). La placca neurale altres\u00ec spinge il nodo di Hensen e la linea primitiva verso la membrana cloacale.\nNel diciottesimo giorno, le cellule del mesoderma pi\u00f9 vicine al processo cefalico proliferano attivamente dando origine a ispessimenti paralleli (mesoderma parassiale). Nel mesoderma laterale, invece, si creano delle cavit\u00e0 che confluiscono separandolo in somatopleura (a contatto con l'ectoderma) e splancnopleura (ricopre l'endoderma). Il tratto di mesoderma che collega il parassiale al laterale si ispessisce a sua volta in due cordoni paralleli (mesoderma intermedio). Alla fine della terza settimana il mesoderma posto a fianco del tubo neurale si organizza in raggruppamenti chiamati somitomeri.\nIl cuore e i vasi sanguigni derivano dagli angioblasti, cellule mesenchimali che derivano dalla splancnopleura. Il sangue, invece, viene prodotto soltanto nelle isole sanguigne che si trovano nel sacco vitellino; successivamente con l'accumulo di emoglobina in quantit\u00e0 rilevanti, gli eritoblasti delle isole diventano eritrociti primitivi.\nGli angioblasti si aggregano, invece, in vescicole sempre pi\u00f9 grandi formando i cordoni angioblastici che accrescendosi e unendosi tra loro creano vasi sanguigni distribuiti uniformemente. La prima rete di vasi si forma nel sacco vitellino, poi nel peduncolo, poi nel corion e finalmente si uniscono agli abbozzi del cuore. L'accrescimento dei vasi dipende dalla quantit\u00e0 di sangue che li attraversa.\nNell'area cardiogena le cellule del mesenchima formano due cordoni endocardici, destro e sinistro, che creano le cavit\u00e0 al loro interno e si collegano tra loro a seguito dei ripiegamenti della quarta settimana in un tubo solo, l'endocardio. Successivamente altre cellule, prevalentemente contrattili, si associano al tubo cardiaco generando il miocardio, separato dall'endocardio dalla gelatina cardiaca. Un terzo gruppo di cellule ricopre il miocardio, l'epicardio. Il cuore inizia a battere il giorno 22, e solo al 24 \u00e8 in collegamento con la rete vascolare.\nQuarta settimana.\nNella quarta settimana avviene la trasformazione dell'embrione da una struttura essenzialmente piatta ad una cilindrica, e la crescita della cavit\u00e0 amniotica, e quindi dell'ectoderma, pi\u00f9 rapida rispetto al resto dell'embrione, e comunque in senso longitudinale. Tale espansione si traduce in uno \"strabordo\" dell'ectoderma sul resto del corpo, creando cos\u00ec una piega cefalica e una piega caudale, che gli abbozzi anteriori si portano sotto l'endoderma e ruotano su loro stessi; la rotazione a met\u00e0 della quarta settimana \u00e8 di 180\u00b0. Le pieghe si sviluppano anche in senso trasversale, con l'effetto di deporre uno strato di amnios attorno all'intero embrione e di ripiegare appunto i foglietti ruotando gli abbozzi. Le due pieghe danno origine quindi all'intestino primitivo, il cui lume \u00e8 formato dal sacco vitellino rimasto nella piega dell'endoderma. La restante parte dell'endoderma crea il dotto vitellino. Il sacco vitellino racchiuso diventa la vescicola ombelicale.\nDurante l'espansione del sacco amniotico, viene circondato sia il peduncolo ombelicale che il dotto del sacco vitellino, creando un rivestimento unico, il cordone ombelicale primitivo.\nI movimenti delle pieghe creano altres\u00ec delle depressioni a forma di imbuto: una cefalica che termina con la membrana faringea (stomodeo); una caudale che termina con la membrana cloacale (proctodeo).\nUna tasca dello stomodeo (tasca di Rathke) forma la adenoipofisi, mentre la neuroipofisi proviene dal pavimento del diencefalo.\nAl 24\u00ba giorno il tubo neurale \u00e8 chiuso lungo l'asse e anche le estremit\u00e0 (neuropori) sono chiuse, quella posteriore in leggero ritardo. La cresta neurale (4\u00b0 foglietto) migra in diverse direzioni, formando le pi\u00f9 disparate categorie: neuroni, neuroglia, melanociti e parte del derma, cartilagini della testa, muscoli dell'iride, la pars midollare del surrene e il setto del cuore. Tutto il restante endoderma va a formare le strutture di protezione e di scambio con l'esterno del corpo umano.\nIn principio si formano 42 coppie di somitomeri, di cui le prime 7 si uniscono tra loro, le ultime 5 degenerano, mentre le restanti 32 si frammentano in blocchi pieni chiamati somiti. Questi creano una cavit\u00e0 centrale, il miocele. Le cellule rivolte verso il tubo neurale costituiscono lo sclerotomo (vanno a formare vertebre, coste e scapole); quelle esterne formano il dermomiotomo, che si suddivide in dermatomo (parte del derma) e miotomo (muscoli del tronco e arti). Gli sclerotomi si separano dai somiti e si dispongono attorno al tubo neurale e alla notocorda; i dermatomi migrano verso l'ectoderma.\nIl mesoderma intermedio dopo lo staccamento dei somiti, andr\u00e0 a formare l'apparato urogenitale.\nIl celoma, dopo l'avvolgimento dell'amnios, viene racchiuso in cavit\u00e0: quella pleurica, pericardica e peritoneale. Le cellule che tappezzano queste cavit\u00e0 derivano dalla somatopleura (strato parietale) e dalla splancnopleura (strato viscerale).\nLa somatopleura inoltre andr\u00e0 a formare la maggior parte del derma, parte della muscolatura liscia e le cartilagini e ossa degli arti, mentre la splancnopleura d\u00e0 origine a sangue, cuore, parte della muscolatura liscia e la parte corticale della ghiandola surrenale.\nL'endoderma forma infine quella che \u00e8 la componente epiteliale dell'intestino e degli organi annessi.\nFine del periodo embrionale.\nDopo circa 8-9 settimane di sviluppo embrionale si parla ormai di feto, e l'immagine a destra illustra a che livello di sviluppo si \u00e8 arrivati in questo momento."}
{"id": "2107623", "revid": "10125", "url": "https://it.wikipedia.org/wiki?curid=2107623", "title": "Embriogenesi umana", "text": ""}
{"id": "2107624", "revid": "1566286", "url": "https://it.wikipedia.org/wiki?curid=2107624", "title": "Kaz Kuzui", "text": "\u00c8 il marito di Fran Rubel Kuzui.\n\u00c8 stato produttore esecutivo di Buffy e del suo spin-off Angel."}
{"id": "2107627", "revid": "287204", "url": "https://it.wikipedia.org/wiki?curid=2107627", "title": "Inside Out (EP)", "text": ""}
{"id": "2107634", "revid": "767487", "url": "https://it.wikipedia.org/wiki?curid=2107634", "title": "Vicente Guillot", "text": "Carriera.\nClub.\nDopo aver trascorso due anni nel , filiale del , venne integrato nella prima squadra valenciana per una tourn\u00e9e in diversi Stati europei. L'ottimo rendimento in quelle amichevoli gli diede la possibilit\u00e0 di debuttare ufficialmente nella squadra ufficiale.\nNelle sue otto stagioni a Valencia, fu un autentico idolo, dividendo i tifosi in due grandi fazioni, i \"waldistas\", che preferivano l'attaccante brasiliano Waldo Machado, ed i suoi tifosi, conosciuti come \"guillotistas\". I due attaccanti avevano qualit\u00e0 tali da formare una coppia letale per gli avversari.\nDurante la sua permanenza vinse una Coppa del Re e due Coppe delle Fiere, nel 1961-1962 e nel 1962-1963. L'arrivo di Alfredo Di St\u00e9fano alla guida del club pose fino al dominio del due attaccanti e si trasfer\u00ec all'.\nNazionale.\nGioc\u00f2 6 partite con la nazionale di calcio spagnola, segnando 4 reti. Debutt\u00f2 il 1\u00ba novembre 1962 in Spagna- 6-0, gara in cui realizz\u00f2 una tripletta. Il quarto gol lo segn\u00f2 un mese pi\u00f9 tardi, il 2 dicembre nel pareggio 1-1 contro il . Nel 1964 vinse il Campionato europeo di calcio. Concluse la carriera in nazionale il 5 maggio 1965 in -Spagna 1-0."}
{"id": "2107635", "revid": "220256", "url": "https://it.wikipedia.org/wiki?curid=2107635", "title": "Edward de Bono", "text": ""}
{"id": "2107636", "revid": "1546219", "url": "https://it.wikipedia.org/wiki?curid=2107636", "title": "Apu (divinit\u00e0)", "text": "Gli Apu, nella religione e nella mitologia di Per\u00f9, Ecuador e Bolivia, sono gli spiriti delle montagne che proteggono le persone che si avventurano sui monti. Il termine si fa risalire all'impero inca.\nSignificati di Apu.\nIl termine \"apu\" ha numerosi possibili significati, a seconda del contesto in cui viene usato:\nApu di Cusco.\nI dodici apu sacri di Cusco sono: Ausangate, Salkantay, Mama Simona, Pikol, Manuel Pinta, Wanakauri, Pachatusan, Pijchu, Sacsayhuam\u00e1n, Viracocha, Pukin e Senq'a.\nAltri apu sono: Akamari, Illampu, Signora degli Illimani, Machu Picchu, Pitusiray, Putu Cusi, Tunupa, Wakac Willka, Huayna Picchu e Yanantin."}
{"id": "2107637", "revid": "155634", "url": "https://it.wikipedia.org/wiki?curid=2107637", "title": "Municipalit\u00e0 di Lido-Pellestrina", "text": "La Municipalit\u00e0 di Lido-Pellestrina altrimenti detta Venezia Litorale \u00e8 una suddivisione amministrativa del comune di Venezia (appartenente alla zona \"estuario\") che comprende i due litorali del Lido e di Pellestrina.\nCon la sua istituzione (2005) sono stati soppressi i quartieri 3 \"Lido-Alberoni-Malamocco\" e 4 \"Pellestrina-San Pietro in Volta\" a loro volta costituiti nel 1997 dagli ex quartieri 5 \"Lido-Malamocco-Alberoni\" e 6 \"Pellestrina-S. Pietro in Volta\".\nGeografia fisica.\nTerritorio.\nDella circoscrizione fanno parte gli abitati del Lido di Venezia (centro principale e sede della municipalit\u00e0), Malamocco e Alberoni sull'isola del Lido e di Santa Maria del Mare, San Pietro in Volta e Pellestrina sull'isola di Pellestrina. Vi \u00e8 compresa anche la laguna sud con le relative isole, tra le quali Poveglia, Santo Spirito, San Lazzaro degli Armeni e gli Ottagoni.\nDelegazione di zona di Pellestrina.\nLa \"delegazione di zona di Pellestrina\" \u00e8 un organismo della municipalit\u00e0 che \"opera nell'ambito territoriale dell'ex Consiglio di Quartiere n.4, che si identifica con l'isola di Pellestrina, comprendente le localit\u00e0 di Pellestrina, Portosecco, S.Pietro in Volta e S. Maria del Mare\"."}
{"id": "2107640", "revid": "1543377", "url": "https://it.wikipedia.org/wiki?curid=2107640", "title": "Campagne partiche di Marco Antonio", "text": "Le campagne partiche di Marco Antonio furono combattute nel 37-33 a.C. nell'Oriente ellenistico dal corpo di spedizione romano guidato da Marco Antonio contro l'Impero partico. Costituirono il tentativo di vendicare la disfatta subita da Marco Licinio Crasso nella battaglia di Carre del 53 a.C. e di assoggettare in modo definitivo la pericolosa potenza orientale.\nPreceduta da una serie di operazioni preliminari tra il 40 e il 38 a.C. per respingere l'invasione partica delle province romane d'Oriente, la grande campagna partica di Marco Antonio del 36 a.C., condotta secondo i piani strategici predisposti anni prima da Gaio Giulio Cesare, si concluse con un grave insuccesso. Dopo un'avanzata iniziale, Marco Antonio dovette ripiegare in difficili condizioni e sotto gli attacchi nemici; il condottiero riusc\u00ec a salvare il suo esercito ma non pot\u00e9 infliggere una sconfitta definitiva ai Parti. Negli anni seguenti il triumviro ottenne alcuni successi in Armenia ma dovette rinunciare a nuove invasioni a causa del precipitare dei rapporti politici con il rivale Cesare Ottaviano.\nContesto storico: Roma contro l'Impero partico.\nNel 53 a.C. era disastrosamente fallita la campagna di Marco Licinio Crasso in Oriente contro il temibile Impero partico; dopo aver attraversato l'Eufrate ed essere avanzato nel territorio desertico mesopotamico, l'esercito romano era stato quasi completamente distrutto nella battaglia di Carre e Crasso era stato ucciso. La testa e la mano destra del comandante romano furono mandate a Orode II, il re dei Parti. Nonostante il disastro, i Romani riuscirono tuttavia a difendere la provincia di Siria e nel 51 a.C. un'invasione dei Parti venne agevolmente respinta dalle due legioni rimaste guidate dall'allora governatore, Gaio Cassio Longino.\nGaio Giulio Cesare aveva progettato nel 44 a.C. una grande spedizione contro l'Impero partico per vendicare la disfatta di Crasso e accrescere ulteriormente il suo prestigio e il suo potere a Roma con una nuova impresa vittoriosa; il dittatore aveva previsto una campagna della durata di tre anni e forse aveva anche pianificato un prolungamento della spedizione passando nel percorso di ritorno per la Dacia e la Germania. Cesare, alla vigilia del suo assassinio il 15 marzo 44 a.C., era in procinto di partire per l'Oriente dove aveva raccolto un esercito imponente, rafforzato da grandi contingenti di cavalleria alleata; egli aveva previsto di attaccare i Parti passando da settentrione attraverso l'Armenia e la Media Atropatene con un lungo movimento aggirante evitando in questo modo di inoltrarsi nel territorio desertico a est dell'Eufrate dove Crasso era andato incontro al disastro.\nLa morte di Cesare cambi\u00f2 completamente la situazione nell'Oriente romano. I piani della campagna partica vennero inevitabilmente accantonati e Marco Antonio, console superstite e principale luogotenente del dittatore, trasfer\u00ec in Italia, per impiegarle per i suoi obiettivi politici nella lotta tra le fazioni, buona parte delle legioni approntate per la spedizione; inoltre i due principali cesaricidi, Marco Giunio Bruto e Gaio Cassio Longino lasciarono Roma nell'estate del 44 a.C. e si trasferirono in Oriente dove in pochi mesi presero il controllo delle legioni romane presenti nelle province di Siria e Asia e costituirono una solida base di potere per la lotta contro la fazione cesariana guidata da Marco Antonio e da Cesare Ottaviano, il giovane erede del dittatore.\nNel 42 a.C. Bruto e Cassio concentrarono le loro forze e decisero di marciare attraverso l'Ellesponto fino in Grecia per affrontare lo scontro decisivo contro i capi cesariani, Marco Antonio, Cesare Ottaviano e Marco Emilio Lepido, che avevano concluso il cosiddetto secondo triumvirato, un preciso patto politico-militare per il predominio politico a Roma e la spartizione dei territori della Repubblica. Le province orientali romane di Asia e Siria vennero lasciate, dopo la partenza delle legioni di Cassio, quasi prive di difese ed esposte ad eventuali minacce esterne. La doppia battaglia di Filippi combattuta nell'ottobre 42 a.C. decise l'esito della guerra civile tra i triumviri e i cesaricidi; Marco Antonio ottenne una decisiva vittoria, Bruto e Cassio si suicidarono e la fazione repubblicana venne distrutta o dispersa. Dopo la vittoria, mentre Cesare Ottaviano rientrava in Italia per presiedere all'ingrato compito di espropriare i terreni da assegnare ai veterani delle legioni cesariane, Marco Antonio rimase in Grecia con una parte dell'esercito vittorioso e ben presto si rec\u00f2 in Oriente per riorganizzare il dominio romano in quei territori.\nFasi iniziali del conflitto.\nInvasione partica delle province romane d'Oriente (41-40 a.C.).\nMarco Antonio trascorse l'inverno del 42 a.C. in Oriente esigendo pesanti tributi dai potentati locali, colpendo gli alleati dei cesaricidi e organizzando un nuovo sistema di alleanze; accolto ovunque trionfalmente, il triumviro arriv\u00f2 ad Efeso, poi viaggi\u00f2 in Frigia, Galazia e Cappadocia, infine giunse a Tarso in Cilicia, da dove intim\u00f2 alla regina d'Egitto Cleopatra di raggiungerlo per dare spiegazioni sul suo equivoco comportamento durante la recente guerra civile.\nLa regina d'Egitto riusc\u00ec facilmente a convincere Marco Antonio della sua fedelt\u00e0 alla fazione cesariana e tra i due inizi\u00f2 subito un'intensa relazione amorosa; peraltro Cleopatra ritorn\u00f2 presto in patria e Antonio trascorse altro tempo in Oriente dove stabilizz\u00f2 la situazione nella provincia d'Asia, affidata al controllo di Tito Munazio Planco, e nella provincia di Siria, dove install\u00f2 Lucio Decidio Saxa. Prese queste decisioni, Marco Antonio raggiunse l'Egitto nell'inverno del 41 a.C. e visse alcuni mesi con Cleopatra apparentemente disinteressandosi degli oscuri sviluppi in corso in Italia e della precaria situazione in Oriente. In realt\u00e0 \u00e8 possibile che Marco Antonio progettasse fin da questo momento di guidare una grande campagna d'Oriente contro la Persia, riprendendo i famosi piani di Giulio Cesare, per affermare il suo ruolo dominante nel triumvirato ed ergersi come un nuovo Alessandro Magno; a questo scopo l'alleanza con l'Egitto poteva essere decisiva anche per la possibilit\u00e0 di utilizzare le immense ricchezze del regno per finanziare la difficile e costosa spedizione orientale.\nDurante l'inverno 41-40 a.C., mentre Marco Antonio si tratteneva ad Alessandria, tuttavia la situazione nelle province romane d'Oriente era precipitata; sollecitati dai potentati locali detronizzati dal triumviro ad invadere la Siria e l'Asia che apparivano disorganizzate e malsicure per i Romani, i Parti avevano deciso di passare all'attacco; il re Orode II era stato inoltre convinto a prendere l'audace iniziativa da Quinto Labieno, il figlio di Tito Labieno, che gi\u00e0 prima della battaglia di Filippi si era recato alla corte di Ctesifonte per richiedere l'aiuto dei Parti nella guerra contro i triumviri. \nNel febbraio 40 a.C. l'esercito partico guidato da Quinto Labieno e da Pacoro, il figlio del re Orode II, attravers\u00f2 l'Eufrate e attacc\u00f2 Apamea dove Decidio Saxa cerc\u00f2 di resistere con le sue deboli forze che peraltro, essendo costituite dai vecchi presidi lasciati indietro da Cassio prima della battaglia di Filippi, non erano del tutto affidabili. Labieno riusc\u00ec infatti a minare la coesione del nemico e favor\u00ec defezioni che costrinsero Saxa ad evacuare Apamea e ripiegare su Antiochia da dove venne ben presto costretto nuovamente a ritirarsi. Decidio Saxa abbandon\u00f2 la Siria e pass\u00f2 in Cilicia dove, inseguito da Quinto Labieno, venne sconfitto e ucciso; i Parti arrivarono fino alle coste della Caria, mentre Tito Munazio Planco si rifugiava in un'isola dell'Egeo. I re vassalli della Commagene, Cappadocia e Galazia, abbandonarono Roma o si dimostrarono inaffidabili; a sud Pacoro con un altro esercito partico invase la Palestina e raggiunse Gerusalemme dove install\u00f2 come re Antigono II Asmoneo; nella provincia di Siria solo Tiro rimase in possesso dei romani.\nMarco Antonio ricevette le prime notizie dell'invasione partica nel marzo 40 s.C.; egli, seriamente preoccupato, part\u00ec subito da Alessandria e raggiunse in nave Tiro dove comprese la gravit\u00e0 della situazione a causa della debolezza delle difese romane presenti in Oriente; le sue legioni veterane si trovavano in Macedonia, in Italia e in Gallia e quindi Antonio decise di trasferirsi temporaneamente a Efeso prima di recarsi in Grecia dove contava di raggruppare tutte le sue forze. Ad Efeso il triumviro venne tuttavia informato della grave situazione in Italia dove era esplosa la guerra di Perugia e dove l'accordo con Cesare Ottaviano sembrava irreversibilmente incrinato; una nuova guerra civile era in corso tra i suoi luogotenenti in Italia, guidati dalla moglie Fulvia, e i generali di Ottaviano.\nAntonio dovette quindi rinunciare per il momento a contrastare l'invasione dei Parti e concentrare tutte le sue forze per la guerra contro Ottaviano; egli raggiunse Atene dove si incontr\u00f2 con Fulvia nel luglio 40 a.C., poi, dopo aver rafforzato le sue posizioni con accordi di alleanza con Lucio Munazio Planco, Gaio Asinio Pollione, Gneo Domizio Enobarbo e Sesto Pompeo, ritorn\u00f2 in Italia e attacc\u00f2 Brindisi nel settembre 40 a.C., mettendo in difficolt\u00e0 i generali di Ottaviano. Alla fine una nuova disastrosa guerra civile fu evitata; dopo colloqui preliminari e oscuri intrighi, Marco Antonio e Ottaviano conclusero nell'autunno 40 a.C. il trattato di Brindisi che ricostituiva il triumvirato e prevedeva una nuova suddivisione delle province di Roma. Marco Emilio Lepido, ormai privo di potere, manteneva solo il controllo dell'Africa, Cesare Ottaviano ottenne le province occidentali, Spagna, Gallia e Illirico, mentre Antonio si riserv\u00f2 l'Oriente con la Macedonia, la Grecia, l'Asia, la Siria. Il nuovo accordo venne suggellato da un'alleanza matrimoniale; Fulvia era morta e Marco Antonio spos\u00f2 Ottavia, la sorella del suo rivale.\nCampagne di Ventidio Basso (39-38 a.C.).\nConcludendo il trattato di Brindisi, Marco Antonio sembrava rinunciare all'Occidente romano e riprendere la sua politica orientaleggiante su cui gli storici antichi videro l'influenza determinante di Cleopatra; in realt\u00e0 Antonio probabilmente riteneva che il futuro di Roma risiedesse nelle ricche ed evolute regioni orientali ma egli non aveva affatto ceduto completamente l'Italia a Cesare Ottaviano; egli conservava la facolt\u00e0 di arruolare nuove legioni tra le robuste e combattive popolazioni italiche. Il triumviro riteneva che con le legioni italiche, le alleanze orientali e le ricchezze dell'Egitto fosse possibile compiere la grande campagna alla conquista della Persia.\nIn un primo tempo tuttavia Marco Antonio si trattenne a Roma, dove la situazione sociale era critica e dove la posizione politica dei triumviri era debole; quindi, nel settembre del 39 a.C., si rec\u00f2 con la sua nuova moglie ad Atene dove install\u00f2 il suo quartier generale e controll\u00f2 inizialmente le province orientali. Per difendere la Siria e l'Asia dall'invasione partica, in attesa del suo intervento diretto, egli aveva gi\u00e0 inviato sul posto il suo miglior luogotente Publio Ventidio Basso con undici legioni veterane; la provincia d'Asia venne assegnata a Lucio Munazio Planco, Domizio Enobarbo ebbe il governo della Bitinia, mentre Asinio Pollione ricevette l'invarico trasferire via terra in Macedonia le altre legioni veterane che aveva in Occidente.\nPublio Ventidio Basso, personaggio di oscure origini ma di notevole capacit\u00e0 militare, ottenne importanti vittorie; nell'agosto 39 a.C. marci\u00f2 rapidamente contro Quinto Labieno che, sorpreso dall'arrivo delle legioni, batt\u00e9 precipitosamente in ritirata; l'esercito romano di Ventidio lo insegu\u00ec fino in Siria dove stava affluendo di rinforzo la cavalleria dei Parti. Nella battaglia del Monte Tauro il comandante romano sconfisse nettamente la temuta cavalleria dei Parti che, senza ricongiungersi con le residue forze di Labieno, si era incautamente lanciata in una carica in salita contro le legioni opportunamente schierate da Ventidio sulle pendici dominanti dell'altura. Le residue truppe di Quinto Labieno si disgregarono o defezionarono e lo stesso Labieno, che aveva tentato di trovare rifugio in Cilicia con alcuni compagni, venne catturato e ucciso.\nDopo questo brillante successo Ventidio Basso occup\u00f2 l'intera Cilicia e invi\u00f2 verso il confine con la Siria il suo luogotenente Poppedio Silone che con la cavalleria raggiunse il Monte Amano (l'attuale Giaour Dagh) dove tuttavia venne messo in seria difficolt\u00e0 dai difensori del valico guidati da Franapate, il principale generale di Pacoro. Silone rischi\u00f2 il disastro e la situazione venne ristabilita a favore dei Romani grazie al pronto intervento di Ventidio con il grosso delle legioni; i Parti, in inferiorit\u00e0 numerica e colti di sorpresa, furono pesantemente sconfitti nella battaglia del Monte Amano, lo stesso generale Franapate venne ucciso e i superstiti ripiegarono in rotta a est dell'Eufrate dopo aver abbandonato tutti i territori invasi. Ventidio pot\u00e9 quindi liberare agevolmente la provincia di Siria e scendere in Palestina che venne rapidamente occupata dalle legioni; il comandante romano intimid\u00ec il re giudeo Antigono II e sottomise i dinasti locali che avevano sostenuto l'invasione dei Parti, esigendo forti contributi; nonostante questa serie di successi peraltro Ventidio Basso non ricevette riconoscimenti ufficiali dal Senato romano che ritenne opportuno ringraziare soprattutto Marco Antonio che, pur non avendo guidato le operazioni, era il responsabile supremo dell'Oriente.\nNella primavera del 38 a.C. i Parti tentarono di prendere la rivincita e un grande esercito, guidato personalmente da Pacoro, ripass\u00f2 l'Eufrate e invase di nuovo la provincia romana di Siria; le truppe romane non erano raggruppate e Ventidio Basso venne sorpreso da questa improvvisa avanzata. Egli in un primo momento rinunci\u00f2 ad ostacolare il passaggio dell'Eufrate e cerc\u00f2 soprattutto di guadagnare tempo per poter concentrare tutte le legioni e affrontare il pericolo; il generale romano riusc\u00ec, diffondendo false informazioni, a rallentare l'avanzata nemica e pot\u00e9 schierare il suo esercito al completo presso il Monte Gindaro in Cyrrhestica, a 50\u00a0km ad est di Antiochia.\nLa battaglia del Monte Gindaro, combattuta secondo la tradizione il 9 agosto del 38 a.C. anniversario della catastrofe di Carre, si concluse con una grande vittoria di Ventidio Basso; la cavalleria leggera dei Parti attacc\u00f2 di nuovo inprudentemente le legioni saldamente schierate sulle pendici dominanti del monte e venne duramente respinta, i catafratti di Pacoro, schierati a difesa del figlio del re, subirono quindi un efficace bombardamento da parte degli abili frombolieri dell'esercito romano e infine furono attaccati dai legionari che accerchiarono e distrussero gran parte dell'esercito partico; Pacoro cadde sul campo. I superstiti dell'armata partica che aveva attraversato l'Eufrate cercarono riparo nella Commagene, mentre Ventidio impression\u00f2 le popolazioni della Siria \"mandando in giro per le citt\u00e0 la testa di Pacoro\" e ottenne la piena sottomissione di tutta la regione, quindi marci\u00f2 con l'esercito nella Commagene per attaccare il re Antioco che aveva prestato aiuto ai nemici di Roma. Dopo questa serie di dure sconfitte, il re dell'Impero partico Orode, sofferente anche per la perdita del figlio Pacoro, mor\u00ec e al suo posto prese il potere il figlio Fraate IV che si dimostr\u00f2 crudele e spietato; egli fece uccidere subito i suoi fratellastri e ogni possibile rivale al trono.\nNel frattempo Ventidio Basso aveva posto sotto assedio Samosata, la principale fortezza sull'Eufrate del regno di Commagene; le operazioni di assedio di prolungarono e si diffusero voci di trattative in corso; a questo punto Marco Antonio giunse finalmente sul posto e assunse la guida dell'esercito romano impegnato nell'assedio. Ventidio Basso dovette cedere il comando e bel presto fu fatto rientrare a Roma; Plutarco asserisce che Antonio, geloso del prestigio del suo subordinato, prefer\u00ec allontanarlo dal teatro di operazioni e prendere personalmente la direzione della campagna. Gli autori moderni hanno invece espresso dubbi su questa interpretazione tradizionale delle fonti antiche: in realt\u00e0 Ventidio Basso ritorn\u00f2 a Roma soprattutto per ricevere il meritato trionfo per le sue vittorie\nMarco Antonio prefer\u00ec non prolungare ulteriormente le operazioni d'assedio di Samosata; egli quindi concluse nel settembre del 38 a.C. le operazioni ricevendo la resa della fortezza e accettando dal re di Commagene un tributo di 300 talenti d'argento.\nLa grande campagna di Marco Antonio.\nPreparativi e piani della campagna.\nMarco Antonio aveva concluso rapidamente con una transazione finanziaria l'assedio di Samosata nel settembre del 38 a.C., soprattutto perch\u00e9 riteneva di non poter trattenersi oltre in Oriente; egli infatti ritorn\u00f2 subito ad Atene per avvicinarsi all'Italia dove la situazione rimaneva oscura; i suoi migliori luogotenenti presero il comando sul posto e ottennero brillanti successi consolidando e sfruttando le vittorie di Ventidio Basso degli anni precedenti. Gaio Sosio, nuovo governatore della provincia di Siria, marci\u00f2 con dieci legioni contro la Giudea di Antigono II Asmoneo e nel luglio del 37 a.C. conquist\u00f2 dopo un lungo assedio Gerusalemme; Publio Canidio Crasso avanz\u00f2 in Armenia con altre sei legioni e nello stesso anno sconfisse gli Iberi e gli Albani del Caucaso, conquistando importanti posizioni strategiche preziose per i piani di Marco Antonio. \nNel 38 a.C. Ottaviano, impegnato nella difficile guerra navale contro Sesto Pompeo, invit\u00f2 Marco Antonio a ritornare in Italia per consolidare la loro intesa; dopo alcuni contrattempi, i due si incontrarono insieme ai loro pi\u00f9 stretti collaboratori a Taranto nella primavera del 37 a.C. e, sembra anche per l'intervento di Ottavia, conclusero un nuovo accordo che prolungava il trumvirato fino al 33 a.C.; inoltre Antonio promise di fornire 120 navi per la guerra contro Sesto Pompeo a Ottaviano, che a sua volta avrebbe dovuto inviare 20.000 legionari di rinforzo in Asia. Marco Antonio quindi ritorn\u00f2 in Oriente subito dopo aver concluso il nuovo precario accordo di potere con Cesare Ottaviano; in realt\u00e0 egli era deluso e irritato con Ottaviano e anche con la moglie Ottavia con la quale ruppe i rapporti e che rimand\u00f2 a Roma. Il triumviro raggiunse la Siria e ad Antiochia si fece raggiungere da Cleopatra che, condotta da Gaio Fonteio Capitone, pass\u00f2 con Antonio l'inverno del 37-36 a.C.; il triumviro decise finalmente di intraprendere la grande campagna partica nell'estate del 36 a.C. Marco Antonio trascorse alcuni mesi con la sua amante egiziana, ma nel frattempo egli aveva provveduto a riorganizzare in modo razionale il dominio romano in Oriente sconvolto dall'invasione partica del 40 a.C..\nL'azione di riassetto e consolidamento del sistema di dominio romano in Oriente perseguita da Marco Antonio prima dell'inizio della campagna partica fu efficace; i sovrani del Commagene e della Cappadocia, che avevano defezionato a favore dei Parti, vennero messi da parte, mentre Deiotaro, tetrarca della Galazia, era morto nel 40 a.C. Antonio decise in primo luogo di sopprimere la provincia di Cilicia e suddividere il dominio diretto di Roma nelle tre province di Asia, Siria e Bitinia. Il triumviro organizz\u00f2 quattro regni affidati a sovrani fedeli e abili con il compito di controllare i confini orientali; Aminta divenne re della Galazia, estesa con la Pisidia, la Licaonia e altri territori, fino alla costa della Panfilia; il figlio di Glafira, Archelao, ricevette il regno di Cappadocia, mentre Polemone prese il comando del Regno del Ponto e dell'Armenia Minore fino al confine caucasico; infine Erode Idumeo entr\u00f2 a Gerusalemme, conquistata da Gaio Sosio, detronizz\u00f2 Antigono II, e divenne re della Giudea.\nRiguardo al regno d'Egitto, Marco Antonio prese decisioni di grande importanza che provocarono polemiche e una violenta campagna ostile della propaganda di Ottaviano che non manc\u00f2 di evidenziare gli oscuri e pericolosi rapporti del triumviro con Cleopatra a scapito di Roma. Antonio ritenne necessario rafforzare l'Egitto come elemento di stabilizzazione e quindi accrebbe il territorio della regina con parti della Siria, la costa fenicia, le tetrarchie di Calcide, l'isola di Cipro e zone della Cilicia Aspera; peraltro Marco Antonio non soddisfece tutte le richieste della sovrana e si rifiut\u00f2 di assegnarle anche parte o l'intero regno di Giudea di Erode. Antonio respinse le richieste di Cleopatra ma consolid\u00f2 i suoi legami personali con la regina, riconoscendo i loro figli Alessandro Elio e Cleopatra Selene; la regina era in attesa di un terzo figlio.\nLa tradizione storiografica antica, influenzata dalla propaganda augustea, ha esecrato il presunto pernicioso influsso della regina sul condottiero romano; alcuni autori, sulla base di fonti non del tutto chiare, hanno ipotizzato che i due si sposarono nell'inverno del 37-36 a.C. e che ipotizzarono grandiosi piani espansionistici di un nuovo Oriente ellenistico. In realt\u00e0 Marco Antonio aveva assunto effettivamente atteggiamenti enfatici nei riguardi dei popoli dell'Oriente, ostentando pose orientaleggianti, proclamando la sua pretesa discendenza dal dio Dioniso e mostrando la sua volont\u00e0 di integrare i popoli orientali nel nuovo dominio romano, ma, come sottolinea lo storico neozelandese Ronald Syme, egli continuava e sviluppava una politica orientale gi\u00e0 concepita e in parte applicata da Gneo Pompeo Magno e soprattutto da Giulio Cesare. Lo storico inoltre ridimensiona anche la sudditanza di Antonio nei contronti di Cleopatra e ritiene che il triumviro fosse interessato alle ricchezze dell'Egitto, indispensabili per la sua campagna partica.\nMarco Antonio era intenzionato soprattutto a vendicare, attraverso una grande campagna vittoriosa in Oriente, la catastrofe di Carre, consolidare la potenza romana ed estendere il sistema di potere della Repubblica per mezzo di una nuova serie di regni vassalli di protezione; verosimilmente egli non prevedeva l'organizzazione di nuove province romane. I piani di Marco Antonio riprendevano nel complesso il progetto strategico originario di Giulio Cesare che forse il triumviro conosceva in profondit\u00e0 avendo avuto accesso subito dopo il cesaricidio alla carte segrete del dittatore. Un'avanzata diretta attraverso il deserto a est dell'Eufrate appariva rischiosa di fronte alla mobilissima e abile cavalleria dei Parti; avrebbe potuto ripetersi la disfatta di Crasso; anche se le legioni fossero arrivate fino a Ctesifonte, si sarebbero trovate isolate in pieno deserto senza solide comunicazioni. Marco Antonio quindi decise di effettuare preliminarmente una lunga marcia con le sue legioni attraverso l'Armenia del re Artavaside II che aveva stretto un patto di amicizia e alleanza, quindi congiungersi con l'esercito di Publio Canidio proveniente dal Caucaso e infine invadere l'Impero partico da nord-ovest attraverso la Media Atropatene.\nMarcia di Marco Antonio dalla Siria all'Armenia.\nL'invasione dell'Impero partico sembrava anche favorita dai segni di disgregazione e conflittualit\u00e0 presenti all'interno del regno dei Parti; la morte di Orode II e l'ascesa al trono del crudele figlio Fraate IV erano state accompagnate da dissensi e opposizioni tra i dignitari dell'impero. In particolare il nobile Mon\u00e8se era andato in esilio e si era rifugiato da Marco Antonio promettendogli aiuto nel caso di un attacco all'Impero partico che egli descriveva debole e disorganizzato; Mon\u00e8se affermava che era possibile la facile conquista della maggior parte del regno di Fraate IV. Marco Antonio accolse con grande favore l'esule partico; assegn\u00f2 a Mon\u00e8se il governo di tre citt\u00e0 e promise di elevarlo al trono dell'impero dopo la vittoria romana.\nFraate IV fu intimorito dalla defezione del dignitaro e cerc\u00f2 di convincere Mon\u00e8se con allettanti proposte a ritornare al servizio dell'Impero partico; Mon\u00e8se sembr\u00f2 infatti disposto ad accogliere le concilianti offerte del re; Marco Antonio a questo punto decise di sfruttare la situazione per ingannare Fraate con un'apparente condiscendenza. Egli lasci\u00f2 libero Mon\u00e8se e lo incaric\u00f2 anche di presentare al re precise proposte di accordo in cui veniva richiesta esclusivamente la restituzione delle insegne catturate a Carre e la liberazione dei prigionieri romani. In questo modo Marco Antonio sperava di ingannare e tranquillizzare Fraate IV mentre egli, deciso all'invasione, completava i preparativi per la guerra.\nNel 36 a.C. il condottiero romano diede finalmente inizio, riprendendo il disegno strategico cesariano, alla grande campagna contro i Parti, da cui egli sperava di ottenere nuovo prestigio e potere e di sottomettere definitivamente la potenza avversaria.\nMarco Antonio, accompagnato da Cleopatra, raggiunse con dieci legioni le rive dell'Eufrate a Zeugma e finse di voler attraversare il fiume e marciare attraverso il deserto in direzione di Ctesifonte; in realt\u00e0 egli lasci\u00f2 solo deboli forze sulle rive dell'Eufrate e, dopo la partenza di Cleopatra, inizi\u00f2 la grande marcia di aggiramento che avrebbe dovuto condurre le sue legioni nel cuore del regno partico dopo un'avanzata di oltre 1.900 chilometri. La distanza tra Zeugma e il confine della Media Atropatene era di 8.000 stadi, circa 1.440 chilometri, mentre dal confine alla capitale della Media erano da percorrere altri 443 chilometri. Antonio pensava che una volta occupata la Media, avrebbe potuto l'anno successivo discendere la valle del Tigri fino alla capitale dei Parti, Ctesifonte. Giunto a Zeugma nel marzo del 36 a.C., Marco Antonio super\u00f2 con le dieci legioni le montagne del Tauro e a maggio arriv\u00f2 a Melitene; ai primi di giugno entr\u00f2 a Satala.\nAlla fine di giugno del 36 a.C. Marco Antonio raggiunse con il suo esercito l'Armenia e concentr\u00f2 le truppe nell'odierna piana di Erzurum dove si congiunse con Publio Canidio che con altre sei legioni era ritornato dopo aver completato con un brillante successo le campagne nel Caucaso. In questa regione il condottiero raggrupp\u00f2 le sue forze e complet\u00f2 i grandi preparativi per l'invasione dell'impero nemico. Plutarco critica il comportamento e le azioni di Marco Antonio in questa fase; lo scrittore lo descrive ancora preda del nefasto influsso di Cleopatra e desideroso di affrettare al massimo la campagna per poter rientrare rapidamente in Egitto; per questo motivo, secondo Plutarco, Antonio non consolid\u00f2 le sue posizioni in Armenia, non attese la primavera seguente per l'invasione della Media ma invece inizi\u00f2 subito la fase pi\u00f9 difficile della campagna pur in una stagione ormai avanzata.\nMarco Antonio pass\u00f2 in rassegna il suo possente corpo di spedizione e i contingenti degli alleati schierati sull'altopiano di Erzurum; quindi decise di avanzare subito verso il confine della Media Atropatene con l'esercito diviso in due gruppi separati: egli prese il comando diretto del grosso delle legioni veterane e marci\u00f2 lungo una strada pi\u00f9 breve ma pi\u00f9 impervia, mentre i reparti alleati, l'intero arsenale delle macchine d'assedio caricato su trecento carri e due legioni guidate da Oppio Staziano, furono avviate lungo la strada pi\u00f9 lunga ma pi\u00f9 agevole della valle del fiume Arasse.\nIl condottiero romano, abbandonando l'Armenia per entrare nella Media Atropatene, non si preoccup\u00f2 di organizzare un sistema di guarnigioni e presidi per presidiare le retrovie e controllare l'alleato armeno; egli verosimilmente non aveva forze a disposizione da impiegare per questi compiti di presidio; dal punto di vista strategico fu un grave errore, in questo modo il re armeno Artavaside II in seguito avrebbe avuto modo di riprendere senza pericoli la sua autonomia e abbandonare l'alleanza romana.\nForze in campo.\nL'esercito radunato da Marco Antonio per la campagna partica era uno dei pi\u00f9 grandi impiegati nel tempo antico; costituito da oltre 100.000 soldati, compresi i contingenti alleati, era la pi\u00f9 numerosa armata che Roma avesse mai concentrato in Asia. Plutarco descrive dettagliatamente l'esercito di Marco Antonio:\nIntegrando i dati forniti da Plutarco con altre fonti antiche, gli autori moderni ritengono che Marco Antonio disponesse di sedici legioni con circa 50.000 legionari insieme con 10.000 cavalieri in prevalenza celti e iberi; tra i contingenti alleati, i reparti pi\u00f9 importanti erano quelli forniti dall'Armenia, costituiti soprattutto da 16.000 ottimi cavalieri addestrati a combattere secondo le tattiche partiche; nel complesso gli alleati orientali contribuirono con 30.000 soldati. Nella fase iniziale della campagna Marco Antonio era accompagnato da una serie di sovrani locali a lui sottomessi che guidavano i contingenti assegnati al corpo di spedizione; nella piana di Erzurum dove venne concentrato tutto l'esercito il triumviro incontr\u00f2 Artavaside II, re d'Armenia, Farnavabo d'Iberia e Zobere d'Albania, i regnanti del Caucaso vinti da Canidio Crasso, Polemone del Ponto e Aminta di Pisidia. Sulla base delle fonti antiche risulterebbe che Polemone e Artavaside parteciparono personalmente alle prime fasi dell'invasione.\nAnche se Plutarco cita, nei capitoli che dedica alla descrizione della campagna, solo la Legio III, lo storico britannico Lawrence Keppie ritiene di aver identificato alcune delle legioni di Marco Antonio che parteciparono alla campagna partica:\nIl corpo di spedizione organizzato da Marco Antonio per la campagna partica appariva potente e in grado di concludere con successo l'invasione; le notizie del raggruppamento di un gran numero di legioni romane ai confini orientali impression\u00f2 i sovrani e i popoli dell'Asia; i timori si diffusero fin ai confini della Battriana e all'India. Plutarco riferisce questi fatti ma poi critica Antonio affermando, secondo la tradizione storiografica antica, che in realt\u00e0, a causa della sua fretta di ritornare per l'inverno in Egitto da Cleopatra, egli avrebbe organizzato in modo confuso e insufficiente la spedizione.\nMarco Antonio in realt\u00e0 si preoccup\u00f2 di consolidare preliminarmente le posizioni romane; egli port\u00f2 con s\u00e9 nella campagna partica, oltre al fedele Publio Canidio, anche altri suoi luogotenenti come Marco Tizio, Gneo Domizio Enobarbo, Lucio Munazio Planco e Quinto Dellio, ma cerc\u00f2 di mantenere il saldo controllo dei territori dell'Oriente, assegnando il comando della provincia di Siria a Gaio Sosio, il conquistatore di Gerusalemme, e della provincia d'Asia a Gaio Furnio.\nLe fonti antiche non descrivono in dettaglio l'esercito dei Parti impiegato contro il corpo di spedizione di Marco Antonio e non forniscono dati quantitativi precisi; dai testi di Plutarco e Cassio Dione si evince tuttavia che una forte guarnigione di soldati della Media difese la fortezza di Phraaspa e che Fraate IV impieg\u00f2 per fermare l'invasione tutto il suo esercito, costituito soprattutto da cavalleria leggera di arcieri a cavallo e da cavalleria pesante catafratta. Durante la fase culminante della ritirata dei Romani, secondo Plutarco oltre 40.000 cavalieri Parti, compresa la guardia del corpo del re, avrebbero partecipato ai combattimenti.\nInvasione della Media Atropatene.\nMarco Antonio raggiunse con il grosso delle legioni il confine con la Media Atropatene alla fine di luglio del 36 a.C.; la colonna con le macchine da guerra guidata da Oppio Staziano era in ritardo pi\u00f9 indietro. Gli equipaggiamenti trasportati con la seconda colonna erano essenziali; il corpo di spedizione disponeva di potenti macchine da assedio tra cui un ariete lungo ottanta piedi; questi materiali da guerra erano insostituibili e non avrebbero potuto essere riparati sul posto a causa della scarsezza di legname adeguato per queste costruzioni. Nonostante l'importanza di concentrare l'esercito prima della fase decisiva dell'invasione e disporre delle macchine da guerra, Marco Antonio non attese l'arrivo della colonna di Oppio Staziano ed entr\u00f2 in Media Atropatene con le sue legioni; anche se Plutarco critica la fretta del condottiero, \u00e8 probabile che in realt\u00e0 Antonio avesse notizia che i re della Media, Artavasde I, e dei Parti, Fraate IV, fossero lontani e che la capitale Phraaspa fosse praticamente indifesa; egli ritenne possibile con un'audace avanzata prendere d'assalto la citt\u00e0. Marco Antonio quindi marci\u00f2 subito con le legioni e, dopo una marcia forzata di quattrocento chilometri, raggiunse Phraaspa alla fine di agosto senza incontrare molta resistenza; la colonna con le macchine d'assedio e la scorta di Oppio Staziano seguiva isolata.\nGiunto con le sue legioni davanti a Phraaspa, Marco Antonio tuttavia si trov\u00f2 subito in difficolt\u00e0; egli dovette intraprendere un regolare assedio della munita fortezza che era saldamente difesa dalle truppe, disponeva di solide mura e dove erano presenti anche le mogli e i figli del re della Media Atropatene. Privo della macchine d'assedio che erano rimaste indietro con la seconda colonna, Antonio non pot\u00e9 affrettare la costruzione del terrapieno e della cintura d'accerchiamento e le operazioni proseguirono lentamente e senza risultati. Nel frattempo Fraate IV era in movimento con il suo esercito; venuto a conoscenza della presenza della colonna di Oppio Staziano che procedeva isolata con i materiali e le macchine d'assedio, il re dei Parti decise di aggirare la capitale della Media evitando di entrare in contatto con Marco Antonio, e attaccare invece la lenta colonna di Staziano.\nSecondo il racconto di Plutarco, i cavalieri Parti di Fraate IV sorpresero e accerchiarono completamente la colonna con le macchine d'assedio; gli uomini di Staziano furono in gran parte uccisi e l'intera formazione venne distrutta, comprese le due legioni romane; Oppio Staziano cadde sul campo e i Parti poterono catturare e distruggere tutte le preziose macchine da assedio, tra i prigionieri venne catturato anche il re del Ponto Polemone I che marciava con i suoi contingenti in questa colonna. L'attacco e la distruzione della colonna di Staziano avvenne nella localit\u00e0 di Gazaca e lo svolgimento preciso dei fatti rimane poco chiaro; si \u00e8 parlato di un tradimento preventivo da parte del re armeno Artavaside, che non avrebbe preso parte alla battaglia con la sua sperimentata cavalleria, e di scarsa efficienza delle milizie pontiche.\nQuesto irreparabile disastro ebbe grande influenza sull'esito finale della campagna partica. Il re d'Armenia Artavaside II, gi\u00e0 in precedenza infido e reticente, decise subito di abbandonare il campo di Antonio e ritorn\u00f2 in patria con tutta la sua cavalleria che, essendo addestrata a combattere secondo le tattiche dei Parti, sarebbe stata di grande utilit\u00e0 per il condottiero romano. Marco Antonio era subito accorso in aiuto di Oppio Staziano ma quando arriv\u00f2 con l'esercito sul campo di battaglia la colonna e le macchine erano gi\u00e0 state distrutte e il nemico era scomparso; nonostante la dolorosa sconfitta che colp\u00ec il morale dei legionari, il triumviro non desistette e riprese con la massima energia l'assedio di Phraaspa pur essendo ormai privo delle attese macchine d'assedio.\nMarco Antonio era deciso a perseverare e sperava di riuscire a costringere i Parti ad una grande battaglia decisiva dove le sue esperte legioni avrebbero potuto schiacciare in modo definito l'esercito nemico. I Parti invece in un primo tempo ripresero la loro classica tattica basata su incursioni improvvise dei cavalieri, e agguati ai reparti isolati nemici seguiti da rapide ritirate; anche gli assediati dimostravano aggressivit\u00e0 ed elevato morale e infastidivano i romani con incursioni di disturbo. Antonio temeva che questa serie di insuccessi minassero il morale dei legionari ed era alla ricerca dello scontro campale; egli decise di marciare con dieci legioni, tre coorti pretorie e l'intera cavalleria allontanandosi dalla citt\u00e0 in terreno aperto alla ricerca di vettovaglie, sperando di attirare l'esercito nemico. Dopo un giorno di cammino effettivamente l'esercito dei Parti si mostr\u00f2 in campo aperto apparentemente deciso a distruggere i romani e ripetere la battaglia di Carre, ma Marco Antonio era preparato e deciso a battersi; egli tenne pronti i frombolieri e la cavalleria e spieg\u00f2 le legioni in ordine serrato. I legionari avanzarono in massa con ordine e disciplina, impressionando e intimorendo i Parti che vennero quindi bersagliati dai frombolieri e attaccati all'improvviso dai cavalieri. I Parti non ebbero il tempo di far intervenire gli arceri ma i cavalieri catafratti resistettero all'attacco della cavalleria. L'intervento delle legioni fu decisivo; i legionari serrarono a distanza ravvicinata, i cavalli dei Parti si spaventarono e tutto l'esercito di Fraate si diede alla fuga.\nMarco Antonio sperava di aver raggiunto una vittoria decisiva e inizi\u00f2 subito l'inseguimento del nemico, contando di concludere la guerra con questa battaglia, ma il successo si rivel\u00f2 sterile e l'inseguimento dei Parti si concluse con modesti risultati. Le legioni proseguirono per quasi dieci chilometri e la cavalleria continu\u00f2 l'inseguimento per trenta chilometri ma senza alcun successo; il mobilissimo esercito nemico fugg\u00ec in salvo lasciando solo ottanta morti e trenta prigionieri in mano ai romani. Una grande delusione si diffuse tra le legioni per gli scarsi risultati raggiunti nella battaglia. Marco Antonio dovette riportare indietro le sue forze fino a Phraaspa, la ritirata si effettu\u00f2 con grandi difficolt\u00e0 di fronte ai continui attacchi della cavalleria nemica ritornata in azione e in piena efficienza. Le legioni, affaticate e depresse, trovarono riparo all'interno degli accampamenti.\nAssedio di Phraaspa.\nLa situazione dei romani era peggiorata anche a Phraaspa dove le truppe rimaste intorno alla citt\u00e0 assediata avevano subito alcuni insuccessi a causa delle energiche sortite della guarnigione dei Medi; Marco Antonio, rientrato negli accampamenti con le legioni, si mostr\u00f2 estremamente irritato e prese provvedimenti draconiani per rinsaldare la disciplina: si procedette alla decimazione dei reparti coinvolti nella sconfitta. Nelle settimane seguenti il condottiero riprese l'assedio della fortezza di Phraaspa; egli sperava ancora di riuscire a conquistarla prolungando le operazioni e facendo prova di tenacia e inflessibile ostinazione, anche se era consapevole delle crescenti difficolt\u00e0 di vettovagliamento per le sue truppe. In ottobre del 36 a.C. il tempo peggior\u00f2 mentre i terreni intorno all'esercito romano erano ormai esauriti; le operazioni di vettovagliamento condotte dai piccoli reparti ed estese su maggiori distanze divenivano sempre pi\u00f9 pericolose e costavano continue perdite a causa degli agguati della cavalleria dei Parti. Marco Antonio per\u00f2 non desisteva e continuava l'assedio; egli riteneva che la superiore tenacia e disciplina delle legioni romane avrebbe potuto alla fine avere la meglio sugli instabili e impressionabili eserciti orientali. \nEffettivamente anche le condizioni dell'armata dei Parti erano peggiorate e il re Fraate era seriamente preoccupato per il prolungarsi dell'assedio; le sue truppe temevano l'arrivo dell'inverno e davano segno di scarsa saldezza e minore combattivit\u00e0. Il re temeva un cedimento delle sue truppe in caso di ulteriore continuazione delle operazioni intorno a Phraaspa; egli quindi decise di trarre in inganno i Romani, simulando accondiscendenza e scarsa volont\u00e0 di combattere da parte delle sue truppe. Ci furono abboccamenti tra le truppe nemiche con proposte dei Parti di trattative e di sospensione della guerra. Marco Antonio sospett\u00f2 un inganno e chiese ulteriori informazioni prima di prendere una decisione; alla fine, rassicurato dai suoi informatori sulla sincerit\u00e0 delle proposte del nemico e consapevole della stanchezza dei suoi legionari e del loro desiderio di pace, egli decise di inviare i suoi emissari al re Fraate, proponendo di interrompere la guerra in cambio della restituzione dei prigionieri e delle insegne catturate a Carre. Con queste richieste Marco Antonio sperava di intimorire il re mostrando di non essere ansioso di ritirarsi; inoltre egli credeva di poter ingannare il popolo romano, sbandierando di aver ottenuto una grande vittoria avendo recuperato i trofei e i superstiti della disfatta.\nFraate IV accolse i messaggeri di Antonio con sarcasmo e minacce; egli promise di non ostacolare la ritirata dei Romani e di concludere la pace ma respinse le richieste del comandante romano riguardo alla restituzione dei prigionieri e delle insegne dell'esercito di Licinio Crasso. Marco Antonio ritenne a questo punto che fosse inevitabile accettare le condizioni del re Fraate che apparentemente garantivano la non ostilit\u00e0 del nemico, e rinunciare a proseguire l'assedio di Phraaspa iniziando subito la ritirata; i legionari erano stanchi e invocavano il ritorno in patria, mentre la situazione del vettovagliamento del corpo di spedizione avrebbe potuto ulteriormente peggiorare con l'arrivo dell'inverno. Alla fine di ottobre, Antonio decise quindi di ritornare indietro; orgoglioso e combattivo, egli prese questa decisione con disappunto e amarezza; rinunci\u00f2 a comunicare personalmente la notizia ai suoi legionari, lasciando questo ingrato compito a Domizio Enobarbo. La popolarit\u00e0 e il prestigio di Marco Antonio peraltro non soffrirono a causa di questo fatto; i legionari compresero l'umiliazione e la delusione del comandante che mantenne la loro piena fiducia e fedelt\u00e0.\nIl re dei Parti aveva cercato di ingannare Marco Antonio, simulando di consentire la ritirata senza combattere del suo avversario; in realt\u00e0, come nel caso della battaglia di Carre, egli intendeva inseguire e attaccare sistematicamente l'esercito romano e provocarne la completa distruzione lungo il cammino della ritirata nel territorio desertico. Effettivamente Marco Antonio, dando fiducia alle promesse di Fraate IV, aveva inizialmente previsto di ripiegare con il suo esercito lungo la strada pianeggiante e scoperta utilizzata durante l'avanzata iniziale; fu grazie ai consigli di un uomo della popolazione dei Mardi che egli prese invece un'altra decisione. Il mardo avvert\u00ec Antonio dei pericoli della pista desertica che avrebbe potuto dare modo ai Parti di attaccare in massa con la cavalleria le truppe appiedate romane durante la marcia; l'uomo invece consigliava di seguire la pista pi\u00f9 breve orientale che passava attraverso un territorio aspro e montuoso, ricco di centri abitati e vegetazione. Il mardo si offriva come ostaggio e guida per la marcia attraverso la strada orientale. Marco Antonio decise, dopo alcune incertezze, di seguire il consiglio dell'uomo e diede inizio alla ritirata attraverso la difficile strada di montagna; il corpo di spedizione romano si allontan\u00f2 da Phraaspa abbandonando intatte tutte le opere d'assedio costruite che furono subito prese e distrutte dalla guarnigione dei Medi.\nLa ritirata.\nMarco Antonio condusse con grande energia e abilit\u00e0 la lunga e penosa ritirata del suo esercito; come in altre circostanze della sua lunga carriera, in particolare durante la guerra di Modena, il condottiero diede la maggiore prova delle sue doti militari proprio nella situazione pi\u00f9 critica; fu soprattutto per la sua tenacia e la sua capacit\u00e0 di mantenere la coesione e il morale dei suoi soldati, che le legioni conclusero con successo la ritirata ed evitarono, pur subendo sensibili perdite, la sorte toccata all'esercito di Licino Crasso nel 53 a.C..\nI primi due giorni della ritirata lungo la strada disagevole consigliata dal mardo si svolsero senza molte difficolt\u00e0 e senza incontrare opposizione da parte del nemico; Marco Antonio, rassicurato dall'inizio favorevole del movimento, credette in un primo momento che i Parti avrebbero rispettato l'accordo, ma il terzo giorno i Romani incontrarono i primi problemi; la strada era in parte allagata dalle acque di un fiume fatto deviare appositamente dai nemici per rallentare la marcia. Il consigliere mardo allert\u00f2 Antonio e il condottiero schier\u00f2 il suo esercito in formazione da battaglia rinforzando le legioni pesanti con gruppi di fanteria leggera e frombolieri. Effettivamente la cavalleria dei Parti apparve in massa e cerc\u00f2 di accerchiare i Romani, ma i cavalieri vennero respinti prima dall'intervento dei frombolieri e infine da una carica della cavalleria celtica.\nDopo questo primo combattimento, Marco Antonio modific\u00f2 lo schieramento di marcia del suo esercito, adottando una prudente formazione quadrata con i frombolieri schierati nella retroguardia e anche sui fianchi per proteggere le legioni in tutte le direzioni; la cavalleria venne mantenuta pronta ad intervenire con l'ordine peraltro di non allontanarsi troppo all'inseguimento del nemico. Per altri quattro giorni i Romani poterono, grazie a questa formazione compatta, proseguire senza grandi ostacoli; i Parti apparvero prudenti e timorosi di attaccare. Il quinto giorno invece l'imprudente iniziativa personale di un tribuno militare, Flavio Gallo, provoc\u00f2 una grave crisi e caus\u00f2 pesanti perdite ai Romani. Dopo aver ottenuto il consenso di Marco Antonio, Flavio Gallo attacc\u00f2 i Parti con la fanteria leggera della retroguardia e con una parte della cavalleria; dopo qualche successo, egli, invece di ripiegare, rimase fermo sul posto e rifiut\u00f2 di obbedire agli ordini e alle ingiunzioni dirette del legato Marco Tizio, di rientrare nello schieramento. In questo modo Flavio Gallo si trov\u00f2 ben presto accerchiato con i suoi uomini dall'esercito dei Parti e dovette chiedere con urgenza l'aiuto di rinforzi. I primi tentativi di prestare soccorso, condotti da Publio Canidio in modo poco coordinato con piccoli gruppi successivi, non ottennero successo e i reparti inviati furono respinti; i soldati di Gallo iniziarono a ripiegare in rotta. L'intervento personale di Marco Antonio con l'intera III legione riusc\u00ec a salvare la situazione e fermare la ritirata recuperando una parte delle forze accerchiate. Le perdite furono gravi; 3.000 romani furono uccisi e 5.000 feriti; Flavio Gallo, gravemente ferito da quattro frecce, mor\u00ec poco dopo la battaglia.\nMarco Antonio cerc\u00f2, nonostante il progressivo aggravarsi della situazione, di sostenere il morale dei suoi soldati; egli mostr\u00f2 preoccupazione per la sorte dei legionari e sollecitudine per i feriti e, con i suoi modi amichevoli e camerateschi, conserv\u00f2 la loro fiducia e si assicur\u00f2 la loro costante obbedienza. I Parti, dopo la vittoria contro il tribuno Flavio Gallo, credevano di avere ormai fiaccato la resistenza dei Romani e durante la notte rimasero nelle vicinanze dell'accampamento nemico tenendosi pronti ad attaccare e saccheggiare il campo. Il re Fraate IV non era presente insieme alle truppe ma invi\u00f2 la sua guardia del corpo personale per rafforzare l'esercito; all'alba oltre 40.000 cavalieri parti erano presenti sul campo, ma Marco Antonio riusc\u00ec con atteggiamenti e parole enfatiche ad esaltare la tenacia e il coraggio dei suoi soldati e al mattino fece uscire dagli accampamenti le legioni in formazione compatta per affrontare il nemico.\nDi conseguenza i Parti, che non si attendevano una grande resistenza, furono sorpresi dall'attacco delle legioni romane e furono costretti a ripiegare sotto i proiettili dei frombolieri; tuttavia quando i legionari discesero lentamente da un pendio, gli arceri parti entrarono in azione bersagliando con un gran numero di frecce il nemico. I Romani ebbero la meglio grazie alla tempestiva adozione della formazione a testuggine che permise ai legionari di organizzare un muro compatto di scudi a protezione dai dardi. I Parti inoltre furono ingannati dalla posizione inginocchiata delle prime file della testuggine e credettero che i nemici stessero cedendo; essi quindi scesero dai cavalli e avanzarono per il combattimento finale all'arma bianca. I legionari romani invece al momento opportuno balzarono all'attacco in massa e sbaragliarono a distanza ravvicinata i Parti che, privi di scudi, subirono sanguinose perdite contro la fanteria pesante romana. Nei giorni seguenti i Romani continuarono a respingere gli assalti grazie all'impiego di queste tattiche efficaci.\nNonostante i ripetuti successi locali, la situazione dell'esercito romano in ritirata continu\u00f2 a peggiorare a causa dei continui attacchi di disturbo dei Parti e soprattutto per le crescenti difficolt\u00e0 di vettovagliamento; i soldati erano affamati e non disponevano pi\u00f9 di attrezzature per la macina del poco grano reperito sul territorio. I legionari furono ridotti a cibarsi anche di erbe e radici; si verificarono molti casi di avvelenamento mortale e intossicazione a causa dell'ingestione di erbe velenose; Marco Antonio era sempre pi\u00f9 preoccupato per le fatiche e le perdite della lunga ritirata. In realt\u00e0 i Parti erano delusi per la mancata distruzione totale del nemico e ritornarono a proporre ai Romani ingannevoli accordi di tregua; Marco Antonio sembr\u00f2 dare credito a queste proposte e decise, per accelerare la marcia, di deviare con i suoi soldati dalla strada di montagna che era priva di fonti d'acqua e discendere nella pista in pianura. Il condottiero romano alla fine cambi\u00f2 idea dopo aver ascoltato gli avvertimenti di Mitridate, il cugino del dignitaro parto Mon\u00e8se, che afferm\u00f2 che i nemici attendevano in agguato i Romani lungo la pista in pianura; Marco Antonio quindi riprese l'aspra strada di montagna ordinando ai suoi soldati di marciare di notte portando con loro le minime scorte d'acqua ancora disponibili.\nI Romani marciarono per 240 stadi, 44 chilometri, durante la notte ma i Parti, che aveva seguito subito i nemici, attaccarono la retroguardia mettendola in grave difficolt\u00e0; i legionari diedero segno di disperazione a causa della fatica dei combattimenti e per la mancanza d'acqua; nonostante le continue esortazioni di Marco Antonio, alcuni soldati, disperati ed esausti, bevvero le acque melmose e tossiche di un corso d'acqua; il condottiero decise di raggruppare il suo esercito in un accampamento prima di iniziare la fase finale delle ritirata in direzione del fiume Arasse dove, secondo Mitridate, i Parti avrebbero probabilmente interrotto il loro inseguimento. L'ultima fase della ritirata dell'esercito romano fu particolarmente drammatica; durante una nuova marcia notturna il corpo di spedizione sembr\u00f2 disgregarsi nel disordine e nella confusione; ci furono episodi di indisciplina, saccheggio e panico, Marco Antonio prese in considerazione anche il suicidio per evitare di cadere vivo in mano del nemico. Alla fine il condottiero non si perse d'animo e riusc\u00ec a riorganizzare le sue truppe; al mattino i romani respinsero, formando nuovamente la testuggine, gli attacchi dei cavalieri nemici, mentre l'avanguardia raggiunse un fiume dove i soldati poterono finalmente dissetarsi con sicurezza. Antonio esegu\u00ec con abilit\u00e0 il passaggio del corso d'acqua di tutto l'esercito mentre i Parti, sorpresi dalla tenacia e dalla resistenza dei nemico, sembrarono desistere da ulteriori attacchi.\nDopo altri cinque giorni l'esercito romano raggiunse finalmente il fiume Arasse; l'attraversamento del grande corso d'acqua appariva difficile e c'erano timori di nuove insidie da parte del nemico, invece quest'ultima operazione si concluse felicemente e senza molte difficolt\u00e0; i Romani passarono il fiume e rientrarono in Armenia. I soldati mostrarono grande entusiasmo e felicit\u00e0 per il raggiungimento della salvezza dopo una ritirata che sembrava emulare l'impresa di Senofonte e dei suoi diecimila mercenari greci. I Parti rimasero nella Media senza proseguire la guerra e quindi Marco Antonio pot\u00e9 raggruppare in Armenia le sue forze superstiti dopo la dura e sfortunata campagna.\nBilancio e conseguenze.\nFallimento della campagna partica.\nL'ambiziosa invasione del regno arsacide di Marco Antonio era fallita; il condottiero tuttavia, grazie soprattutto alla sua tenacia, al suo ascendente sui veterani e alla sua determinazione era riuscito a portare in salvo la maggior parte del suo esercito. Le perdite romane furono pesanti; secondo Plutarco ammontarono a 20.000 fanti e 4.000 cavalieri, di cui circa met\u00e0 non caduti in combattimento ma morti per gli stenti e le malattie; altre fonti danno peraltro cifre pi\u00f9 elevate; alcuni autori moderni hanno calcolato che circa il 37% del corpo di spedizione fu distrutto. Marco Antonio e le sue legioni veterane avevano sconfitto i Parti in almeno diciotto combattimenti ma non erano riusciti a raggiungere, soprattutto a causa delle carenze della cavalleria, una vittoria conclusiva; i Romani tuttavia completarono con successo una difficile ritirata durata ventisette giorni dalla fortezza di Phraaspa al confine dell'Armenia.\nMarco Antonio cerc\u00f2 di minimizzare il suo fallimento e invi\u00f2 al Senato di Roma una relazione edulcorata della campagna in cui presentava in modo favorevole l'andamento delle operazioni; al contrario a Roma si diffusero voci lugubri sulla sconfitta e la propaganda del suo avversario Cesare Ottaviano non manc\u00f2 di ingigantire l'entit\u00e0 dell'insuccesso; anche alcuni resoconti diretti di partecipanti alla sfortunata impresa descrissero con particolari tragici la campagna, accentuando la gravit\u00e0 del fallimento di Antonio.\nGli storici moderni hanno giudicato in modo pi\u00f9 equilibrato l'esito della campagna e il comportamento di Marco Antonio; il piano di campagna adottato, che ricalcava i progetti di Giulio Cesare, era audace e strategicamente valido e il condottiero guid\u00f2 il suo esercito con abilit\u00e0 ed energia; la sua direzione durante la ritirata di oltre 500 chilometri in particolare \u00e8 stata considerata efficace e decisiva per la salvezza dell'esercito. Marco Antonio viene in pratica considerato responsabile soprattutto di non essere riuscito ad evitare la disfatta della colonna di Oppio Staziano con le macchine d'assedio. Il fallimento complessivo della campagna \u00e8 stato imputato dagli autori moderni in primo luogo all'intrinseca difficolt\u00e0 strategica dovuta alla potenza dell'esercito dei Parti, alla grandezza del regno nemico e alle lunghe distanze da percorrere in un territorio inospitale. Inoltre secondo Guglielmo Ferrero la sconfitta fu soprattutto una conseguenza dell'indebolimento complessivo di Roma e della scarsa coesione interna della repubblica; Marco Antonio fu costretto a procurarsi le risorse finanziarie con espedienti e dovette iniziare l'invasione con una situazione politica precaria a causa della rivalit\u00e0 con Ottaviano. Egli sarebbe stato costretto ad accelerare al massimo la campagna e rientrare al pi\u00f9 presto nei territori romani non per l'attrazione di Cleopatra, come riferisce Plutarco, ma per la necessit\u00e0 di controllare da vicino la situazione in patria e impedire l'indebolimento della sua forza politica a Roma. Ferrero giunge fino a mettere in dubbio che, nelle stesse difficili circostanze, Giulio Cesare sarebbe riuscito ad ottenere risultati migliori di Marco Antonio.\nInvasione di Marco Antonio dell'Armenia.\nSembra che al termine della campagna e dopo il completamento della ritirata i luogotenenti e i soldati di Marco Antonio attribuissero il fallimento soprattutto alla defezione della cavalleria armena che aveva impedito di inseguire i Parti dopo le singole vittorie tattiche, e al comportamento infido del re Artavaside II. I consiglieri del triumviro quindi premevano per un'immediata vendetta contro l'Armenia; Marco Antonio era estremamente irritato con Artavaside II, tuttavia egli prefer\u00ec per il momento tenere un comportamento apparentemente amichevole. Egli era deciso a proseguire subito la ritirata e abbandonare l'Armenia per rientrare rapidamente in Siria e contava sull'aiuto finanziario del re armeno e sulla fornitura di vettovagliamento per le sue esauste legioni. \nPlutarco narra che Marco Antonio perse altri 8.000 soldati durante la ritirata nelle montagne dell'Armenia in inverno; a causa del clima e delle strade disagiate, le truppe si indebolirono ulteriormente; il triumviro avrebbe quindi lasciato il suo esercito e si sarebbe recato sulla costa nei pressi di Sidone dove si incontr\u00f2 con Cleopatra che portava con s\u00e9 equipaggiamenti per i soldati e denaro che Antonio fece distribuire ai suoi uomini. Il condottiero si rec\u00f2 temporaneamente in Egitto ma non era rassegnato alla sconfitta e intendeva riprendere i suoi piani contro la Partia e vendicarsi per la slealt\u00e0 del re dell'Armenia.\nMarco Antonio aveva bisogno di rinforzi prima di intraprendere una nuova campagna e inoltre nel 35 a.C. egli dovette impiegare parte del suo esercito per neutralizzare Sesto Pompeo che dopo la battaglia di Nauloco aveva abbandonato la Sicilia ed era giunto in Asia dove aveva reclutato tre legioni. Alcune legioni di Antonio, guidate da Gaio Furnio e Marco Tizio, e i contingenti del principe galata Aminta, furono quindi inviati nella provincia d'Asia contro Sesto Pompeo che venne progressivamente accerchiato e, abbandonato dai suoi ultimi seguaci, venne infine catturato da Marco Tizio che, nonostante precedenti benefici ricevuti da Sesto Pompeo, non ebbe esitazioni a farlo uccidere.\nLe narrazioni degli autori antichi descrivono Marco Antonio sempre pi\u00f9 dipendente da Cleopatra e soggiogato dall'affascinante personalit\u00e0 della regina; tuttavia sembra che il triumviro non avesse completamente rinunciato ai suoi ambiziosi obiettivi in Persia. Egli necessitava di rinforzare il suo esercito e inizi\u00f2 nuovi reclutamenti in Oriente e Grecia. La notizia che il re dei Medi Artavasde I aveva rotto i legami di alleanza con Fraate IV e al contrario proponeva di aiutare i Romani in una nuova guerra contro l'Impero partico, fece rinascere l'ottimismo e Marco Antonio decise di lasciare l'Egitto e recarsi in Armenia per organizzare la nuova invasione; nel frattempo la moglie Ottavia era giunta in Grecia insieme a 2.000 soldati scelti inviati dal fratello Cesare Ottaviano di rinforzo all'esercito antoniano d'Oriente. In realt\u00e0 Marco Antonio attendeva rinforzi molto pi\u00f9 cospicui che il suo collega aveva promesso in precedenza in cambio delle oltre 150 navi inviate da Antonio in Italia per la guerra di Sicilia; il triumviro era estremamente irritato con Ottaviano; egli decise di accettare i 2.000 soldati scelti ma rifiut\u00f2 di accogliere Ottavia che fu invitata perentoriamente a ritornare in Italia. Marco Antonio alla fine ritorn\u00f2 con Cleopatra in Egitto e rimand\u00f2 la nuova campagna all'anno seguente.\nNella primavera del 34 a.C. Marco Antonio decise finalmente di entrare con le legioni in Armenia e punire il re Artavaside per il suo infido comportamento durante la campagna partica; in un primo momento cerc\u00f2 di attirarlo in un tranello per costringerlo alla sottomissione e gli invi\u00f2, con richieste apparentemente amichevoli di collaborazione, il suo luogotenente Quinto Dellio. Antonio prese ben presto l'iniziativa e con l'esercito marci\u00f2 inizialmente su Nicopoli; quindi, di fronte alla reticienza del re, entr\u00f2 in Armenia e avanz\u00f2 direttamente sulla capitale Artaxata. Il re Artavaside, intimorito e preoccupato, si consegn\u00f2 e venne fatto prigioniero da Marco Antonio che gli ingiunse di consegnare tutte le ingenti ricchezze del regno. Il re fu messo in catene mentre il figlio Artaxias II venne facilmente sconfitto e dovette fuggire nell'Impero partico; Marco Antonio occup\u00f2 rapidamente l'intera Armenia che egli trasform\u00f2 in provincia di Roma; le sue legioni furono stanziate, al comando del fidato e capace Publio Canidio, nel territorio appena occupato.\nVerso la guerra civile.\nMarco Antonio lasci\u00f2 l'Armenia nell'estate del 34 a.C. e ritorn\u00f2 ad Alessandria portando con s\u00e9 il ricco bottino raccolto nella spedizione punitiva armena e lo stesso re prigioniero Artavaside con i suoi famigliari; nel frattempo il triumviro aveva intrapreso colloqui con il re dei medi Artavasde per consolidare la loro collaborazione contro i Parti per mezzo di una combinazione matrimoniale dinastica. Antonio quindi promosse il fidanzamento del figlio nato da Cleopatra Alessandro Elio con la figlia del re dei Medi, Iotape. Giunto ad Alessandria, Marco Antonio sembr\u00f2 definitivamente legato a Cleopatra: egli celebr\u00f2 un trionfo sull'Armenia direttamente nella capitale egiziana con una spettacolare coreografia orientaleggiante; soprattutto, nell'autunno del 34 a.C. durante una fastosa cerimonia, rese note le famose donazioni di Alessandria con cui, oltre a proclamare Cleopatra \"regina dei re\" e Cesarione, figlio ed erede legittimo di Giulio Cesare, accrebbe l'Egitto con la concessione del dominio su Cipro e Celesiria mentre rioganizz\u00f2 in teoria l'amministrazione dei territori orientali di Roma con assegnazioni programmate per i tre figli piccoli avuti da Cleopatra.\nQuesti eventi clamorosi diedero modo ad Ottaviano di rafforzare la sua posizione e di organizzare una vasta coalizione anti-antoniana evocando il pericolo di un dominio orientale sull'Impero di Roma e insinuando che Antonio fosse completamente soggiogato da Cleopatra, il \"fatale monstrum\". Marco Antonio non sembr\u00f2 comprendere subito il crescente dissenso a Roma tra i politici e l'opinione pubblica per le sue scelte politiche in oriente e per il suo stravagante comportamento; egli apparve ancora deciso a riprendere i suoi vasti piani di espansione a danno dell'Impero partico; venne programmato di espandere l'esercito fino a trenta legioni. Nella primavera del 33 a.C. Antonio diede le prime disposizioni per la concentrazione di almeno sedici legioni per la nuova campagna partica; egli stesso lasci\u00f2 Alessandria per raggiungere le truppe in Armenia.\nBen presto tuttavia le notizie provenienti da Roma e la crescente ostilit\u00e0 di Ottaviano mutarono la situazione e indussero Marco Antonio a prendere nuove decisioni; nel marzo 33 a.C. egli apprese delle manovre ostili del suo collega del triumvirato e della mancata approvazione delle sue disposizioni riguardo l'Oriente romano. Marco Antonio rispose con lettere minacciose e sarcastiche indirizzate ad Ottaviano; infine nell'estate del 33 a.C. decise di affrontare direttamente il suo rivale e di rinunciare almeno temporaneamente ai suoi piani contro l'Impero partico. La situazione di Roma era ormai troppo deteriorata e un confronto decisivo con Ottaviano appariva inevitabile. Per consolidare la situazione e proteggere i confini del dominio romano in Oriente, Marco Antonio giunse in Armenia, entr\u00f2 nella Media e si incontr\u00f2 con il re Artavasde con il quale concluse accordi di collaborazione difensiva contro possibili minacce partiche, quindi ripart\u00ec per dirigersi a Efeso; egli diede disposizioni a Publio Canidio di iniziare a trasferire gran parte delle legioni sulle coste dell'Asia per una possibile nuova guerra civile.\nI piani della seconda campagna partica furono definitivamente abbandonati; Marco Antonio giunse a Efeso dove fu raggiunto dalle legioni di Canidio; nelle settimane successive arrivarono Cleopatra con il suo seguito, i re e i dignitari d'oriente alleati del triumviro e soprattutto i due consoli designati per il 32 a.C., Gaio Sosio e Domizio Enobarbo, insieme a circa 300 senatori che avevano abbandonato Roma per affiancare Marco Antonio. Ben presto le discordie avrebbero peraltro disgregato la coesione della eterogenea coalizione antoniana e favorito la schiacciante vittoria di Ottaviano nella imminente guerra civile che sarebbe culminata nella battaglia di Azio del 31 a.C."}
{"id": "2107650", "revid": "116597881", "url": "https://it.wikipedia.org/wiki?curid=2107650", "title": "Angelo Provasoli", "text": "Biografia.\nSi \u00e8 laureato in economia e commercio presso l'Universit\u00e0 Bocconi.\nHa iniziato la carriera accademica presso l'Universit\u00e0 degli Studi di Catania, ha insegnato poi presso l'Universit\u00e0 di Bergamo ove \u00e8 stato anche eletto prorettore.\n\u00c8 divenuto professore ordinario di Metodologie e determinazioni quantitative d'azienda alla Bocconi, di cui \u00e8 stato nominato prorettore nel 1994 e rettore dal 1\u00ba novembre 2004 al 31 ottobre 2008, succeduto da Guido Tabellini.\nDopo avere lasciato la carica di rettore, dal maggio 2012 all'aprile 2015 \u00e8 stato presidente del gruppo editoriale Rizzoli-Corriere della Sera."}
{"id": "2107659", "revid": "155634", "url": "https://it.wikipedia.org/wiki?curid=2107659", "title": "Municipalit\u00e0 di Venezia-Murano-Burano", "text": "La Municipalit\u00e0 di Venezia-Murano-Burano altrimenti detta Venezia Insulare \u00e8 una suddivisione amministrativa del comune di Venezia che comprende il centro storico di Venezia e le isole della laguna nord.\nI vecchi quartieri.\nCon la sua istituzione (2005) sono stati soppressi i quartieri 1 \"San Marco-Castello-Sant'Elena-Cannaregio\", 2 \"Dorsoduro-San Polo-Santa Croce-Giudecca\", 5 \"Murano-Sant'Erasmo\" e 6 \"Burano-Mazzorbo-Torcello\". I quartieri 1 e 2 appartengono alla zona \"centro storico\" mentre i quartieri 5 e 6 appartengono alla zona \"estuario\".\nFino al 1997 i quartieri erano i seguenti:\nGeografia fisica.\nTerritorio.\nDella circoscrizione fa parte tutto il centro storico, Giudecca compresa, e le isole della laguna nord quali Murano, Burano, Mazzorbo, Torcello, Sant'Erasmo, le Vignole.\nDelegazioni di zona di Murano e Burano.\nAi sensi del regolamento comunale (articolo 38 e 38bis) il presidente della municipalit\u00e0 deve \"nominare un rappresentante per il territorio dell'ex quartiere di Murano ed uno per l'ex quartiere di Burano.\""}
{"id": "2107661", "revid": "339392", "url": "https://it.wikipedia.org/wiki?curid=2107661", "title": "Guerre tra Galli e Romani", "text": ""}
{"id": "2107663", "revid": "1983214", "url": "https://it.wikipedia.org/wiki?curid=2107663", "title": "Il dubbio", "text": ""}
{"id": "2107666", "revid": "71433", "url": "https://it.wikipedia.org/wiki?curid=2107666", "title": "Doubt - Il dubbio", "text": ""}
{"id": "2107669", "revid": "716642", "url": "https://it.wikipedia.org/wiki?curid=2107669", "title": "Deportivo Anzo\u00e1tegui Sport Club", "text": "Il Deportivo Anzo\u00e1tegui Sport Club \u00e8 una societ\u00e0 calcistica di Puerto La Cruz, Venezuela. Milita nella Primera Divisi\u00f3n Venezolana, la massima divisione del campionato nazionale.\nStoria.\nFondazione.\nIl club fu fondato nel 2002 da Juan Pereira. Debutt\u00f2 ufficialmente nella Tercera Divisi\u00f3n il 9 novembre 2002 all\"'Estadio Ol\u00edmpico Hermanos Ghersi P\u00e1ez\" contro il Paratocos F\u00fatbol Club (vittoria per 3-0). Nella stagione 2002-2003 vinse il campionato di Tercera Divisi\u00f3n, ottenendo la promozione.\nSegunda Divisi\u00f3n.\nIl club partecip\u00f2 al campionato di Segunda Divisi\u00f3n nelle stagioni 2003-2004, 2004-2005, 2005-2006 e 2006-2007 terminate rispettivamente in 4\u00aa, 4\u00aa, 6\u00aa, 5\u00aa posizione. Nella stagione 2006-2007 vinse il \"Torneo Apertura de Segunda Divisi\u00f3n\". La promozione in Primera Divisi\u00f3n si ebbe grazie all'ampliamento del numero di squadre partecipanti al campionato (da 10 a 18).\nPrimera Divisi\u00f3n.\nIl debutto in Primera Divisi\u00f3n avvenne il 5 agosto 2007 contro l'Uni\u00f3n Atl\u00e9tico Maracaibo, terminata con il punteggio di 1-1. Con l'arrivo di C\u00e9sar Far\u00edas come allenatore, il club divenne uno dei pi\u00f9 importanti a livello nazionale, terminando in seconda posizione il torneo apertura. Nel 2008 C\u00e9sar Far\u00edas lascia l'incarico, accettando di allenare la Nazionale di calcio del Venezuela. Nella stagione 2008-2009 \u00e8 ammesso per la prima volta in una competizione internazionale, la Coppa Libertadores 2009.\nStemma.\nLo stemma del club riproduce i colori sociali dello stesso (giallo e rosso). In alto \u00e8 posta una stella assegnata dalla\nFVF al club dopo aver ottenuto la vittoria del Torneo Aspirantes (stagione 2002/03). In alto a destra \u00e8 posto un disegno raffigurante la forma geografica dello Stato Anzo\u00e1tegui. In diagonale \u00e8 presente la scritta DASC, che indica le iniziali del club. In basso a destra \u00e8 inoltre presente un pallone da calcio e l'anno di fondazione.\nDivisa.\nDivise dal 2002 al 2007"}
{"id": "2107671", "revid": "54476", "url": "https://it.wikipedia.org/wiki?curid=2107671", "title": "Monte Lera (Val Ceronda)", "text": "Il Monte Lera \u00e8 una cresta rocciosa digradante dal monte Colombano delle Alpi Graie alta 1.368\u00a0m che si trova tra Val Casternone e Val Ceronda ed interessa i comuni di Val della Torre, Varisella e, in parte, Givoletto. Da non confondersi con la vetta omonima situata alla testata della Valle di Vi\u00f9.\nDescrizione.\nEssendo una costa digradante dai 1550 m del Bal Masch\u00e9 alla quota di 1361 m, non ha una vetta univoca, piuttosto una serie di piccole alture sopraelevate di pochi metri rispetto alle immediate vicinanze.\nSolitamente si fa riferimento ad un punto geodetico, altre volte si prende riferimento ad un altro punto dove \u00e8 posta una piccola croce. Spesso ci si riferisce anche ad un punto a quota 1361 dove \u00e8 stata eretta una piccola edicola votiva.\nPoco pi\u00f9 in basso della cima, sempre sulla lunga costa ma con terreno meno roccioso, sorge la cappella dedicata alla Madonna della Neve i cui dintorni sono inclusi nella Riserva naturale della Madonna della Neve sul Monte Lera, l'unica area protetta di questo tipo del Piemonte, istituita nel 1984 per tutelare una stazione di \"Euphorbia gibelliana\" Peola, un raro endemismo vegetale. L'area ricade nell'Unione montana di comuni delle valli di Lanzo, Ceronda e Casternone.\nLa cresta, che costituisce il monte Lera \u00e8 costituita da massi accatastati ed \u00e8 caratterizzata da una fitta boscaglia dove prevalgono i cespugli di nocciolo.\nSu una cima si trova il punto geodetico trigonometrico dell'IGM denominato \"Monte Lera\" (cod. 056255).\nAlpinismo.\nEssendo una costa del monte Colombano, il monte non ha una cima vera e propria, ed i massi che lo costituiscono non hanno alcuna valenza alpinistica di arrampicata.\nIl Monte Lera \u00e8 di interesse puramente escursionistico ed \u00e8 raggiungibile da Givoletto, Val della Torre o dal colle Lunella passando dal Bal Masch\u00e9.\nLa percorribilit\u00e0 \u00e8 resa difficoltosa dal terreno costituito da massi di roccia peridotitica con frequenti cespugli spinosi ed in prevalenza noccioli. "}
{"id": "2107673", "revid": "110157", "url": "https://it.wikipedia.org/wiki?curid=2107673", "title": "Sinfonia n. 1 (Dvo\u0159\u00e1k)", "text": "La Sinfonia n. 1 in do minore, op. 3, B. 9, denominata \"Le campane di Zlonice\", fu composta da Anton\u00edn Dvo\u0159\u00e1k tra febbraio e marzo del 1865. Il lavoro \u00e8 stato scritto in stile romantico, e fu ispirato alle opere di Ludwig van Beethoven e Felix Mendelssohn.\nLa Sinfonia.\nDvo\u0159\u00e1k compose e vendette questo lavoro per una competizione in Germania, e non lo rivide pi\u00f9, tanto da convincersi sempre pi\u00f9 che questo fosse andato per sempre perso o distrutto. Egli, in seguito, inser\u00ec questa sinfonia in una lista delle composizioni giovanili che pensava fossero andate perdute. Ma nel 1882 un tale Dr. Rudolf Dvo\u0159\u00e1k (non legato da parentele con il compositore), ventiduenne studente orientale, vide questa sinfonia esposta in una libreria di Lipsia, e la compr\u00f2.\nIn quel periodo il compositore Dvo\u0159\u00e1k non era molto conosciuto; nonostante avesse gi\u00e0 scritto 6 sinfonie, solo una di queste (la sesta) era stata pubblicata e solo tre di loro (la terza, la quinta e la sesta) erano state eseguite. Rudolf Dvo\u0159\u00e1k la tenne in suo possesso, senza dire mai niente a nessuno, fino a quando mor\u00ec 38 anni dopo, nel 1920, quando la sinfonia pass\u00f2 al figlio. Il figlio diede alla sinfonia notoriet\u00e0 al mondo musicale nel 1923. La sua autenticit\u00e0 venne provata senza alcun dubbio, ma non venne mai eseguita prima del 4 ottobre 1936 (in Brno, da un'orchestra diretta da Milan Sachs, un direttore d'orchestra croato). Non venne pubblicata prima del 1961 e fu l'ultima delle sinfonie di Dvo\u0159\u00e1k ad essere eseguita e pubblicata.\nLa prima Sinfonia fu l'unica delle sinfonie che Dvo\u0159\u00e1k non riusc\u00ec a veder eseguita e che non ebbe modo di rivisitare. Il titolo \"Le campane di Zlonice\" non appare nella partitura, nonostante Dvo\u0159\u00e1k pare abbia dato disposizione perch\u00e9 apparisse.\n\u00c8 un lavoro che inizialmente presentava solo 3 movimenti, e l'\"Allegretto\" fu aggiunto dopo. Il primo movimento, denominato \"Allegro\", \u00e8 il pi\u00f9 lungo movimento di tutte le sue composizioni sinfoniche.\nLa prima Sinfonia fu registrata diverse volte, \nForma.\nQuesto lavoro consiste di quattro movimenti:\nI critici Holl\u00e4nder e \u0160ourek hanno evidenziato che questa sinfonia prevede come tonalit\u00e0 dei quattro movimenti la stessa progressione della Sinfonia n. 5 di Beethoven (do minore, la bemolle maggiore, do minore, do maggiore), anche se \nprobabilmente si tratta di semplice coincidenza.\nUna performance tipica di questa sinfonia dura circa 50 minuti.\nStrumentazione.\nQuesta sinfonia \u00e8 concepita per un'orchestra di 2 flauti, ottavino, 2 oboi, corno inglese, 2 clarinetti, 2 fagotti, 4 corni, 2 trombe, 3 tromboni, timpani ed archi."}
{"id": "2107681", "revid": "2036856", "url": "https://it.wikipedia.org/wiki?curid=2107681", "title": "Municipalit\u00e0 di Favaro Veneto", "text": "La Municipalit\u00e0 di Favaro Veneto \u00e8 una suddivisione amministrativa del comune di Venezia che comprende l'estremit\u00e0 orientale della terraferma. Confina ad ovest con la Municipalit\u00e0 di Mestre-Carpenedo, a nord con i confini comunali di Marcon, Quarto d'Altino e Musile di Piave e a sud-est con la gronda lagunare.\nCon la sua istituzione (2005) \u00e8 stato soppresso il quartiere 8 \"Favaro Veneto\" fino al 1997 quartiere 10.\nSuddivisione amministrativa.\nLa municipalit\u00e0 \u00e8 a sua volta suddivisa in 4 ambiti territoriali (\"delegazioni di zona\"):\nGeografia fisica.\nTerritorio.\nDella circoscrizione fanno parte le localit\u00e0 di Favaro Veneto (centro principale e sede della municipalit\u00e0), Tessera, Campalto, Dese, Ca' Noghera e una piccola porzione della laguna nord.\nIl territorio corrisponde sostanzialmente a quello dell'ex comune di Favaro Veneto, soppresso nel 1926."}
{"id": "2107682", "revid": "834", "url": "https://it.wikipedia.org/wiki?curid=2107682", "title": "El pintor de batallas", "text": ""}
