{"id": "1984592", "revid": "2019528", "url": "https://it.wikipedia.org/wiki?curid=1984592", "title": "Guerra civile in Angola", "text": "La guerra civile angolana \u00e8 stato uno dei pi\u00f9 grandi conflitti combattuti nello Stato africano dell'Angola, iniziata nel 1975 \u00e8 continuata, con alcune interruzioni, fino al 2002. La guerra scoppi\u00f2 subito dopo la decolonizzazione, anch'essa ottenuta dopo un conflitto combattuto con il Portogallo, la Guerra di indipendenza angolana (1961 - 1974). La guerra civile fu essenzialmente una lotta per il potere tra due fazioni liberali, il Movimento Popolare di Liberazione dell'Angola (MPLA) e l'Unione Nazionale per l'Indipendenza Totale dell'Angola (UNITA). Allo stesso tempo fu una delle tante \"guerre per procura\" che caratterizzarono la guerra fredda: difatti una delle caratteristiche principali del conflitto fu il coinvolgimento, diretto ed indiretto, di altri paesi come URSS, Cuba, Sudafrica e Stati Uniti.\nIl MPLA e l'UNITA, nonostante la comune vocazione anti-coloniale, avevano ruoli diversi nella societ\u00e0 angolana e leadership incompatibili. Entrambe le forze avevano tendenze socialiste ma per ottenere sostegno internazionale si posero, rispettivamente, con ideologia marxista-leninista e anticomunista. Un terzo movimento, il Fronte Nazionale di Liberazione dell'Angola (FNLA) combatt\u00e9 durante la guerra di indipendenza insieme all'UNITA contro il MPLA ma non ebbe un ruolo di rilievo durante il conflitto. D'altra parte il gruppo separatista denominato Fronte per la Liberazione dell'Enclave del Cabinda (FLEC) lott\u00f2 per ottenere l'indipendenza della provincia angolana del Cabinda.\nI 26 anni di guerra civile possono essere suddivisi in tre periodi nei quali il livello degli scontri era maggiore: dal 1975 al 1991, dal 1992 al 1994 e dal 1998 fino al 2002; tre periodi interrotti da fragili momenti di pace. Quando nel 2002 ebbe termine la guerra, con la vittoria del MPLA, pi\u00f9 di 500.000 persone erano state uccise, pi\u00f9 di 1.000.000 quelli costretti ad abbandonare le proprie abitazioni. Le infrastrutture del paese erano devastate ed enormi danni colpirono il sistema della pubblica amministrazione, l'economia e le istituzioni religiose.\nLa guerra civile angolana \u00e8 stata una combinazione tra violente dinamiche interne al paese e un forte intervento di potenze straniere; il conflitto divenne uno scontro tra USA e URSS insieme ai rispettivi alleati, costoro fornirono una forte assistenza militare alle parti in guerra. Oltretutto, il conflitto in Angola si leg\u00f2 anche alla seconda guerra del Congo ed alla guerra d'indipendenza della Namibia.\nPrincipali fazioni in lotta.\nLe tre forze pi\u00f9 importanti della guerra civile nacquero dai movimenti anti-coloniali degli anni '50. Il MPLA aveva la sua base principalmente nella citt\u00e0 di Luanda e nei suoi dintorni, era composto in maggior parte da membri dell'etnia Mbundu. Le altre due fazioni, FNLA e UNITA, avevano origine soprattutto dalle zone rurali. Il FNLA era composto in larga parte dal popolo Kongo, originario dell'Angola del nord, mentre l'UNITA, una costola del FNLA, era formata in maggioranza da Ovimbundu.\nMPLA.\nSin dalla sua nascita negli anni cinquanta, la base sociale del MPLA era composta dall'etnia Ambundu e dall'intellighenzia multietnica presente nelle citt\u00e0 come Luanda, Benguela e Huambo. Durante la guerra di indipendenza (1962 - 1974) il MPLA venne sostenuto da molti stati africani e dall'Unione Sovietica. Negli anni 1974-75 Cuba divenne il pi\u00f9 stretto alleato del MPLA, inviando molti contingenti di militari. Il supporto di Cuba, e di molti altri stati del blocco dell'est, venne mantenuto durante la guerra civile.\nFNLA.\nIl FNLA si form\u00f2 parallelamente al MPLA ed inizialmente aveva come obiettivo difendere gli interessi del popolo Bakongo e sostenere la restaurazione del Regno del Congo. In breve tempo si trasform\u00f2 in un movimento nazionalista, sostenuto dallo Zaire di Mobutu Sese Seko nella sua lotta anti-coloniale. Durante i primi anni sessanta venne sostenuto anche dalla Repubblica Popolare di Cina, ma quando, a met\u00e0 anni sessanta, venne creata l'UNITA la Cina decise di supportare quest'ultimo movimento, a causa della scarsa attivit\u00e0 dell'FNLA. Gli Stati Uniti ed i suoi alleati decisero di non sostenere l'FNLA durante la guerra di indipendenza mentre fornirono aiuti durante la guerra civile.\nUNITA.\nLa base sociale principale dell'UNITA era l'etnia Ovimbundu dell'Angola centrale, la quale costituiva circa un terzo della popolazione di tutto il paese, il movimento, per\u00f2, coinvolse molte persone provenienti dall'est dello Stato. L'UNITA venne fondata nel 1966 da Jonas Savimbi, in precedenza un importante leader del FNLA. Durante la guerra anti-coloniale, l'UNITA venne sostenuta dalla Cina. Durante il successivo conflitto di decolonizzazione, gli Stati Uniti decisero di sostenere l'UNITA, un supporto che si fece pi\u00f9 considerevole durante la guerra civile. Negli ultimi anni, per\u00f2, il principale alleato dell'UNITA fu il Sudafrica.\nRadici del conflitto.\nL'Angola, come molti altri paesi africani, divenne uno Stato in seguito all'insediamento coloniale; in questo caso lo Stato dominante, il Portogallo, ha mantenuto il proprio potere sul territorio per pi\u00f9 di quattro secoli.\nDivisioni etniche.\nLa popolazione originaria del territorio era divisa in gruppi Khoisan. Costoro furono assorbiti o spinti verso sud, dove piccoli gruppi ancora esistono, in seguito ad un forte afflusso di Bantu provenienti dal nord e dall'est. L'arrivo dei Bantu incominci\u00f2 intorno al 500 a.C. e si mantenne fino al XX secolo; istituirono delle entit\u00e0 politiche, tra le quali la pi\u00f9 importante era il Regno del Congo, il cui centro era collocato nel nordest dell'attuale Angola ed i suoi confini si estendevano a nord fino alla zona est dell'attuale Repubblica Democratica del Congo, al sud-est dell'attuale Repubblica del Congo ed al meridione del Gabon. Molto importanti furono anche i regni Ndongo e Matamba, collocati a sud del Regno del Congo, nella zona di Ambundu. L'impero Luanda, individuato nel sudest della odierna Repubblica Democratica del Congo, occupava una parte dell'attuale nordest angolano. Nella zona meridionale dell'Angola e nel nord dell'odierna Namibia, si trovava il regno Kwanyama, negli altopiani centrali erano insediati regni minori. Tutte queste entit\u00e0 politiche erano una proiezione delle divisioni etniche che, lentamente, si diffusero tra la popolazione Bantu e furono strumentali a consolidare ed a rafforzare la nascita di nuove identit\u00e0 sociali.\nPeriodo coloniale portoghese.\nAlla fine del XV secolo i coloni portoghesi instaurarono dei contatti con il Regno del Congo, da allora mantennero una presenza costante nel territorio determinando una forte influenza culturale e religiosa. Nel 1575, sulla costa sud del Regno del Congo, una zona abitata da gente Ambundu, i portoghesi istituirono una colonia e un forte chiamato San Paolo di Luanda; un altro forte, il Benguela, venne eretto pi\u00f9 sud in un territorio popolato dagli antenati dei Ovimbundu.\nNessuno di questi insediamenti venne istituito per dare il via a una conquista dei territori, \u00e8 vero invece che da essi, gradualmente, si pass\u00f2 ad occupare e coltivare zone circostanti pi\u00f9 ampie di quelle iniziali (nel caso di Luanda soprattutto lungo il fiume lower Kwanza). In ogni caso la loro funzione principale era di tipo commerciale, in larghissima parte commercio degli schiavi. Questi erano acquistati da intermediari africani e venduti in Brasile e nei Caraibi. Benguela svilupp\u00f2, anche, il commercio di avorio, cera e miele, tali prodotti giungevano con le carovane degli Ovimbundu, i quali li acquistavano dai Ganguela nell'est dell'attuale Angola. Ci\u00f2 nonostante la presenza portoghese sulla coste dell'Angola mantenne un basso profilo per la maggior parte del periodo coloniale, il livello di insediamento della colonia era basso. I portoghesi, con poche eccezioni, non interferirono, a parte nel commercio, nelle dinamiche sociali e politiche dei popoli nativi. Non c'era una delimitazione dei territori, l'Angola di fatto non esisteva.\nNel XIX secolo, i portoghesi cominciarono ad entrare ben pi\u00f9 in profondit\u00e0 nei territori del continente, le loro intenzioni erano quelle di stabilire una debole occupazione territoriale, ma una pi\u00f9 forte supervisione, mediante la quale instaurare delle tratte commerciali e qualche insediamento. In questo contesto si spostarono pi\u00f9 a sud lungo la costa e fondarono la \"terza testa di ponte\" di Mo\u00e7\u00e2medes. Durante l'espansione, entrarono in conflitto con diverse entit\u00e0 politiche africane.\nL'occupazione territoriale divenne un aspetto centrale per il Portogallo nell'ultima decade del XIX secolo, quando i poteri europei diedero il via alla spartizione dell'Africa, in particolare dopo la Conferenza di Berlino del 1884. Vennero organizzate molte spedizioni militari con lo scopo di conquistare quei territori che, grossolanamente, corrispondono all'attuale Angola. Nel 1906 solo il 6% del territorio era effettivamente occupato e le campagne militari dovettero continuare. A met\u00e0 degli anni venti i confini erano fissati definitivamente e l'ultima principale resistenza venne sconfitta negli anni quaranta. Si pu\u00f2 parlare di Angola, come di un'entit\u00e0 territoriale definita, solo da questo punto in poi.\nVerso l'indipendenza e le tensioni crescenti.\nNel 1961 il FNLA e il MPLA, le cui sedi erano nei paesi confinanti, aprirono una campagna di guerriglia su diversi fronti nei confronti dei portoghesi. La guerra coloniale portoghese, che include la guerra di indipendenza angolana, perdur\u00f2 fino alla caduta della dittatura in Portogallo nel 1974, avvenuta in seguito alla Rivoluzione dei garofani. Quando il piano che avrebbe portato all'indipendenza dell'Angola divenne noto, la maggior parte dei circa 500.000 portoghesi-angolani lasciarono il territorio, prima o dopo la scadenza. I portoghesi si lasciarono alle spalle un nuovo Stato indipendente e la cui popolazione era composta, in maggior parte, dai gruppi etnici Ambundu, Ovimbundu e Bakongo.\nI portoghesi che vivevano in Angola erano deputati ai lavori pi\u00f9 qualificati nella pubblica amministrazione, agricoltura e industria, una volta che lasciarono il paese, l'economia nazionale cominci\u00f2 a scivolare verso la depressione.\nIl governo del Sudafrica venne inizialmente coinvolto nello sforzo di contrastare la presenza cinese in Angola, si temeva che tale influenza trasformasse il conflitto in uno scontro legato alla guerra fredda. Nel 1975 il primo ministro sudafricano B.J. Vorster autorizz\u00f2 l'Operazione Savannah, la quale part\u00ec inizialmente come una protezione per gli ingegneri addetti alla costruzione della diga di Calueque, successivamente dei miliziani dell'UNITA ne presero il controllo e il progetto della diga, pagato dal Sudafrica venne considerato rischioso. Le forze di difesa sudafricane dislocarono un contingente armato per proteggere Calueque e a partire da questo momento l'Operazione Savannah degener\u00f2, in quanto non esisteva un governo sul posto e, di conseguenza, linee chiare da parte delle autorit\u00e0. I sudafricani inviarono migliaia di soldati per l'intervento e, in ultimo, si scontrarono con le forze armate di Cuba che sostenevano il MPLA.\nAnni '70.\nIndipendenza.\nDopo la rivoluzione dei garofani e la fine della guerra di indipendenza angolana, le parti del conflitto stipularono gli Accordi di Alvor il 15 gennaio 1975. Nel luglio 1975 il MPLA cacci\u00f2 violentemente il FNLA fuori dalla citt\u00e0 di Luanda e i volontari dell'UNITA si ritirarono nella loro roccaforte a sud. In agosto il MPLA controllava 11 della 15 citt\u00e0 capoluogo di provincia, incluse Luanda e Cabinda. Il 23 ottobre il Sudafrica intervenne inviando in Angola tra i 1.500 e i 2.000 soldati dalla Namibia con lo scopo di sostenere il FNLA e l'UNITA. Lo Zaire, nel tentativo di insediare un governo pro-Kinshasa e per contrastare la salita al potere del MPLA, fece distribuire autoblindo ed invi\u00f2 truppe di paracadutisti e tre battaglioni di fanteria in sostegno al FNLA. Nel giro di tre settimane, il Sudafrica e l'Unita conquistarono cinque citt\u00e0 capoluogo di provincia, tra cui Novo Redondo e Benguela. In risposta al Sudafrica, Cuba invi\u00f2 18.000 soldati in supporto al MPLA, ci\u00f2 era soltanto una parte di un intervento militare su larga scala denominato Operaci\u00f3n Carlota. Inizialmente Cuba, e prima ancora dell'intervento del Sudafrica, aveva inviato 230 consiglieri militari al MPLA.\nL'azione delle truppe cubane ebbe un ruolo decisivo: nel settore settentrionale l'FNLA venne sconfitto nella battaglia di Kifangondo e dovette rinunciare definitivamente ad un'avanzata da nord verso Luanda e ripiegare in Zaire, mentre nel settore meridionale i soldati cubani bloccarono l'avanzata dei sudafricani e dell'UNITA che vennero battuti in due battaglia a sud del fiume Cuanza. Il MPLA pot\u00e9 quindi consolidare il potere sulla capitale Luanda.\nL'11 novembre 1975 Agostinho Neto, il leader del MPLA, dichiar\u00f2 l'indipendenza della Provincia portoghese d'oltremare di Angola come Repubblica Popolare di Angola; l'UNITA dichiar\u00f2 l'indipendenza della Repubblica Sociale Democratica di Angola con capitale a Huambo e il FNLA proclam\u00f2 la Repubblica Democratica di Angola con capitale ad Ambriz. Il FLEC, armato e sostenuto dalla Francia, dichiar\u00f2 l'indipendenza da Parigi della Repubblica di Cabinda. Il 23 novembre il FNLA e l'UNITA stipularono un'alleanza individuando in Huambo la sede del loro governo che vedeva Holden Roberto e Jonas Savimbi come co-presidenti e Jos\u00e9 Ndel\u00e9 e Johnny Pinnock Eduardo come co-Primi ministri.\nAgli inizi del novembre 1975 il governo sudafricano avvert\u00ec Holden Roberto e Jonas Savimbi che le forze di difesa sudafricane avrebbero cessato le operazioni in Angola in seguito al fallito tentativo della coalizione di conquistare Luanda. Savimbi, per evitare il ritiro del Sudafrica chiese al generale Constand Viljoen di organizzare un incontro con il primo ministro sudafricano John Vorster, alleato di Savimbi dall'ottobre 1974. Nella notte del 10 novembre, quella appena precedente alla formale dichiarazione di indipendenza, Savimbi vol\u00f2 segretamente a Pretoria per incontrare Vorster. In un'inversione di politica, Vorster non solo decise di mantenere le truppe in Angola per tutto novembre ma promise anche di ritirarle solo dopo il meeting dell'Organizzazione dell'unit\u00e0 africana che si sarebbe tenuto il 9 dicembre. I sovietici, ben consapevoli delle attivit\u00e0 del Sudafrica in Angola, inviarono i soldati cubani a Luanda la settimana prima della dichiarazione di indipendenza. Mentre gli ufficiali cubani guidavano la missione e fornivano la maggior parte delle truppe, 60 ufficiali sovietici di stanza nella Repubblica Democratica del Congo raggiungevano i cubani il 12 novembre. I leader sovietici proibirono espressamente ai cubani di intervenire nella guerra civile ma di contenere le attivit\u00e0 del Sudafrica.\nNel 1975-1976 molte forze straniere si ritirarono, con l'eccezione di Cuba. Gli ultimi militari portoghesi si ritirarono nel 1975 ed i militari sudafricani nel febbraio 1976 dopo la caduta di Huambo, sede del governo FNLA-UNITA. Le truppe cubane in Angola passarono dalle 5.500 del dicembre 1975, alle 11.000 del febbraio 1976. La Svezia forn\u00ec assistenza umanitaria sia al SWAPO che al MPLA a met\u00e0 anni settanta, e sollev\u00f2 regolarmente la questione dell'UNITA nelle discussioni politiche tra i due movimenti.\nL'emendamento Clark.\nIl Presidente degli Stati Uniti Gerald Ford approv\u00f2, in data 18 luglio 1975, delle operazioni sotto-copertura in sostegno dell'UNITA e del FNLA, la cosiddetta \"Operazione IA\", nonostante le forti resistenze degli ufficiali del Dipartimento di Stato della Central Intelligence Agency. Il direttore della Central Intelligence Agency William Colby venne incaricato di organizzare l'operazione con un budget iniziale di 6 milioni di dollari, il 27 luglio gli furono garantiti 8 milioni e altri 25 in agosto.\nDue giorni prima che il programma venisse approvato, l'assistente al Segretario di Stato Nathaniel Davis, racconta l'allora Segretario di Stato Henry Kissinger, sosteneva che sarebbe stato impossibile mantenere il segreto sull'operazione. Davis predisse correttamente che l'Unione Sovietica avrebbe risposto con un maggior coinvolgimento nel conflitto, portando pi\u00f9 violenza e cattiva pubblicit\u00e0 agli Stati Uniti. Quando Ford approv\u00f2 il programma, Davis si dimise. Il responsabile della CIA in Angola John Stockwell ripet\u00e9 le critiche di Davis, affermando che il successo richiedeva l'espansione del programma ma la sua dimensione superava gi\u00e0 quello che poteva essere nascosto all'occhio pubblico. Edward Mulcahy, il vice di Davis ed ex-ambasciatore in Cile, si oppose anch'esso ad un coinvolgimento diretto; il 13 maggio 1975 present\u00f2 tre diverse opzioni di politica americana nei confronti dell'Angola. Mulcahy riteneva che l'amministrazione Ford avrebbe utilizzato la diplomazia o avrebbe aumentato il sostegno all'UNITA e al FNLA, per una campagna contro i comunisti del MPLA, evitando un coinvolgimento negli scontri; avvert\u00ec anche come il supporto all'UNITA non sarebbe stato adeguato insieme a quello di Mobutu Sese Seko.\nUn senatore democratico proveniente dall'Iowa, Dick Clark, scopr\u00ec l'operazione durante una missione per l'accertamento dei fatti in Africa, ma Seymour Hersh, un giornalista del New York Times rivel\u00f2 gli aspetti dell'Operazione IA il 13 dicembre 1975. Clark propose un emendamento al Arms Export Control Act per bloccare gli aiuti ai gruppi privati coinvolti in operazioni militari o paramilitari in Angola. Il 19 dicembre il Senato approv\u00f2 il disegno di legge con 52 voti favorevoli e 22 contrari, la House of Representatives vot\u00f2 a favore 323 su 99 il 27 gennaio 1976. Ford firm\u00f2 la legge il 9 febbraio. Una volta che l'emendamento Clark divenne legge, l'allora direttore della CIA George H. W. Bush si rifiut\u00f2 di ammettere che tutti gli aiuti destinati all'Angola fossero cessati. Secondo l'analista di politica internazionale Jane Hunter, dopo l'emendamento Clark, Israele divenne un fornitore di armi per il Sudafrica. Israele e Sudafrica stipularono un'alleanza militare di lungo periodo nella quale Israele forniva armamenti e addestramento, come la conduzione di esercitazioni militari congiunte. Il governo degli Stati Uniti pose il veto per l'ammissione dell'Angola alle Nazioni Unite il 23 giugno 1976. Lo Zambia proib\u00ec all'UNITA di lanciare attacchi dal suo territorio il 28 dicembre 1976, successivamente l'Angola sotto il controllo del MPLA divenne membro dell'ONU.\nIl Vietnam di Cuba.\nLa Guerra del Vietnam modific\u00f2 gli interventi esterni in Angola, in quanto sia gli Stati Uniti che l'Unione Sovietica non avevano intenzione di essere coinvolti in un conflitto la cui importanza era molto discutibile per la vittoria nella guerra fredda. L'annunciatore della CBS Walter Cronkite diffuse questo messaggio nella sua trasmissione come \"provare a fare la nostra piccola parte per evitare, stavolta, gli errori\". Il Politburo venne impegnato in un lungo dibattito sulla possibilit\u00e0 che l'Unione sovietica sostenesse un'offensiva del MPLA nel febbraio 1976. Il ministro degli esteri Andrej Gromyko e il primo ministro Aleksej Kosygin guidarono una fazione favorevole ad un debole supporto per il MPLA e molto pi\u00f9 attenta a una maggiore distensione dei rapporti con l'occidente. Leonid Il'i\u010d Bre\u017enev, all'epoca a guida dell'URSS, vinse la sfida con la fazione dissidente e l'alleanza con il MPLA venne mantenuta, come anche Neto riafferm\u00f2 pubblicamente al 15\u00ba anniversario della prima rivolta.\nNel 1977 il governo del MPLA e le truppe cubane avevano il controllo di tutte le citt\u00e0 del sud, anche se le strade erano sottoposte a continui attacchi da parte dell'UNITA. Savimbi manifestava la sua volont\u00e0 di un riavvicinamento con il MPLA e per la formazione di un governo socialista di unit\u00e0, ma per fare ci\u00f2 chiedeva che, prima di tutto, le truppe cubane si ritirassero. \" Il vero nemico \u00e8 il colonialismo cubano\" dichiarava Savimbi ai giornalisti, \"I cubani hanno preso il sopravvento sul paese ma, presto o tardi, vivranno il loro Vietnam in Angola\". MPLA e truppe cubane usarono lanciafiamme, bulldozer e aerei con napalm per distruggere i villaggi in un'area di 2.6\u00a0km lungo il confine con la Namibia. Solo le donne e i bambini oltrepassarono questa zona detta \"Corridoio di Castro\" perch\u00e9 le truppe del MPLA uccisero tutti gli uomini dai dieci anni in su, per evitare che si arruolassero nell'UNITA. Il napalm uccise il bestiame utilizzato per sostenere le truppe e per colpire i simpatizzanti dell'UNITA. Molti angolani lasciarono il paese, 10.000 si diressero verso la Namibia e 16.000 verso lo Zambia ad est, dove vissero nei campi profughi.\nLe invasioni del Katanga.\nIl 7 marzo 1977 circa 1.500 miliziani del Fronte di Liberazione Nazionale Congolese (FNLC), provenienti dall'est Angola, invasero il Katanga in Zaire. Il FNLC voleva scacciare Mobutu e il MPLA, che soffriva del supporto di Mobutu al FNLA e all'UNITA, non prov\u00f2 a bloccare l'invasione. Il FNLC non riusc\u00ec a conquistare Kolwezi, il cuore economico dello Zaire, ma prese Kasaji e Mutshatsha. Le forze armate dello Zaire furono sconfitte senza difficolt\u00e0 e il FNLC continu\u00f2 ad avanzare. Il 2 aprile Mobutu chiese aiuto a William Eteki del Camerun, all'epoca presidente dell'Organizzazione dell'unit\u00e0 africana. Otto giorni dopo il governo francese rispose alla richiesta di aiuto di Mobutu inviando 1.500 soldati marocchini a Kinshasa; i rinforzi lavorarono insieme all'esercito dello Zaire, al FNLA e piloti egiziani per respingere le forze del FNLC. Nell'aprile del 1977 gli ultimi militanti furono respinti e si ritirarono in Angola e Zambia, insieme a molti rifugiati.\nMobutu accus\u00f2 il MPLA, cubani e sovietici di complicit\u00e0 nella guerra. Mentre Neto sosteneva il FNLC, il supporto al MPLA giungeva in risposta al continuo sostegno di Mobutu alle forze anti-comuniste dell'Angola. L'amministrazione Carter, non convinta del coinvolgimento cubano, rispose offrendo 15 milioni di dollari di aiuti non militari. La timidenzza americana durante la guerra spinse lo Zaire verso un maggiore coinvolgimento della Francia, la quale divenne la pi\u00f9 grande fornitrice di armi dopo l'intervento. Neto e Mobutu firmarono un accordo di frontiera il 22 luglio 1977. \nIl responsabile della CIA John Stockwell in Angola si dimise dopo l'invasione, spiegando in un articolo del The Washington Post dell'aprile del 1977 intitolato \"Perch\u00e9 sto lasciando la CIA\", che egli aveva avvertito il segretario di stato Henry Kissinger come un supporto americano continuo ai ribelli anti-governativi avrebbe potuto provocare una guerra con lo Zaire. Aggiunse inoltre che il coinvolgimento dell'Unione Sovietica in Angola giunse solo dopo ed in risposta alle interferenze americane.\nIl FNLC invase nuovamente Shaba l'11 maggio 1978 e conquist\u00f2 Kolwezi in due giorni. Mentre l'amministrazione Carter aveva creduto alle affermazioni di Cuba, la quale negava un suo coinvolgimento per Shaba I, e di conseguenza non sostenne Mobutu, ora gli Stati Uniti accusarono Castro di complicit\u00e0. Quando in questa fase Mobutu chiese sostegno internazionale, gli Stati Uniti lavorarono insieme alla Francia e al Belgio per respingere l'invasione, fu la prima cooperazione militare tra Francia e Stati Uniti dai tempi della guerra del Vietnam. La legione straniera francese riprese Kolwezi dopo sette giorni di battaglia, 2.250 cittadini europei furono aerotrasportati in Belgio, anche se le forze del FNLC riuscirono a uccidere 80 europei e 200 africani. Il FNLC uccise, in un solo episodio, 34 civili europei che si erano nascosti in una stanza. Il FNLC ripieg\u00f2 in Zambia, promettendo di ritornare in Angola. Le forze dello Zaire fecero sgombrare con la forza i civili presenti lungo il confine tra Shaba e Angola; Mobutu, per evitare altre invasioni, ordin\u00f2 alle sue truppe di sparare a vista.\nI negoziati tra MPLA e Zaire, mediati dal governo USA, portarono a un accordo di pace nel 1979 e alla fine del supporto alla guerriglia nei rispettivi paesi. Lo Zaire blocc\u00f2 temporaneamente il suo supporto al FLEC, al FNLA e all'UNITA e l'Angola proib\u00ec altre attivit\u00e0 al FNLC.\nMPLA diviso in fazioni.\nIl Ministro dell'Interno di Agostinho Neto, Nito Alves, aveva abbattuto con successo l'organizzazione nazionalista Eastern Revolt di Daniel Chipenda e l'Active Revolt di M\u00e1rio Pinto de Andrade durante la guerra di indipendenza. La divisioni in fazioni all'interno del MPLA divenne un'occasione in pi\u00f9 per consolidare il potere di Neto, il quale diede ad Alves il compito di reprimere il dissenso. Alves chiuse i Comitati Cabral ed Henda mentre stavano allargando la loro influenza all'interno del MPLA attraverso il controllo dei giornali nazionali e della televisione. Alves si rec\u00f2 in visita in Unione Sovietica nell'ottobre 1976. Al suo ritorno Neto cominci\u00f2 a compiere le prime azioni per neutralizzare la fazione \"Nitistas\", composta dai seguaci di Alves, vista da Neto come una minaccia. Agostinho Neto convoc\u00f2 il Comitato centrale del MPLA al completo, venne abolito il ministero dell'interno, la branca ufficiale del MPLA utilizzata dalla Nitistas, e istitu\u00ec una commissione d'inchiesta. Net\u00f2 utilizz\u00f2 la commissione, ufficialmente creata per esaminare la divisione in fazioni, per indirizzare la Nitistas e diede ordine di stilare un rapporto di quanto emerso entro marzo 1977. Alves e il capo di stato maggiore Jos\u00e9 Van-Dunem, suo alleato politico, cominciarono a progettare un colpo di stato.\nAlves rappresent\u00f2 il MPLA al XXV congresso del Partito Comunista dell'Unione Sovietica nel febbraio del 1977 e avrebbe ottenuto il supporto dall'Unione Sovietica per il colpo di stato. Alves e Van-Dunem pianificarono di arrestare Neto il 21 marzo, prima del suo arrivo all'incontro del Comitato centrale e prima che la commissione presentasse il suo rapporto. Il MPLA cambi\u00f2 il luogo dell'incontro poco prima che questi incominciasse, gettando nel caos il piano organizzato dai golpisti, ma Alves attese l'incontro e la presentazione del rapporto. La commissione d'inchiesta accus\u00f2 Alves di fazionalismo, questi rispose accusando Neto di non aver allineato l'Angola all'Unione Sovietica. Dopo venti ore di dibattito, il partito approv\u00f2 con votazione 26 a 6 la destituzione di Alves e di Van-Dunem dalla loro posizione.\nDieci carri armati insieme all'VIII brigata delle Forze armate per la liberazione dell'Angola fecero irruzione nella prigione di S\u00e3o Paulo alle 4 di notte del 27 maggio, uccidendo le guardie e liberando pi\u00f9 di 150 sostenitori, 11 dei quali erano stati arrestati pochi giorni prima. La brigata prese il controllo della stazione-radio di Luanda alle 7, annunciando il golpe e definendosi MPLA Action Committee. La brigata chiese ai cittadini di dimostrare il loro supporto al golpe manifestando di fronte il palazzo presidenziale. La Nitistas cattur\u00f2 i generali Bula e Dangereaux, fedeli a Neto, ma quest'ultimo aveva lasciato il palazzo presidenziale per il ministero della difesa nel il timore della rivolta. Le truppe cubane riconquistarono il palazzo in seguito alla richiesta di Neto e si diressero alla stazione radio. Dopo un'ora di combattimenti, i cubani ripresero la stazione-radio e proseguirono verso la caserma dell'VIII brigata conquistandola all'una e mezza del pomeriggio. Mentre i cubani prendevano possesso del palazzo e della stazione-radio, la Nitistas rapiva sette leader del governo e delle forze armate uccidendone sei.\nIl governo del MPLA, da maggio a novembre, fece arrestare decine di migliaia sospetti sostenitori della Nitistas, processandoli mediante corti segrete con la supervisione del ministro della difesa Iko Carreira. Quelli che vennero dichiarati colpevoli furono uccisi e sepolti in fosse segrete, tra questi figuravano Van-Dunem, il comandante dell'VIII brigata Jacobo \"Immortal Monster\" Caetano e il commissario politico Eduardo Evaristo. Si stima che alla fine circa 18.000 sostenitori, o presunti tali, di Nito Alves furono uccisi dalle truppe cubane e del MPLA nei due anni successivi il tentato golpe, altre stime portano le cifre a pi\u00f9 di 70.000. Il tentato colpo di stato ebbe delle ripercussioni sulle relazioni internazionali dell'Angola, Alves si era opposto alla politica estera di Neto di non-allineamento, di evoluzione del socialismo e multirazzismo, favorendo relazioni pi\u00f9 forti con l'URSS, la quale voleva basi militari in Angola. Mentre le truppe cubane aiutarono Neto a scongiurare il colpo di stato, sia Neto sia Alves credevano che l'Unione Sovietica sostenesse l'estromissione di Neto. Il ministro della difesa cubano Ra\u00fal Castro invi\u00f2 altri 4.000 soldati per prevenire altri dissidi nella leadership del MPLA e ad agosto incontr\u00f2 Neto in segno di solidariet\u00e0. Al contrario, la sfiducia di Neto nei confronti dei sovietici ne incrin\u00f2 i rapporti. In dicembre il MPLA tenne il suo primo congresso e cambi\u00f2 il nome in MPLA-Partito dei lavoratori (MPLA-PT). Il tentato golpe della Nitistas fece pagare un duro conto al MPLA, se nel 1975 si contavano 200.000 iscritti al MPLA, dopo il primo congresso vi fu un calo di 30.000.\nL'ascesa di dos Santos.\nI sovietici provarono ad aumentare la loro influenza a Luanda, all'inizio inviando busti di Lenin, un aereo pieno di opuscoli contenenti il discorso di Leonid Il'i\u010d Bre\u017enev al Congresso del Partito del 1976 e due aerei pieni di opuscoli che denunciavano Mao Zedong. Vennero inviati cos\u00ec tanti busti che nell'estate del 1976 scarseggiavano e ne vennero ordinati altri al Dipartimento per la propaganda del PCUS. Nonostante le migliori offerte proposte dalla propaganda sovietica e l'attivit\u00e0 di lobby di G. A. Zverev, l'incaricato per gli affari sovietico, Neto rimase sulle sue posizioni rifiutando di concedere ai sovietici delle basi in Angola. Oltretutto Neto, insieme al Ministro della Difesa Iko Carreira e al Segretario generale del MPLA L\u00facio Lara ostacolarono la leadership sovietica con le loro politiche e personalit\u00e0. Con Alves fuori dai giochi, l'Unione Sovietica lanci\u00f2 il primo ministro Lopo do Nascimento contro Neto per la conquista della leadership del MPLA. Neto si mosse velocemente per schiacciare il suo avversario. Il Comitato centrale del MPLA si incontr\u00f2 dal 6 al 9 dicembre, il meeting si concluse con la destituzione di Nascimento sia dalla carica di primo ministro e segretario del Politburo, sia da quella di direttore della Televisione nazionale e del Giornale dell'Angola. C. R. Dilolua si dimise dalla carica di vice-primo ministro e membro del Politburo. Nello stesso mese il Comitato abol\u00ec la carica di Primo Ministro e vice-Primo Ministro. Per preparare la strada a dos Santos, Neto aument\u00f2 la composizione etnica dell'ufficio politico del Partito e rimosse i vecchi membri con nuove leve. In data 5 luglio 1979 Neto pubblic\u00f2 un decreto con il quale imponeva a tutti i cittadini di prestare il servizio militare per tre anni dopo aver compiuto 18 anni. Il 3 agosto 1979 il MPLA consegn\u00f2 un rapporto all'ONU nel quale chiedeva 293 milioni di dollari al Sudafrica per i danni subiti a causa degli attacchi dal 1976 al 1979. L'11 agosto il Movimento Popolare per la Liberazione del Cabinda attaccava una base cubana vicino a Tshiowa.\nIl presidente Neto mor\u00ec a Mosca causa di un tumore il 10 settembre 1979. Il MPLA dichiar\u00f2 45 giorni di lutto, i funerali si svolsero il 17 al palazzo del popolo, vi parteciparono molti rappresentanti esteri, tra i quali il presidente dell'Organizzazione dell'unit\u00e0 africana William R. Tolbert, Jr della Liberia. Il Comitato centrale del MPLA con voto unanime elesse presidente Jos\u00e9 Eduardo dos Santos, il quale fece giuramento il 21 settembre. Durante la presidenza di Dos Santos le truppe angolane attraversarono, per la prima volta, il confine con la Namibia il 31 ottobre entrando a Kavango. Il giorno dopo i governi di Angola, Zambia e Zaire stipularono un patto di non aggressione. Il 2 novembre 1979, il Consiglio di Sicurezza dell'ONU condann\u00f2 gli attacchi condotti dalle truppe sudafricane nell'Angola meridionale e invit\u00f2 il Sudafrica a rispettare la sovranit\u00e0 dell'Angola.\nAnni '80.\nNegli anni ottanta i combattimenti varcarono i confini sud-est dell'Angola, zona nella quale si erano registrati la maggior parte degli scontri negli anni settanta, di conseguenza la National Congolese Army e il SWAPO intensificarono le loro attivit\u00e0. Il governo sudafricano rispose inviando nuovamente delle truppe in Angola, un intervento che durer\u00e0 dal 1981 fino al 1987 e che spinse l'URSS a inviare grosse quantit\u00e0 di aiuti militari dal 1981 fino al 1986. L'Unione Sovietica diede al MPLA pi\u00f9 di 2 miliardi di dollari in aiuti nel 1984. Nel 1981 il neoeletto presidente statunitense Ronald Reagan e l'assistente al Segretario di Stato Chester Crocker, responsabile per gli affari africani, svilupparono un programma che prese il nome di Linklage mediante il quale legare l'indipendenza della Namibia dai cubani alla pace in Angola.\nI militari sudafricani (SADF) attaccarono gli insorti nella provincia di Cunene il 12 maggio 1980. Il ministro della difesa angolano accus\u00f2 il Sudafrica di aver ferito e ucciso i civili. Nove giorni pi\u00f9 tardi le forze sudafricane attaccarono nuovamente, stavolta nella provincia di Cuando Cubango, e il MPLA minacci\u00f2 una risposta armata. La SADF lanci\u00f2 un'invasione dell'Angola su vasta scala attraverso Cunene e Cuando-Cubango il 7 giugno, il quartier generale operativo del SWAPO venne distrutto il 13 giugno in quello che venne definito dal Primo ministro Pieter Willem Botha un attacco shock. Il 24 giugno il MPLA arrest\u00f2 120 angolani mentre cercavano di piazzare dell'esplosivo a Luanda, sventando un piano probabilmente organizzato dal Sudafrica. Tre giorni dopo il Consiglio di Sicurezza dell'ONU convoc\u00f2 l'ambasciatore angolano presso l'ONU e condann\u00f2 le incursioni del Sudafrica. Anche il presidente dello Zaire, Mobutu, si schier\u00f2 con il MPLA. Il governo del MPLA registr\u00f2 529 istanze nelle quali si denunciavano violazioni della sovranit\u00e0 da parte del Sudafrica tra gennaio e giugno del 1980.\nCuba aument\u00f2 le sue truppe in Angola dalle 35.000 del 1982 alle 40.000 del 1985. Le forze sudafricane tentarono di conquistare la capitale della provincia di Hu\u00edla, Lubango, con l'Operazione Askari nel dicembre 1983. Inoltre per migliorare le capacit\u00e0 di combattimento del MPLA, la Romania invi\u00f2 150 istruttori di volo ed altro personale di volo i quali contribuirono a creare la Scuola di aviazione militare angolana.\nIl 2 giugno 1985 i conservatori americani tennero la Internazionale democratica, un incontro simbolico di militanti anti-comunisti, nel quartier generale dell'UNITA a Jamba. Finanziata soprattutto da Rite Aid, fondata da Lewis Lehrman ed organizzata dagli attivisti anti-comunisti Jack Abramoff e Jack Wheeler, tra i partecipanti vi furono: Jonas Savimbi, Adolfo Calero (leader dei Contras del Nicaragua), Pa Kao Her (leader dei ribelli Hmong), il tenente colonnello statunitense Oliver North, le forze di sicurezza sudafricane, il leader Mujahideen Abdul Rahim Wardak, il conservatore statunitense Jack Wheeler e molti altri. L'amministrazione Reagan, evit\u00f2 di sostenere pubblicamente l'evento ma in privato lo approv\u00f2 pienamente. Il governo di Israele e Sudafrica ne sostennero l'idea ma ritennero sconsigliabile ospitare la conferenza.\nI partecipanti rilasciarono un comunicato:\nLa Camera dei Rappresentanti americana vot\u00f2 236 a 185 a favore dell'abrogazione dell'emendamento Clark l'11 luglio 1985. Il governo del MPLA attacc\u00f2 un mese pi\u00f9 tardi l'UNITA a partire da Luena, in direzione Cazombo e lungo la ferrovia Benguela, l'operazione prese il nome di Congresso II, Cazombo fu presa il 18 settembre. Le forze del MPLA tentarono senza successo di conquistare i depositi di forniture dell'UNITA a Mavinga. L'attacco fall\u00ec ma molte versioni diverse dell'operazione furono rilasciate; l'UNITA sostenne che agenti sovietici guidarono le truppe del MPLA, mentre il governo dichiar\u00f2 che l'UNITA fece affidamento sulle forze sudafricane per difendersi dagli attacchi del MPLA. Il governo sudafricano ammise di aver combattuto nell'area, ma contro i miliziani del SWAPO.\nAggravarsi del conflitto.\nDal 1986, l'Angola incominci\u00f2 ad assumere un ruolo pi\u00f9 centrale nella guerra fredda, l'Unione Sovietica, Cuba e altri paesi del blocco dell'est aumentarono gli aiuti al governo del MPLA, mentre i conservatori americani iniziarono a sostenere maggiormente l'UNITA di Savimbi; quest'ultimo svilupp\u00f2 rapporti forti con influenti conservatori americani, i quali vedevano in lui una chiave per opporsi ai sovietici. Il conflitto si aggrav\u00f2 rapidamente e sia Washington sia Mosca lo considerarono strategico per la guerra fredda.\nL'Unione Sovietica diede 1 miliardo di dollari in aiuti al governo del MPLA e Cuba invi\u00f2 altre 2.000 truppe nel 1986, le quali si aggiunsero alle 35.000 gi\u00e0 presenti in Angola, per proteggere le piattaforme della Chevron Corporation. Savimbi, in un'intervista del 31 gennaio al Foreign Policy, aveva definito la presenza della Chevron in Angola, gi\u00e0 protetta dalle truppe cubane, un obiettivo dell'UNITA.\nTra i conservatori di Washington con i quali Savimbi strinse importanti rapporti c'erano Michael Johns (analista di politica estera per la Heritage Foundation e avvocato di Savimbi), Grover Norquist (presidente dell'Americans for Tax Reform e consigliere economico di Savimbi) ed altri che giocarono un ruolo importante nell'aumento di aiuti segreti forniti all'UNITA e si recarono da Savimbi presso il suo quartier generale di Jamba per sostenerlo con aiuti militari e politici. Con un maggior sostegno da parte degli Stati Uniti la guerra and\u00f2 verso un'escalation, sia in termini di intensit\u00e0 sia in importanza nell'ottica della guerra fredda.\nOltre al maggior supporto militare, l'amministrazione Reagan e i suoi alleati conservatori si mossero per aumentare il riconoscimento nei confronti di Savimbi e dell'UNITA come soggetti chiave della guerra fredda. Nel gennaio 1986 Reagan invit\u00f2 Savimbi alla Casa Bianca, dopo questo incontro parl\u00f2 di come l'UNITA stesse ottenendo una vittoria che \"elettrizza il mondo\". Due mesi dopo Reagan annunci\u00f2 la consegna di missili FIM-92 Stinger, una parte di 25 milioni di dollari di aiuti che l'UNITA riceveva dal governo statunitense. Jeremias Chitunda, rappresentante dell'UNITA per gli Stati Uniti, divenne vicepresidente del partito al VI congresso dell'UNITA. Il 10 settembre Fidel Castro propose il ritiro delle truppe straniere dall'Angola e dalla Namibia, una precondizione per effettuare il ritiro delle truppe cubane dall'Angola.\nKuito Kuanavale e gli accordi di New York.\nLe forze dell'UNITA e del Sudafrica attaccarono la base del MPLA a Kuito Kuanavale, nella provincia di Cuando Cubango, dal 13 gennaio al 23 marzo 1988; fu la seconda pi\u00f9 grande battaglia nella storia dell'Africa, dopo quella di El-Alamein e la prima per grandezza nell'Africa sub-sahariana dai tempi del secondo conflitto mondiale. Kuito Kuanavale non era importante per la sua dimensione o per la sua ricchezza, ma per la sua localizzazione. Le forze sudafricane mantennero la supervisione sulla citt\u00e0 mediante i nuovi cannoni G-5. Entrambe le parti dichiararono di essere usciti vincitori dalla battaglia di Kuito Kuanavale.\nFidel Castro afferm\u00f2 come, con questa manovra, per il Sudafrica i costi per continuare la guerra sarebbero aumentati molto e dispose le truppe cubane nella posizione pi\u00f9 aggressiva, sostenendo che si stesse preparando a lasciare l'Angola. Secondo i cubani i costi politici, economici e tecnici che il Sudafrica stava affrontando per mantenere la sua presenza in Angola erano troppo elevati. D'altra parte i sudafricani credevano che aver indicato la loro volont\u00e0 di risolvere la situazione mediante un test nucleare avrebbe alla fine costretto i cubani ad un accordo\nLe truppe cubane furono accusate di aver utilizzato il gas nervino contro le truppe dell'UNITA durante la guerra civile. Il tossicologo Aubin Heyndrickx studi\u00f2 le prove, inclusi dei campioni raccolti dopo la battaglia di Kuito Kuanavale e afferm\u00f2 come: \"non ci fossero altri dubbi sul fatto che i cubani avessero fatto uso di gas nervino contro le truppe di Jonas Savimbi.\"\nIl governo cubano ader\u00ec ai negoziati il 28 gennaio 1988 e tutte e tre le parti si incontrarono il 9 marzo. Il governo sudafricano vi fece ingresso il 3 maggio, le parti si incontrarono a giugno e ad agosto a New York e a Ginevra. Tutte le parti si accordarono per un cessate il fuoco il 9 agosto. Rappresentanti dei governi di Angola, Cuba e Sudafrica firmarono gli accordi di New York, i quali garantivano l'indipendenza della Namibia e ponevano termine al coinvolgimento di truppe straniere nella guerra civile, era il 22 dicembre 1988. Il giorno successivo il Consiglio di Sicurezza dell'ONU approv\u00f2 la risoluzione 626 creando cos\u00ec la forza di peace-keeping United Nations Angola Verification Mission. Le truppe dell'UNAVEM giunsero in Angola nel gennaio 1989.\nCessate il fuoco.\nNon appena una componente diplomatica, oltre a quella militare, si inser\u00ec nella guerra civile angolana due alleati chiave di Savimbi, Howard Philips del The Conservative Caucus e Michael Johns della Heritage Foundation si recarono in Angola da Savimbi per convincerlo ad andare negli Stati Uniti nella primavera 1989 per sostenerli, insieme ad altri conservatori, nella loro azione per mantenere gli aiuti americani all'UNITA.\nNel giugno 1989, il Presidente dello Zaire Mobutu invit\u00f2 18 leader africani, tra questi figuravano anche Savimbi e Dos Santos, nel suo palazzo a Gbadolite per dei negoziati. Savimbi e Dos Santos si incontrarono per la prima volta e il 22 giugno si accordarono per la Dichiarazione di Gbadolite, un cessate il fuoco in vista di un futuro accordo di pace. Il Presidente dello Zambia Kenneth Kaunda pochi giorni dopo la dichiarazione disse che Savimbi era favorevole a lasciare Angola ed andare in esilio, un'affermazione che Mobutu, gli Stati Uniti e lo stesso Savimbi contestarono. Dos Santos concordava con l'interpretazione di Kaunda, disse che Savimbi era d'accordo a lasciare temporaneamente il paese.\nIl 23 agosto Dos Santos si lament\u00f2 del fatto che USA e Sudafrica continuassero a sostenere l'UNITA, avvisando che attivit\u00e0 del genere avrebbero rotto il gi\u00e0 fragile cessate il fuoco. Il giorno successivo Savimbi, citando le dichiarazioni di Kaunda secondo le quali Savimbi avrebbe lasciato il paese e l'UNITA si sarebbe sciolta, annunci\u00f2 che l'UNITA non avrebbe pi\u00f9 rispettato il cessate il fuoco. Il governo del MPLA rispose alle dichiarazioni di Savimbi inviando le truppe da Kuito Kuanavale, sotto il controllo del MPLA, a Mavinga, sotto il controllo dell'UNITA. Il cessate il fuoco si ruppe con Dos Santos e gli Stati Uniti che si incolpavano reciprocamente della ripresa degli scontri armati.\nAnni '90.\nMutamenti nella politica estera e vittorie militari in patria permisero al governo una transizione da uno Stato definito comunista ad uno definito democratico. La dichiarazione di indipendenza della Namibia, riconosciuta a livello internazionale il 1\u00ba aprile, fece terminare gli scontri sul fronte sudorientale con le truppe sudafricane che si ritirarono ad est. Il MPLA abol\u00ec il sistema monopartitico in giugno e a dicembre, nel terzo congresso, abbandon\u00f2 il marxismo-leninismo cambiando il nome del partito da MPLA-PT a MPLA. Nel maggio 1991, in coincidenza con il ritiro delle ultime truppe cubane, l'Assemblea nazionale approv\u00f2 la legge 12/91 la quale definiva l'Angola \"uno Stato democratico basato sul Rule of Law\" e con un sistema multi-partitico. Molti osservatori guardarono questi cambiamenti con scetticismo. Il giornalista statunitense Karl Maier scrisse \"Nella nuova Angola l'ideologia \u00e8 stata rimpiazzata dalla linea di fondo, cos\u00ec sicurezza e abilit\u00e0 negli esplosivi sono divenuti un affare molto lucroso. Con la sua ricchezza in petrolio e diamanti l'Angola \u00e8 come una grossa carcassa gonfia e gli avvoltoi volano su di essa. Gli ex alleati di Savimbi sono passati dall'altra parte, attirati dall'odore della moneta\"\nBlack, Manafort, Stone e Kelly.\nLe truppe governative ferirono Savimbi in battaglia nel gennaio-febbraio 1990, le ferite per\u00f2 non furono tanto gravi da restringere la sua mobilit\u00e0. In dicembre si rec\u00f2 a Washington ed incontr\u00f2 ancora George Bush senior, era il quarto di cinque viaggi negli Stati Uniti. Savimbi pag\u00f2 cinque milioni di dollari la societ\u00e0 di lobby Black, Manafort, Stone e Kelly per effettuare attivit\u00e0 di lobby sul governo federale in modo da ottenere degli aiuti, un'immagine dell'UNITA che fosse favorevole nei media occidentali ed supporto tra i politicanti di Washington. Savimbi ottenne molti risultati.\nI senatori Larry Smith e Dante Fascell lavorarono insieme alla Cuban American National Foundation, rappresentata da Claude Pepper della Florida, Neal Blair del Free the Eagle e Howard Phillips del Conservative Caucus, per abrogare l'emendamento Clark nel 1985. Dall'abolizione dell'emendamento nel 1985 fino al 1992, il Governo degli Stati Uniti diede a Savimbi 60 milioni di dollari all'anno, per un totale di 420 milioni. Una notevole parte degli aiuti fu usata da Savimbi per spese personali. Archivi esteri della Black, Manafort, catalogati con il dipartimento di giustizia americano, mostrarono le spese di Savimbi durante le sue visite negli Stati Uniti; nel dicembre del 1990 spese 136.424 dollari all'hotel Park Hyatt e 2.705 in mance. Nell'ottobre 1991 ne spese quasi 473.000 durante il suo fine settimana di visita a Washington e Manhattan, 98.022 per la fattura dell'hotel Park Hyatt, 26.709 per gli autisti della limousine a Washington e altri 5.293 a Manhattan. Paul Manafort, un socio nell'azienda, addebit\u00f2 a Savimbi 19.300 dollari per consulenze ed altri 1.712 per spese, inoltre acquist\u00f2 per 1.143 dollari un kit di sopravvivenza dalla Motorola. Quando nel 1990 in un'intervista chiesero a Black delle violazioni dei diritti umani sotto Savimbi, Black rispose: \"Adesso quando sei in una guerra, provi a gestire una guerra, quando il nemico...non \u00e8 pi\u00f9 lontano di un paio di ore da te, non dovresti muoverti nel tuo territorio secondo le regole del New Hampshire\".\nAccordi di Bicesse.\nIl 31 maggio 1991 il Presidente Dos Santos incontr\u00f2 Savimbi a Lisbona e firmarono gli Accordi di Bicesse, il primo di tre grandi accordi di pace, con la mediazione del Portogallo. Gli accordi impostarono la transizione verso un sistema democratico multipartitico, sotto la supervisione della missione ONU UNAVEM II, con elezioni presidenziali entro un anno. L'accordo tentava di smobilitare i 152.000 miliziani e inglobarli, insieme alle truppe governative e ai ribelli dell'UNITA, nelle forze armate angolane (FAA) composte da 50.000 uomini. Le FAA dovevano essere composte da 40.000 soldati per l'esercito terrestre, 6.000 per la marina e 4.000 per l'aeronautica. Mentre l'UNITA, in gran parte, non venne disarmata, le FAA aderirono all'accordo e lasciarono il governo svantaggiato.\nIl primo turno delle elezioni presidenziali si tenne il 29-30 settembre 1992, Dos Santos ricevette il 49,57% e Savimbi il 40,6%. La legge elettorale prevedeva un secondo turno, se nessuna forza avesse ottenuto pi\u00f9 del 50%. Savimbi insieme a otto partiti di opposizione e molti altri osservatori disse che le elezioni non furono ne libere ne eque. Un osservatore ufficiale scrisse che c'era una piccola supervisione dell'ONU, 500.000 elettori dell'UNITA erano prigionieri e c'erano 100 seggi elettorali clandestini. Savimbi invi\u00f2 il vicepresidente dell'UNITA Jeremias Chitunda a Luanda per negoziare le condizioni per il secondo turno. Il percorso elettorale si ruppe il 31 ottobre quando le truppe governative a Luanda attaccarono l'UNITA. I civili, utilizzando delle pistole ricevute dalla polizia pochi giorni prima, portarono avanti dei raid casa per casa insieme polizia, centinaia di sostenitori dell'UNITA furono incarcerati e uccisi. Molti civili furono seppelliti dalle forze governative in fosse comuni. Il 2 novembre venne assaltato il convoglio di Chitunda, una volta estratto dall'auto gli spararono in faccia insieme ad altre due persone che erano con lui. Il MPLA uccise pi\u00f9 di 10.000 sostenitori dell'UNITA e del FNLA in pochi giorni, in tutta la nazione, l'evento \u00e8 conosciuto come il massacro di Hallowen. Savimbi rifiut\u00f2 di partecipare al secondo turno e riapr\u00ec lo scontro armato con il MPLA.\nL'UNITA con una serie di importanti vittorie riusc\u00ec a prendere il controllo di Caxito, Huambo, M'banza Kongo, Ndalatando e U\u00edge, capitali di provincia che non fu in grado di conquistare dal 1976, e si diresse verso Kuito, Luena e Malange. Mentre i governi degli Stati Uniti e del Sudafrica bloccarono gli aiuti all'UNITA, questi continuavano da parte dello Zaire di Mobutu. Nel gennaio 1993 l'UNITA tent\u00f2 di prendere il controllo di Cabinda. Edward DeJarnette, direttore dell'ufficio relazioni in Angola per gli Stati Uniti per l'amministrazione Clinton, avvert\u00ec Savimbi che se l'UNITA avesse alterato o bloccato la produzione di Cabinda, gli Stati Uniti avrebbero posto la parola fine agli aiuti. Il 9 gennaio l'UNITA avvi\u00f2 la cosiddetta \"Guerra delle citt\u00e0\", una battaglia di 55 giorni su Huambo. Centinaia di migliaia di persone fuggirono e 10.000 furono uccise prima che l'UNITA prendesse il controllo il 7 marzo. Il governo port\u00f2 avanti la pulizia etnica dei Bakongo e, in misura minore, dei Ovimbundu in molte citt\u00e0, soprattutto a Luanda in quello che viene ricordato come il massacro del Bloody friday del 22 gennaio. Rappresentanti del governo e dell'UNITA si incontrarono cinque giorni dopo in Etiopia ma i negoziati per ristabilire la pace fallirono. Il Consiglio di sicurezza delle Nazioni Unite, il 15 settembre 1993, con la Risoluzione 864 viet\u00f2 la vendita di armi e carburante all'UNITA. Probabilmente, il mutamento pi\u00f9 chiaro nella politica estera americana si ebbe quando il presidente Bill Clinton, con l'ordine esecutivo 12865 del 23 settembre, defin\u00ec l'UNITA come \"una minaccia costante agli obiettivi di politica estera degli Stati Uniti\". Nell'agosto 1993 l'UNITA aveva il controllo del 70 % dell'Angola ma le vittorie militari del governo nel 1994 la spinsero a chiedere la pace. Nel novembre 1994 aveva preso il controllo del 60 % del paese. Savimbi defin\u00ec la situazione dell'UNITA come la \"crisi pi\u00f9 profonda\" dai tempi della sua creazione. Si stima che circa 120.000 persone furono uccise nei primi otto mesi dopo le elezioni del 1992, quasi la met\u00e0 delle perdite che si erano registrate nei sedici anni di guerra precedenti. Entrambe le parti continuavano a compiere diffuse e sistematiche violazioni delle leggi di guerra con l'UNITA, in particolare, colpevole di bombardamenti indiscriminati sulle citt\u00e0 assediate, provocando cos\u00ec molte vittime tra i civili. Le forze governative del MPLA utilizzavano in modo indiscriminato l'aeronautica con, anche in questo caso, molte vittime tra i civili. Il Protocollo di Lusaka del 1994 riaffermava gli Accordi di Bicesse.\nProtocollo di Lusaka.\nSavimbi, non disposto a firmare personalmente un accordo, invi\u00f2 l'ex segretario generale dell'UNITA Eugenio Manuvakola al suo posto. Il 31 ottobre 1994 Manuvakola e il ministro degli esteri angolano Venacio de Moura stipularono il Protocollo di Lusaka, concordando sul disarmo e l'integrazione dell'UNITA. Entrambe le parti firmarono un cessate il fuoco come parte del protocollo il 20 novembre. Secondo l'accordo l'UNITA avrebbe cessato le ostilit\u00e0 e sarebbe stata smobilitata, 5.500 membri dell'UNITA, inclusi 180 miliziani, sarebbero entrati nella Polizia nazionale angolana, 1.200 membri dell'UNITA, tra questi 40 miliziani, avrebbero fatto parte forza di reazione rapida della polizia e i generali sarebbero diventati ufficiali delle forze armate angolane. I mercenari stranieri sarebbero tornati ai loro paese e tutte le parti avrebbero smesso di acquistare armi dall'estero. L'accordo conferiva all'UNITA una sede nazionale e circoli politici. Il governo era d'accordo a conferire a membri dell'UNITA la guida dei ministeri delle miniere, del commercio, della salute e del turismo, in aggiunta a sette cariche come vice-ministro, ambasciatori, governatori del U\u00edge, Lunda Sul e Cuando Cubango, vice governatori, amministratori municipali, vice amministratori e amministratori municipali. Il governo avrebbe rilasciato tutti i prigionieri e concesso l'amnistia a tutti i miliziani coinvolti nella guerra civile. Il Presidente dello Zimbabwe Robert Mugabe e del Sudafrica Nelson Mandela si incontrarono a Lusaka il 15 novembre 1994 per sottolineare simbolicamente il sostegno al protocollo. Mugabe e Mandela affermarono entrambi che erano disposti a incontrare Savimbi, Mandela lo invit\u00f2 in Sudafrica, ma Savimbi non accett\u00f2. L'accordo cre\u00f2 una commissione congiunta composta da ufficiali del governo angolano, dell'UNITA e dell'ONU e con osservatori del Portogallo, Stati Uniti, e Russia, per monitorare l'attuazione dell'accordo. Le violazioni del protocollo sarebbero state discusse dalla commissione. Le previsioni del protocollo, l'assorbimento dell'UNITA nei militari nazionali, un cessate il fuoco e il governo di unit\u00e0, erano simili ai punti degli accordi di Alvor, il trattato che porto l'Angola all'indipendenza dal Portogallo nel 1975. Molti degli stessi problemi, il sospetto reciproco tra UNITA e MPLA, la scarsa sorveglianza internazionale, l'importazione di armi straniere e un'attenzione smodata al bilanciamento dei poteri, port\u00f2 al fallimento del protocollo.\nArmamenti.\nNel gennaio 1995 il presidente statunitense Bill Clinton mand\u00f2 il suo plenipotenziario per l'Angola Paul Hare a sostenere il Protocollo di Lusaka, sottolineando l'importanza del cessate il fuoco tra governo e UNITA e la necessit\u00e0 di assistenza esterna ad entrambe le forze. Le Nazioni Unite furono d'accordo ad inviare una forza di \"peace-keeping\" in data 8 febbraio. Savimbi incontr\u00f2 Mandela in maggio. Poco tempo dopo, il 18 giugno, il MPLA offr\u00ec a Savimbi la posizione di vicepresidente, con Dos Santos presidente e un altro vice scelto dalle file del MPLA. Savimbi disse a Mandela che si sentiva pronto a \"servire in qualunque modo possa aiutare il mio paese\", ma non accett\u00f2 l'offerta fino al 12 agosto. Le operazioni e le analisi della CIA e del Dipartimento della Difesa americano in Angola si allargano fino ad offrire una cessazione negli acquisti di armamenti, ma con scarso successo. Il governo angolano acquist\u00f2 6 Mil Mi-17 dall'Ucraina nel 1995, degli aerei d'assalto L-39 dalla Repubblica Ceca nel 1998, cartucce ed uniformi dalla Industria per la difesa dello Zimbabwe, cartucce e armi dall'Ucraina nel 1998 - 1999. Il monitoraggio da parte degli USA cal\u00f2 sensibilmente nel 1997, quando gli eventi in Zaire, Congo e Liberia occuparono molto di pi\u00f9 l'attenzione del governo statunitense. Nel 1999 l'UNITA acquist\u00f2 20 missili FROG-7 e tre FOX-7 dalla Corea del Nord.\nIn data 8 febbraio 1996 le Nazioni Unite estero il loro mandato. In marzo Savimbi e Dos Santos si accordarono formalmente per costituire una coalizione di governo. Nell'agosto dello stesso anno il governo fece espellere 2.000 africani occidentali e immigrati libanesi con l'Operazione Cancer Two, costoro erano accusati di essere la causa dell'aumento della criminalit\u00e0. Nel 1996 il governo angolano acquist\u00f2 dell'equipaggiamento militare dall'India, due elicotteri Mil Mi-24 e tre Sukhoi Su-17 dal Kazakistan in dicembre e degli elicotteri dalla Slovacchia in marzo.\nLa comunit\u00e0 internazionale sostenne la formazione di un governo di unit\u00e0 e riconciliazione nazionale nell'aprile del 1997, ma l'UNITA non permise al MPLA di insediarsi in 60 citt\u00e0. Il Consiglio di sicurezza delle Nazioni Unite applic\u00f2 delle sanzioni all'UNITA mediante la Risoluzione 1127 approvata il 28 agosto 1997, l'atto vietava ai leader dell'UNITA di viaggiare all'estero, ne chiudeva le ambasciate e sulle zone controllate dall'UNITA imponeva una \"no-fly zone\". Il Consiglio di Sicurezza aumentava le sanzioni il 12 giugno 1998 attraverso la Risoluzione 1173 imponendo una certificazione del governo per il commercio di diamanti e congelando i depositi bancari dell'UNITA.\nLe Nazioni Unite spesero 1,6 miliardi di dollari dal 1994 al 1998 per mantenere la forza di peace-keeping. I militari angolani attaccarono le forze dell'UNITA sui monti centrali il 4 dicembre 1998, il giorno prima del IV congresso del MPLA. Dos Santos, il giorno dopo, disse ai delegati che la guerra era l'unica via per giungere alla pace, rifiut\u00f2 il Protocollo di Lusaka e chiese al MONUA di andarsene. Nel febbraio 1999 il Consiglio di Sicurezza fece ritirare gli ultimi componenti del personale del MONUA rimasti. Alla fine del 1998 molti comandanti dell'UNITA, in contrasto con la leadership di Savimbi, formarono l'UNITA renovada un gruppo separato di militanti. Tra il 1999 e il 2000 in migliaia disertarono dall'UNITA.\nNel settembre 1999 i militari angolani lanciarono l'Operazione Restore, una vasta offensiva mediante la quale vennero riconquistate Nharea, Mungo, Andulo e Bailundo, quest'ultimo era il quartier generale di Savimbi solo un anno prima. Il Consiglio di Sicurezza approv\u00f2 il 15 ottobre la Risoluzione 1268, la quale chiedeva al Segretario Generale dell'ONU Kofi Annan di informare ogni tre mesi il Consiglio di Sicurezza sulla situazione in Angola. Dos Santos offr\u00ec un'amnistia ai militanti dell'UNITA l'11 novembre. In dicembre il Capo di Stato maggiore Jo\u00e3o de Matos afferm\u00f2 che le forze armate angolane avevano distrutto l'80% dei militanti dell'UNITA e sequestrato 15.000 tonnellate di equipaggiamento militare. In seguito allo scioglimento della coalizione di governo, Savimbi si ritirava nella sua base storica di Moxico e si preparava alla battaglia.\nTraffico di diamanti.\nL'abilit\u00e0 degli uomini dell'UNITA nell'estrarre e vendere all'estero i diamanti gli permise di raccogliere fondi per continuare la guerra, nonostante il supporto del mondo occidentale e della popolazione locale fosse venuto meno. Nel 1990 De Beers ed Endiama stipularono un contratto che permetteva al primo di gestire l'esportazione dei diamanti angolani. Secondo il rapporto Fowler delle Nazioni Unite, Joe De Deker, un ex-azionista di De Beers, lavor\u00f2 con il governo dello Zaire per fornire equipaggiamento militare all'UNITA dal 1993 al 1997. Il fratello di De Deker, Ronnie, presumibilmente vol\u00f2 dal Sudafrica all'Angola portando con s\u00e9 armamenti fabbricati in Europa dell'est. Al ritorno l'UNITA diede a Ronnie una busta di diamanti del valore di 6 milioni di dollari. De Deker invi\u00f2 i diamanti all'ufficio acquisti di De Beer ad Anversa. De Beers ammise liberamente di aver speso, solo nel 1992, 500 milioni di dollari tra diamanti legali e illegali provenienti dall'Angola. Le Nazioni Unite stimarono che tra il 1992 e il 1998 gli angolani ottennero tra i tre ed i quattro miliardi di dollari con il traffico di diamanti. Secondo un'altra stima, sempre delle Nazioni Unite, l'UNITA avrebbe ottenuto almeno 3,72 miliardi di dollari dal 93% dei diamanti venduti, nonostante le sanzioni internazionali.\nLa Executive Outcomes (EO), una compagnia militare privata, ebbe un ruolo molto importante nel mutare le sorti della guerra per il MPLA. Un esperto di difesa statunitense disse che i soldi per la EO furono \"i migliori cinque o sei milioni di dollari che il governo angolano aveva mai speso\". La Heritage Oil and Gas, e presumibilmente anche De Beers, incaricarono la EO di proteggere le loro operazioni in Angola. La Executive Outcomes addestr\u00f2 5.000 uomini e 30 piloti da combattimento nei campi di Lunda Sul, Cabo Ledo, e Dondo.\nLo stato di guerra tra l'altro tenne bassa la loro produzione, facendo lievitare i prezzi, per cui le poche imprese disposte a rischiare rimanendo in Angola riscuotevano ottimi introiti, dovendo mantenere in genere grossi eserciti privati, offrendo con ci\u00f2 mano libera nello sfruttamento di ogni risorsa senza concorrenza o controversie sindacali. Spesso questi aprivano il fuoco a chiunque venisse scoperto a scavare in cerca di diamanti da prendere con s\u00e9 nei pressi delle miniere delle compagnie, arrivando persino a sparare contro i contadini che zappavano i campi, scambiati per minatori abusivi.\nIl separatismo del Cabinda.\nIl territorio del Cabinda \u00e8 posto a nord dell'Angola, separato dal resto dello Stato da una striscia di terra di 60\u00a0km appartenente alla Repubblica Democratica del Congo. La Costituzione portoghese del 1933 indicava l'Angola e Cabinda come provincie oltremare. Il Fronte per la Liberazione dell'Enclave del Cabinda (FLEC) venne costituito nel 1963 durante la guerra di indipendenza dal Portogallo. Contrariamente al nome, il Cabinda \u00e8 un'exclave, non un'enclave. Pi\u00f9 tardi il FLEC si divise nelle Forze Armate di Cabinda (FLEC-FAC) e nel FLEC-Renovada). Molte altre fazioni si formarono dalle scissioni da questi movimenti, ma il FLEC-Renovada rimase il pi\u00f9 importante per le sue dimensioni e la sua tattica. I membri del FLEC-Renovada tagliarono nasi ed orecchie agli ufficiali del governo, un \"modus operandi\" molto simile a quello del Fronte Unito Rivoluzionario della Sierra Leone degli anni novanta. Nonostante il territorio del Cabinda sia di piccole dimensioni, molte forze straniere e molti nazionalismi ambivano ad esso a causa delle vaste riserve di petrolio le quali rappresentano ancora oggi la principale fonte di esportazione dell'Angola.\nDurante la guerra di indipendenza, lo scontro etnico che si ebbe tra \"assimilados\" e \"indigenos\" mascher\u00f2 un altro conflitto etnico, quello tra i popoli locali, una divisione che emerse nei primi anni settanta. La Unione dei Popoli dell'Angola, il movimento predecessore del FNLA controllava solo il 15% del territorio angolano durante la guerra di indipendenza, esclusa Cabinda controllata dal MPLA. La Repubblica Popolare di Cina sostenne apertamente l'UNITA dopo l'indipendenza, nonostante fosse supportata dal Sudafrica e dall'occidente. La Cina sostenne Savimbi a partire dal 1965, un anno dopo tolse il proprio sostegno al FNLA. La Cina vedeva Holden Roberto come un burattino dell'occidente e il MPLA come un delegato dell'Unione Sovietica. Con il conflitto sino-sovietico, il Sudafrica si present\u00f2 come l'ultimo degli odiosi alleati della Cina.\nDurante gli anni novanta, i ribelli del Cabinda rapirono a scopo di riscatto dei lavoratori stranieri che si occupavano del petrolio, cos\u00ec da poter finanziare ulteriori attacchi al governo nazionale. Il 27 marzo ed il 23 aprile 1992, i militanti del FLEC bloccarono i bus che trasportavano i lavoratori della Chevron Oil, costrinsero gli occupanti ad uscire e diedero alle fiamme il mezzo. Il 14 maggio a Malongo, si ebbe un grosso conflitto tra il FLEC e la polizia e 25 colpi di mortaio caddero accidentalmente vicino a un compound della Chevron. Nel 1995, il governo comprese come stesse perdendo una delle principali fonti di reddito e cominci\u00f2 a trattare con il FLEC-Renovada (FLEC-R), le Forze Armate di Cabinda (FLEC-FAC) e il Fronte Democratico del Cabinda (FDC). Il patrocinio e la corruzione non riuscirono a placare la rabbia del FLEC-Renovada e delle Forze Armate di Cabinda e i negoziati fallirono. Nel febbraio 1997 le FLEC-FAC rapirono due impiegati della compagnia Inwangsa SDN, uno venne ucciso, l'altro venne rilasciato in seguito al pagamento di un riscatto di 400.000 dollari. Le FLEC-FAC rapirono undici persone nell'aprile 1998, nove erano angolani e due portoghesi, furono rilasciati dopo un riscatto di 500.000 dollari. Il FLEC-R sequestr\u00f2 cinque ingegneri della Byansol-oil, due erano francesi, due portoghesi e uno angolano, nel marzo 1999. Mentre i ribelli rilasciarono l'angolano, il governo complic\u00f2 la situazione promettendo un riscatto di 12,5 milioni di dollari per gli altri ostaggi; quando Ant\u00f3nio Bento Bembe, il presidente del FLEC-R, si present\u00f2, le forze angolane lo arrestarono con le sue guardie del corpo. Il 7 luglio le forze angolane liberarono gli altri ostaggi. Alla fine dell'anno il governo aveva arrestato i leader delle tre organizzazioni.\nDal 2000 in poi.\nIl traffico illecito di armi ha caratterizzato gli ultimi anni della guerra civile, con entrambe le parti che cercarono di ottenere il sopravvento acquistando armi dall'Europa dell'est e dalla Russia. Israele continu\u00f2 nella sua attivit\u00e0 di traffico d'armi su delega degli Stati Uniti. Il 21 settembre del 2000 un cargo russo consegn\u00f2 500 tonnellate di munizioni Ukrainian 7.62 mm a Simportex, una divisione del governo angolano con l'aiuto di un agente marittimo di Londra. Il capitano della nave, per ridurre al minimo le ispezioni, defin\u00ec il carico \"fragile\". Il giorno successivo il MPLA cominci\u00f2 ad attaccare l'UNITA, ottenendo diverse vittorie tra il 22 ed il 25 settembre. Il governo ottenne il controllo su diverse basi militari e miniere di diamanti a Luanda Norte e Luanda Sul, la disponibilit\u00e0 di Savimbi a pagare le sue truppe venne limitata.\nIl 3 aprile 2000 Angola e Slovacchia si accordarono per scambiare petrolio con armi, la prima acquist\u00f2 in questo modo sei aeromobili d'attacco Sukhoi Su-17. Il governo spagnolo nelle Isole Canarie, il 24 febbraio 2001, imped\u00ec la consegna al governo angolano di 636 tonnellate di equipaggiamento militare trasportati da un cargo ucraino. Il capitano della nave aveva segnalato il suo cargo in modo inaccurato, riportando falsamente che trasportava ricambi di automobili. Il governo angolano ammise che Simportex aveva acquistato armi dalla Rosvooruzhenie, l'azienda statale di armamenti della Russia, e riconobbe che il capitano avrebbe violato la legge spagnola riportando false diciture sul suo cargo, una pratica molto comune nel traffico d'armi con l'Angola.\nNel maggio 2001 l'UNITA port\u00f2 avanti molti attacchi contro i civili in quella che era una prova di forza. I miliziani dell'UNITA attaccarono Caxito il 7 maggio, uccisero 100 persone e rapirono 60 bambini e due adulti. In pochi giorni attaccarono Baia-do-Cuio e dopo Golungo Alto, una citt\u00e0 a 200 kilometri a est di Luanda. I miliziani avanzarono su Golungo Alto alle 14:00 del 21 maggio e vi rimasero fino alle 21:00 del giorno dopo, saccheggiando la citt\u00e0 fino a quando i militari la ripresero. Pi\u00f9 di 700 villaggi nel giro di 60 kilometri, da Golungo Alto a N'dalatando, il capoluogo della provincia del Cuanza Norte, non subirono attacchi. Secondo un ufficiale di N'dalatando, i militari angolani negarono la copertura mediatica dell'incidente, cos\u00ec i dettagli dell'attacco erano sconosciuti. Joffre Justino, il portavoce dell'UNITA in Portogallo disse che l'UNITA attacc\u00f2 solo Golungo Alto per dimostrare al governo la sua inferiorit\u00e0 sul piano militare e la necessit\u00e0 di giungere ad un accordo. Quattro giorni dopo l'UNITA rilasci\u00f2 i bambini ad una missione cattolica a Camabatela, una citt\u00e0 a circa 200\u00a0km dal luogo dove furono rapiti. Le Nazioni Unite affermarono che il rapimento violava la sua politica sul trattamento dei civili. In una lettera all'episcopato dell'Angola, Saimbi chiese alla Chiesa cattolica di agire come intermediario per le trattative tra governo e UNITA. Gli attacchi produssero i loro effetti sulla economia angolana, alla fine di maggio 2001 la compagnia di estrazione dei diamanti De Beers sospese le sue attivit\u00e0 in Angola, ufficialmente a causa dell'impasse dei negoziati con il governo.\nMiliziani, la cui appartenenza era sconosciuta, spararono dei missili agli aerei del programma alimentare mondiale (UNWFP) l'8 giugno vicino a Luena e, pochi giorni dopo, nei pressi di Kuito; nel primo caso quando l'aereo, un Boeing 727, si stava avvicinando a Luena e qualcuno spar\u00f2 un missile al mezzo, danneggiando un motore non in modo grave, cos\u00ec l'equipaggio riusc\u00ec comunque a sbarcare. L'altitudine dell'aereo, 5.000 metri, molto probabilmente imped\u00ec all'assalitore di identificare il suo obiettivo. Una volta che i cittadini di Luena ottennero abbastanza cibo per resistere per diverse settimane, l'UNWFP sospese temporaneamente i voli. Quando i voli ricominciarono, alcuni giorni dopo, dei miliziani spararono all'aereo diretto a Kuito, il primo attacco rivolto a dipendenti ONU dal 1999. L'UNWFP sospese ancora i voli umanitari sul paese. Il portavoce UNITA Justino non rivendic\u00f2 la paternit\u00e0 degli attacchi ma disse che gli aerei, invece che cibo, trasportavano munizioni e soldati, e questo li rendeva dei possibili bersagli. Sia l'UNITA che il governo angolano chiesero alla comunit\u00e0 internazionale di fare pressione sull'altra parte per tornare ai negoziati. Nonostante la crisi umanitaria fosse alle porte, nessuna delle due parti garant\u00ec la sicurezza agli aerei dell'UNWFP. Il 20 giugno 2001 venne affermato dai corrispondenti che la citt\u00e0 di Kuito, gi\u00e0 dipendente dagli aiuti internazionali, poteva sfamare la sua popolazione di 200.000 persone solo per la fine della settimana. Lo UNWFP era costretta a consegnare gli aiuti, a Kuito ed a tutte le alture centrali, solo mediante gli aerei perch\u00e9 i miliziani tendevano imboscate ai camion. A complicare la situazione c'erano anche le condizioni dell'aeroporto di Kuito, con buche che rallentavano la consegna degli aiuti. Il totale caos della situazione riduceva le scorte di combustibile nel punto dove gli aerei ONU si rifornivano. Le truppe governative, nell'ottobre del 2001, catturarono e distrussero la base UNITA di Epongoloko, nella provincia di Benguela e la base di Mufunbo nel Cuanza Sul. Nel 2001 il governo slovacco vendette dei jet da combattimento al governo angolano, violando la disciplina europea sulla esportazione di armi.\nMorte di Savimbi.\nJonas Savimbi venne ucciso dalle truppe governative il 22 febbraio 2002 nella provincia di Moxico. Il vicepresidente dell'UNITA Antonio Dembo ne prese il posto ma 12 giorni dopo, il 3 marzo, mor\u00ec anch'esso di diabete; il segretario generale Paulo Lukamba divenne il leader dell'UNITA. Dopo la morte di Savimbi il governo era di fronte ad un bivio per quanto riguardava la linea da portare avanti. Dopo aver inizialmente indicato una prosecuzione della operazioni contro i ribelli, il 13 marzo il governo annunci\u00f2 la sua volont\u00e0 di sospendere le operazioni militari. I comandanti militari di UNITA e MPLA si incontrarono a Cassamba e raggiunsero un accordo per un cessate il fuoco. Comunque Carlos Morgado, il portavoce dell'UNITA in Portogallo, disse che l'ala portoghese dell'UNITA era stata sotto la pressione del generale Kamorteiro, l'ufficiale dell'UNITA che sosteneva l'accordo per il cessate il fuoco, il quale era stato catturato pi\u00f9 di una settimana prima. Morgado disse che non aveva notizie dall'Angola dalla morte di Savimbi. I comandanti militari stipularono il 4 aprile a Luena un memorandum d'intesa come un'aggiunta del Protocollo di Lusaka, con Santos e Lukambo come osservatori.\nIl 18 aprile il Consiglio di sicurezza delle Nazioni Unite approv\u00f2 la Risoluzione 1404, estendendo per altri 6 mesi il meccanismo di monitoraggio delle sanzioni. Le Risoluzioni 1412 e 1432, rispettivamente del 17 maggio e del 15 agosto, sospesero per 90 giorni il divieto di spostamento imposto agli ufficiali dell'UNITA dall'ONU; la misura venne definitivamente abolita il 18 ottobre con la Risoluzione 1439. Il 19 dicembre, la Risoluzione 1439 estese la missione UNAVEM III per altri due mesi.\nLa nuova leadership dell'UNITA, nell'agosto 2002, dichiar\u00f2 il movimento ribelle come un partito politico e diede il via alla smobilitazione dei suoi gruppi armati. Nello stesso mese il Consiglio di Sicurezza della Nazioni Unite sostitu\u00ec lo United Nations Office in Angola con la United Nations Mission in Angola, un'importante presenza politica e non militare.\nConseguenze.\nLa guerra civile ha determinato una crisi umanitaria spaventosa nel paese, 4,28 milioni di persone sono soltanto gli sfollati all'interno del paese, circa un terzo della popolazione totale angolana. Nel 2003 le Nazioni Unite hanno stimato che l'80% degli angolani non ha accesso alle cure mediche di base, il 60% all'acqua potabile e il 30% dei bambini pu\u00f2 morire prima dei cinque anni e le aspettative di vita sono inferiori ai 40 anni.\nBambini soldato.\nLo Human Rights Watch (HRW) ha stimato che UNITA e governo hanno impiegato, rispettivamente, tra i 6.000 ed i 3.000 bambini soldato durante la guerra, alcuni in modo forzato. Inoltre le analisi del HRW hanno evidenziato che tra le 5.000 e le 8.000 ragazze minorenni si sono sposate con miliziani UNITA. Ad alcune era ordinato di provvedere al cibo per le truppe, se tornavano con risorse insufficienti erano private del cibo. Dopo le vittorie i comandanti UNITA erano premiati con le donne, le quali spesso subivano abusi sessuali. Il governo angolano e le agenzie ONU hanno identificato 190 bambini soldato nell'esercito angolano e, fino al novembre 2002, 70 di questi erano stati trasferiti. Il governo, per\u00f2, continua ad arruolare consapevolmente soldati minorenni.\nCrimini di guerra.\nSecondo uno studio di Human Rights Watch nel luglio 2003 l'UNITA ha bombardato Kuito per tre mesi, sparando una tonnellata di proiettili pesanti al giorno. L'episodio, ricordato come l'assedio di Kuito, ha prodotto circa 30.000 morti e fu un grave caso di attacco indiscriminato e distruzione della propriet\u00e0, in violazione delle Convenzioni di Ginevra e relativi protocolli.\nSforzi umanitari.\nIl governo tra il 4 aprile 2002 e il 2004 ha speso 187 milioni di dollari per rimediare alla situazione dei rifugiati interni, successivamente la Banca Mondiale ha consegnato 33 milioni per continuare il programma. L'Ufficio ONU per il Coordinamento degli Affari Umanitari ha stimato che i combattimenti tra il 1\u00ba gennaio e il 28 febbraio hanno causato 98.000 sfollati. I rifugiati interni rappresentavano il 75% delle vittime delle mine antiuomo; non conoscendo le zone nelle quali si trovavano molto spesso erano le vittime di queste armi. I miliziani hanno collocato circa 15 milioni di mine antiuomo, fino al 2002. La HALO Trust (una ONG inglese) ha cominciato a sminare l'Angola nel 1994 e fino al luglio 2007 aveva distrutto 30.000 mine. 1.100 angolani e sette lavoratori esteri sono impiegati presso la HALO trust in Angola, le operazioni di sminamento dovrebbero terminare nel 2014.\nNella cultura di massa.\nLetteratura.\nNel suo libro \"Ancora un giorno\" il giornalista polacco Ryszard Kapu\u015bci\u0144ski descrive la guerra di indipendenza angolana e i primi tempi della guerra civile.\nCinema.\nNel film di John Milius \"Alba rossa\" del 1984 Bella, uno degli ufficiali cubani che prende parte alla invasione cubano-sovietica degli Stati Uniti, racconta di aver combattuto molti conflitti in Nicaragua, Salvador e Angola.\nJack Abramoff scrisse e produsse il film \"Red Scorpion - Scorpione rosso\" con suo fratello Robert nel 1989. Nel film l'agente sovietico Nikolai (interpretato da Dolph Lundgren) viene incaricato di assassinare un leader rivoluzionario africano in uno scenario modellato sull'Angola. Il Sudafrica finanzi\u00f2 il film attraverso l'International Freedom Foundation, un gruppo di facciata fondato e guidato da Abramoff per sostenere la sua linea volta ad indebolire il sostegno internazionale per l'African National Congress. Mentre lavorava ad Hollywood, Abramoff venne condannato per frode ed altri reati commessi durante la sua carriera da lobbysta.\nLa guerra venne usata come sfondo per il film comico \"The Gods Must Be Crazy II\", nel quale un soldato cubano ed uno angolano cercano ripetutamente di fare prigionieri, ma alla fin fine a condizioni pi\u00f9 o meno comiche.\nIl film \"The Hero\" del 2004, prodotto da Fernando Vendrell e diretto da Z\u00e9z\u00e9 Gamboa, descrive la vita media degli angolani dopo la guerra civile. Il film segue la storia di tre personaggi: Vit\u00f3rio, un veterano della guerra ferito da una mina, che ritorna a Luanda; Manu, un giovane ragazzo che cerca suo padre soldato e Joana, un'insegnante che fa da mentore al ragazzo e inizia una storia d'amore con Vit\u00f3rio. The Hero ha vinto nel 2005 il Gran premio della giuria al Sundance. Nato da una co-produzione angolana, portoghese e francese, \u00e8 stato interamente girato in Angola.\nIl personaggio di Danny Archer, interpretato da Leonardo DiCaprio nel film \"Blood Diamond - Diamanti di sangue\", racconta in diverse occasioni delle sue esperienze nelle SADF durante la guerra civile angolana. Egli rivela di essere un rhodesiano bianco orfano, scappato dal Sudafrica perch\u00e9 forzatamente arruolato nel terribile 32 Battaglione.\nLa guerra viene rappresentata anche nel film \"Ancora un giorno\" (2018)."}
{"id": "1984595", "revid": "400350", "url": "https://it.wikipedia.org/wiki?curid=1984595", "title": "Amor mio/Capir\u00f2 (I'll Be Home)", "text": "Amor mio/Capir\u00f2 (I'll Be Home) \u00e8 il 107\u00b0 singolo di Mina, pubblicato a inizio maggio del 1971 su vinile a 45 giri dall'etichetta privata dell'artista PDU e distribuito dalla EMI Italiana.\nDescrizione.\nTerza pubblicazione incentrata su un brano scritto dall'accoppiata Battisti - Mogol, che anticipa l'album \"Mina\" di fine anno.\nLa foto della copertina, che ritrae la cantante accovacciata accanto al celebre quadro di Magritte \"Il figlio dell'uomo\", \u00e8 stata scattata sul set del Carosello Barilla, con la regia di Valerio Zurlini, che utilizza la canzone \"Viva lei\".\nStampato e distribuito in Germania nel 1971 con copertina diversa (EMI Columbia C006 92629).\nPer il disco Paolo Limiti realizza due clip promozionali, ma solo quello di \"Amor mio\" verr\u00e0 trasmesso nel corso della trasmissione televisiva \"Milledischi\" nell'agosto del 1971.\nArrangiamenti, orchestra e direzione d'orchestra: Gian Piero Reverberi, tecnico del suono: Nuccio Rinaldis.\nSuccesso e classifiche.\nL'estate del 1971 afferma Battisti come personaggio di spicco nelle vendite e nei gusti musicali italiani del periodo. Il singolo di Mina, proprio per il brano di cui Battisti \u00e8 autore, \u00e8 in classifica secondo solo a \"Pensieri e parole\", costantemente in prima posizione, di cui l'autore \u00e8 anche interprete. Senza considerare che nello stesso momento entra in graduatoria anche \"Amore caro, amore bello\", altra canzone di Battisti, questa volta affidata a Bruno Lauzi.\nSei mesi tra le prime venti canzoni, quattro fra le prime 5 e tre consecutivi sul podio, fanno del disco il terzo singolo per vendite del 1971.\n\"Amor mio\".\nValorizzata dall'arrangiamento di Gian Piero Reverberi e dalla vocalit\u00e0 di Mina, questa melodia tra pop e soul bianco di Battisti, \u00e8 certamente uno dei pi\u00f9 grandi successi della cantante.\nLo stesso anno \u00e8 stata inserita nell'album \"Mina\", contribuendo al suo successo.Comparir\u00e0 poi nell'antologia monografica \"Mazzini canta Battisti\" del 1994, per far parte nel tempo di tutte le principali raccolte riguardanti l'artista.\nIl video integrale dell'esibizione in diretta durante seconda puntata di \"Teatro 10\" (trasmessa il 18 marzo 1972), \u00e8 contenuto nel DVD \"Gli anni Rai 1968-1972 Vol. 2\", che fa parte di un cofanetto monografico in 10 volumi pubblicato da Rai Trade e GSU nel 2008, e su quello nella confezione \"I miei preferiti (Gli anni RAI)\" del 2014, che sul CD allegato riporta anche la traccia audio del pezzo.\nCon lo stesso titolo e il testo di Augusto \"C. Mapel\" Alguer\u00f3, Mina ha inciso anche la versione in spagnolo. Pubblicata inizialmente solo per i mercati latini, compare la prima volta in Italia nella raccolta \"Colecci\u00f3n latina\" del 2001 e dieci anni dopo in \"Yo soy Mina\" (2011). L'edizione contenuta in queste antologie, cos\u00ec come accade per Juntos (traduzione e adattamento di \"Insieme\"), presenta i cori in lingua originale (italiano) e pertanto risulta pi\u00f9 lunga di una decina di secondi. Nel 1972 la canzone \u00e8 stata interpretata in lingua inglese da Johnny Dorelli, per il mercato internazionale, con il titolo \"I'm a Believer\".\nLa cantante russa Svetlana Tchernykh ha inciso la versione in russo dal titolo \"\u041b\u044e\u0431\u0438\u043c\u044b\u0439 \u043c\u043e\u0439\".\n\"Capir\u00f2\".\nFranca Evangelisti adatta in italiano il testo di \"I'll Be Home\", canzone di Randy Newman, portata al successo da Harry Nilsson ed interpretata anche da Lorraine Ellison, Mama Cass Elliott, Mathilde Santing e Barbra Streisand. Il 45 giri del 1971 che contiene Amor mio, ospita sul lato B il brano Capir\u00f2."}
{"id": "1984596", "revid": "31886", "url": "https://it.wikipedia.org/wiki?curid=1984596", "title": "Pasitos", "text": "I pasitos sono passi eseguiti in assolo in alcune forme di ballo, soprattutto nella salsa portoricana.\nIn genere nei classici balli di coppia si resta legati al partner per l'intera durata del ballo,\nmentre nei balli caraibici e latino americani come: salsa, merengue, mambo, Cha Cha e cos\u00ec via, il cavaliere pu\u00f2 decidere di lasciare la dama e interpretare la musica individualmente. \nQuesto modo di esprimersi e di corteggiare il partner o la partner, assume il termine di \"pasitos\".\n\u00c8 ovvio che la dama una volta lasciata libera inizier\u00e0 anche lei questo gioco di passi i quali non saranno obbligatoriamente uguali a quelli del partner.\nL'inizio e la fine dei \"pasitos\" non hanno una durata prestabilita in quanto quest'ultima varia a seconda del brano musicale che in genere viene interpretato a tempo, questo proprio perch\u00e9 una volta che il cavaliere decide di riprendere la dama deve ritrovare la sincronia giusta per poter proseguire il ballo in coppia.\nNegli ultimi anni i \"pasitos\" sono diventati una vera caratteristica della salsa portoricana che rispetto alle altre danze si \u00e8 sempre distinta grazie al suo stile \"elegante\" e di \u201cclasse\u201d.\nQuindi possiamo definirli parte fondamentale di essa in quanto consentono alla coppia di interpretare il ballo con totale libert\u00e0 di movimento del corpo."}
{"id": "1984603", "revid": "2091899", "url": "https://it.wikipedia.org/wiki?curid=1984603", "title": "Tesoro di Pietroasele", "text": "Il tesoro di Pietroasele (o tesoro di Petrossa), ritrovato nel 1837 a Pietroasele, Romania, risale al IV secolo ed \u00e8 composto di ventidue oggetti gotici comprendenti alcuni manufatti in oro. \u00c8 considerato uno dei migliori esempi di stile policromo di arte barbarica.\nStoria.\nOrigine.\nIl tesoro originale, scoperto all'interno di un tumulo noto come Istri\u0163a, nei pressi di Pietroasele, Romania, consisteva di 22 pezzi, compreso un grande assortimento di oggetti in oro, piatti e coppe oltre alla gioielleria, e due anelli completi di iscrizioni runiche. Quando fu scoperto, gli oggetti erano tenuti insieme da un'inidentificata massa scura, il che porta a credere che il tesoro sia stato ricoperto da qualche genere di materiale organico (ad esempio tessuti o pelle) prima di essere interrato. Il peso totale del tesoro era di circa 20\u00a0kg.\nDieci oggetti, tra cui uno dei due anelli, furono rubati poco dopo il ritrovamento. Quando i restanti oggetti furono ritrovati, si scopr\u00ec che l'altro anello era stato tagliato in almeno quattro parti da un orafo di Bucarest, ed uno dei caratteri runici era irrimediabilmente rovinato. Fortunatamente sono sopravvissuti dei disegni dettagliati, un calco in gesso ed una fotografia fatta dall'Arundel Society di Londra, il che ha permesso di stabilire l'identit\u00e0 del carattere perduto con relativa sicurezza.\nGli oggetti rimasti nella collezione mostrano un'altra qualit\u00e0 dell'artigianato, tanto che gli studiosi dubitano che gli oggetti abbiano origini locali. Isaac Taylor (1879), in uno dei suoi primi lavori parla della scoperta, ipotizzando che gli oggetti potrebbero rappresentare parte di un bottino recuperato dai Goti durante le scorribande in Mesia e Tracia (238 \u2013 251). Un'altra delle prime teorie, probabilmente la prima proposta da Odobescu (1889) e ripresa da Giurascu (1976), identifica Atanarico, re pagano dei Tervingi, come probabile originario proprietario del tesoro, presumibilmente acquisito grazie al conflitto con l'imperatore romano Valente nel 369. Il catalogo \"Goldhelm\" (1994) suggerisce l'ipotesi che gli oggetti possano essere visti come un regalo fatto dai capi romani ai principi germanici alleati.\nRecenti studi mineralogici svolti sugli oggetti indicano almeno tre differenti origini geografiche per l'oro utilizzato: Urali meridionali, Nubia (Sudan) e Persia. L'ipotesi dell'origine Dacia per l'oro \u00e8 stata esclusa. Nonostante Cojocaru (1999) rifiuti la possibilit\u00e0 che monete romane siano state fuse e forgiate per dare vita a questi oggetti, Constantinescu (2003) giunge alla conclusione opposta.\nUna comparazione della composizione mineralogica, delle tecniche di fusione e forgia, ed analisi tipologiche indicano che l'oro venne usato per creare le iscrizioni runiche all'interno dell'anello, classificate come celto-germaniche, non \u00e8 puro come quello usato solitamente dai greco-romani, n\u00e9 quello in lega usato per gli oggetti germanici. Questi risultati sembrano indicare che almeno parte del tesoro (tra cui l'anello) venne creato con oro estratto nel nord della Dacia, e potrebbe quindi rappresentare oggetti in possesso dei Goti prima della migrazione verso sud (vedi cultura di Wielbark, cultura di \u010cernjachov). Dato che queste ipotesi possono sembrare dubbie per la tradizionale teoria dell'origine romano-mediterranea dell'anello, ulteriori ricerche sono necessarie prima di dichiarare con certezza da dove proviene il materiale usato per la costruzione.\nSepoltura.\nCome per molti altri ritrovamenti dello stesso tipo, resta incerto il motivo per cui gli oggetti siano stati posti nel tumulo, nonostante siano state avanzate ipotesi plausibili. Taylor afferma che il tumulo in cui sono stati ritrovati gli oggetti era probabilmente la sede di un tempio pagano, e che secondo l'analisi delle iscrizioni rimaste (vedi Anello di Pietroasele) faceva parte di un'offerta votiva che farebbe pensare ad un paganesimo ancora attivo. Nonostante questa teoria sia stata ignorata per molto tempo, le recenti ricerche, soprattutto quelle di Looijenga (1997), hanno dimostrato che tutti gli oggetti rimasti hanno un \"carattere decisamente cerimoniale\". Particolarmente importante \u00e8 la patera decorata con disegni di divinit\u00e0 probabilmente germaniche.\nL'ipotesi secondo cui gli oggetti sarebbero di propriet\u00e0 di Atanarico suggerisce l'idea che l'oro fosse stato sepolto nel tentativo di nasconderlo agli Unni, che avevano sconfitto i Grutungi a nord del Mar Nero, iniziando a spostarsi nel 375 verso la Dacia abitata dai Tervingi. Resta comunque incerto il motivo per cui l'oro sia rimasto sepolto, dato che il trattato di Atanarico con Teodosio I (380) gli permise di assicurare al suo popolo la protezione dei Romani prima della sua morte, avvenuta nel 381. Altri ricercatori hanno suggerito che il tesoro fosse appartenuto ad un re ostrogoto che Rusu (1984) identifica con Gainas, generale gotico dell'esercito romano ucciso dagli Unni attorno al 400. Nonostante questo possa spiegare il motivo per cui il tesoro non sarebbe stato dissotterrato, non spiega perch\u00e9 un vistoso tumulo sia stato scelto per contenere un cos\u00ec ricco tesoro.\nDatazione.\nSono state ipotizzate numerose datazioni per la sepoltura del tesoro, spesso derivate da considerazioni riguardo all'origine degli oggetti stessi ed al tipo di sepoltura, nonostante l'iscrizione sia stata uno dei fattori pi\u00f9 importanti (vedi Anello di Pietroasele). Taylor considera un intervallo tra il 210 ed il 250. Studi pi\u00f9 recenti hanno portato gli studiosi a spostare leggermente in avanti la datazione. Coloro che sostengono l'ipotesi di Atanarico parlano della fine del IV secolo, data proposta anche da Constantinescu, mentre Tomescu data il tesoro all'inizio del V secolo.\nContenuto.\nDei ventidue pezzi, solo dodici sono sopravvissuti, conservati oggi presso il Museo nazionale di storia della Romania, a Bucarest: una grande fibula con testa d'aquila e tre pi\u00f9 piccole, tutte tempestate di pietre semi-preziose; una patera, o piatto sacrificale, modellata con figure orfiche che circondano una dea tridimensionale seduta; una coppa a dodici lati, un anello con un'iscrizione runica gotica, un grande vassoio, due collane ed una brocca.\nDescrizione.\nI loro molteplici stili comprendono caratteristiche tipiche della dinastia Han cinese (fibbie per cinture), dell'Ellenismo (bocce in oro), motivi Sasanidi (cesti) e aspetti germanici (fibule). Questa variet\u00e0 \u00e8 tipica dell'aspetto cosmopolita della cultura di \u010cernjachov, in una regione senza confini topografici definiti.\nQuando Alexandru Odobescu pubblic\u00f2 il suo libro sul tesoro, afferm\u00f2 che questo magnifico lavoro sarebbe potuto appartenere solo ad Atanarico (morto nel 381), capo dei Tervingi, uno dei popoli Goti. I moderni archeologi non sono in grado di collegare il tesoro a questo nome altisonante.\nIl tesoro venne mandato in Russia nel dicembre 1916, quando l'esercito tedesco avanz\u00f2 attraverso la Romania durante la prima guerra mondiale, e venne restituito solo nel 1956."}
{"id": "1984604", "revid": "1318658", "url": "https://it.wikipedia.org/wiki?curid=1984604", "title": "Porte Saint-Martin (porta)", "text": "La Porte Saint-Martin \u00e8 un monumento di Parigi che si trova nel X \"arrondissement\". D\u00e0 il nome al quartiere in cui si trova, Porte-Saint-Martin.\nLocalizzazione.\nSi trova all'incrocio dell'asse \"Saint-Martin\" (\"Rue Saint-Martin \" e \" rue du Faubourg-Saint-Martin\") e \"Grands Boulevards\" (\"boulevard Saint-Denis\" e \"boulevard Saint-Martin\"). Nelle vicinanze vi \u00e8 la stazione \"Strasbourg - Saint-Denis\" delle linee 4, 8 e 9 della metropolitana di Parigi.\nStruttura.\nLa porta \u00e8 costituita da un arco di trionfo con tre fornici, \u00e8 alta 17 metri ed \u00e8 realizzata in pietra calcarea a bugnato, con la parte superiore in marmo. \nI bassorilievi.\nNei due prospetti frontali, ai due lati all'arcata centrale, si trovano quattro bassorilievi, realizzati da quattro artisti diversi. \nSul prospetto nord, a sinistra, si trova l'\"Allegoria della presa del Limburgo del 1675\", rappresentata da una ragazza seduta accanto a un leone sdraiato, opera di Pierre Legros l'Anziano. A destra, ancora sul prospetto nord, \u00e8 invece scolpita la \"Sconfitta dei tedeschi\" di Gaspard Marsy: Luigi XIV nelle vesti di Marte con lo scudo di Francia respinge l'aquila tedesca per proteggere una fanciulla e un anziano. \nSul prospetto sud, a sinistra, si trova invece la \"Rottura della Triplice Alleanza\" di \u00c9tienne le Hongre: Luigi XIV, nei panni di Ercole seminudo, combatte contro Acheloo o Gerione. Il quarto bassorilievo, di Martin van den Bogaert, rappresenta infine la \"Presa di Besan\u00e7on\": Luigi XIV, vestito come una Fama, sta in piedi davanti a un ulivo e riceve le chiavi della citt\u00e0 da una donna.\nStoria.\nLa porta fu costruita nel 1674 da Pierre Bullet (un allievo di Fran\u00e7ois Blondel, autore della vicina Porta di Saint Denis) su ordine di Luigi XIV, che volle cos\u00ec celebrare le sue vittorie sul Reno e nella Franca contea. Fu inserita fra i monumenti storici nel 1862 da Prosper M\u00e9rim\u00e9e. \u00c8 dedicata a Martino di Tours."}
{"id": "1984605", "revid": "767487", "url": "https://it.wikipedia.org/wiki?curid=1984605", "title": "Field Day", "text": "Field Day \u00e8 il terzo album in studio del gruppo hardcore punk Dag Nasty pubblicato nel 1988 dalla Giant Records."}
{"id": "1984607", "revid": "729019", "url": "https://it.wikipedia.org/wiki?curid=1984607", "title": "Batteria di Monte Lega", "text": "La batteria in caverna di Monte Lega, \"(604\u00aa Batteria Sempre Pronta)\", si trova in provincia di Imperia nell'entroterra di Sanremo. \u00c8 un'opera del Vallo Alpino, costruita dal 1932 al 1935; \u00e8 ubicata sulla vetta del monte omonimo, all'estremit\u00e0 Nord del \"Sottosettore V/A Muratone\" e ricade nella tipologia della circolare tipo 200 dello Stato Maggiore.\nArmamento e struttura.\nL'opera era armata con quattro cannoni da 75/27 Mod 1906, due mitragliatrici Fiat mod. 14/35 e due fucili mitragliatori. I quattro cannoni della batteria dovevano controllare tutta la dorsale da Passo Muratone all'Arpetta, a protezione dei centri di resistenza e a sbarramento dei vari colli, mentre le due mitragliatrici incrociavano il fuoco con il \"centro di resistenza 4\" di Sanderan e spazzavano i pendii Nord e Nord-Ovest del rilievo, a protezione delle casematte.\nNel complesso la batteria \u00e8 formata da due ingressi (armati con fucile mitragliatore), da una serie di cunicoli (lungo i quali si aprono diversi locali per latrine, depositi munizioni, viveri e acqua, ecc) che collegano poi le camerate, i depositi di munizioni, le quattro postazioni per i cannoni e le due per mitragliatrici.\nLe quattro casematte per artiglieria sono armate con il pezzo standard delle batterie in caverna: il cannone da 75/27 mod. 906 di progettazione Krupp con installazione in caverna (Tipo 1). Questo tipo di sistemazione \u00e8 impiegato anche nella vicina batteria del Balcone di Marta, come pure nelle altre batterie della Val Roia, si tratta infatti dell'installazione pi\u00f9 pratica ed economica per casematte con azione di fiancheggiamento. \nIl cannone da 75\u00a0mm \u00e8 smontato dal proprio affusto e utilizza come supporto un carrello Decauville modificato, con orecchioniere e seggiolini per i serventi. Il carrello \u00e8 normalmente ricoverato nella casamatta (larga 2 metri e lunga 4); in caso di necessit\u00e0 pu\u00f2 scorrere su un breve tratto di binario immorsato nel pavimento, facendo cos\u00ec fuoriuscire la volata del pezzo dal grosso piastrone corazzato (dello spessore di 10\u00a0cm) che chiude anteriormente la camera di tiro.\nSiccome il banco roccioso non emerge sufficientemente dal terreno (a differenza di Marta), i blocchi in calcestruzzo a protezione delle postazioni fuoriescono dal terreno quasi interamente, con caratteristiche forme tondeggianti. Sopra la copertura si possono ancora notare i camini di evacuazione dei fumi e dell'aria viziata.\nStoria.\nCome pure le altre opere del Vallo Alpino Occidentale, anche quella del \"Monte Lega\" non ha partecipato attivamente alla Battaglia delle Alpi nel giugno 1940, infatti il campo di tiro delle armi era interamente in territorio italiano ed aveva carattere spiccatamente difensivo.\nSulla vetta del Monte Lega, non collegato direttamente alla batteria, si trova l'osservatorio, costruito nel 1935, con il compito di dirigere il tiro dell'opera come pure di altre batterie ubicate allo scoperto. Da qui \u00e8 possibile avere, in un colpo d'occhio, tutta la situazione del fronte, dal Toraggio, sino all'Arpetta e spaziare su tutta la Media Val Roia, osservando anche rilievi molto distanti come Rocca dell'Abisso, il Massiccio dell'Authion, Cima del Diavolo, il Monte Bego, ecc.\nGuardando verso la Francia, sui contrafforti nord\u2013ovest di Monte Lega, si possono scorgere alcuni ricoveri e opere della prima linea, situate sotto la batteria.\nSituazione odierna.\nAll'interno le condizioni dell'opera sono abbastanza buone e, a parte il recupero di tutte le porte e allestimenti interni, nel 1947 non si \u00e8 provveduto alla rimozione di putrelle e corazzature in ferro. Il rivestimento in Populit, applicato in un secondo tempo, che serviva a dare un certo isolamento contro freddo e umidit\u00e0, si \u00e8 in parte distaccato da pareti e volte ed \u00e8 caduto a terra.\nCome arrivare.\nPer raggiungere il Monte Lega \u00e8 necessario, dopo aver percorso la provinciale della Val Nervia quasi sino a Pigna, seguire la militare che sale sino a Gola di Gouta, quindi lo sterrato in piano sino a Scarassan e, infine, dirigere verso Passo Muratone; qui \u00e8 necessario lasciare l'auto e proseguire a piedi verso il Monte Toraggio. Dopo aver percorso poco pi\u00f9 di un chilometro a sinistra inizia la diramazione per la \"604\u00aa Batteria\" che in breve conduce all'opera stessa e alla vetta."}
{"id": "1984613", "revid": "124123", "url": "https://it.wikipedia.org/wiki?curid=1984613", "title": "Sait\u014d Hajime", "text": "Fu conosciuto in particolare per essere stato il capitano del terzo battaglione degli Shinsengumi. Fu uno dei pochi membri a sopravvivere alle numerose guerre del periodo Bakumatsu.\nApparizioni nei media.\nOggi \u00e8 particolarmente conosciuto il suo alter ego creato da Nobuhiro Watsuki per il manga \"Kenshin Samurai vagabondo\", anch'esso chiamato Sait\u014d Hajime.\nAnche in \"Peace Maker Kurogane\", un'opera che tratta le vicende della fine dello Shogunato, compare il personaggio di Hajime Saito. Lo si trova anche nell'anime \"Hakuouki\" chiamato sempre Hajime Sait\u014d."}
{"id": "1984615", "revid": "87748692", "url": "https://it.wikipedia.org/wiki?curid=1984615", "title": "Papiri di Userkhau", "text": "I Papiri di Userkhau sono circa duemila frammenti di papiro, ritrovati nel 1893, che trattano dell'amministrazione dei beni funerari del sovrano Userkhau, da cui prendono il nome, della V dinastia e conosciuti anche come \"Papiri di Neferirkara\".\nSono datati e redatti in ieratico sotto Djedkare Isesi, provengono quasi certamente dalla sua piramide e su un frammento vi \u00e8 l'espressa dicitura \"Offerte portate dal tempio solare del sovrano Neferirkare al suo tempio funerario\".\nDi notevole valore storico per essere i pi\u00f9 antichi ritrovati e per la scarsit\u00e0 di questo tipo di documentazione, sono ora conservati presso vari musei.\nIl frammento conservato al Museo del Louvre \u00e8 un resoconto contabile mensile sulle entrate del tempio solare di Abu Gurab, sul suo funzionamento e sui suoi approvvigionamenti.\nQuesto papiro \u00e8 suddiviso in trenta righe che corrispondono ai giorni, suddivise a loro volta in tre gruppi di dieci giorni ciascuno e per maggior chiarezza e praticit\u00e0 \u00e8 redatto con inchiostro nero e rosso.\nVi sono registrate tutte le offerte pervenute al tempio solare e inviate successivamente al tempio funerario di Neferirkare con la massima precisione nelle quantit\u00e0 ricevute, quelle consegnate, con il saldo delle rimanenze e citando anche i nomi dei magazzinieri.\nNel frammento conservato nel Museo di Berlino, sempre proveniente dal tempio funerario, \u00e8 trascritta una lista di lavori da eseguire per i festeggiamenti in onore del dio Min mentre in quello conservato allo University College di Londra vengono indicati i nomi del personale con le mansioni attribuite e i turni ripartiti in giorni.\nUn altro papiro indica una lista di alimenti consegnati, divisa sempre in tre parti di dieci giorni ognuna e dove sono riportate date, nomi, titoli, destinatari e persino la tipologia degli alimenti forniti.\nAltri frammenti sono presso il Museo de Il Cairo e al British Museum ed hanno consentito di ricostruire l'organizzazione e la gestione delle offerte necessarie ai culti funerari all'epoca della V dinastia dell'Antico Regno."}
{"id": "1984616", "revid": "1442080", "url": "https://it.wikipedia.org/wiki?curid=1984616", "title": "Giuseppe Gentili (scultore)", "text": "Biografia.\nFrequenta gli studi artistici e consegue il Diploma di Maestro d'Arte nel 1963. A venticinque anni espone le sue prime opere in scultura, con consenso di pubblico e di critica. Innovativo per la tecnica e per il materiale che adopera, realizza pannelli in basso rilievo, sbalzi in rame, bronzetti e numerose opere di grande dimensione: lavora con la fiamma ossidrica, mista alla fusione.\nDi lui si interessano per il collezionismo: Charlie Chaplin, che acquista tre opere; Federico Fellini, il regista delle favole folli; Pablo Picasso, che accetta l'offerta di un \"Don Chisciotte\", figura emblematica nella produzione dello scultore. L'artista iberico pone l'opera, alta pi\u00f9 di due metri, nel parco della sua villa di Mongius (Nice).\nEspone a Montr\u00e9al (Canada), impressionando per la drammaticit\u00e0 esistenziale delle opere, e a Nizza, citt\u00e0 dove, in occasione del terzo \"Grand Prix de New York\", gli viene assegnata la targa \"Plaquette d'or - Statue de la Libert\u00e8\".\nNel 1979, l'artista si trasferisce a Spoleto, instaurando con il Festival dei Due Mondi un proficuo lavoro dialettico, che si traduce in mostre e in celebrazioni della sua arte (Spoleto Magazine).\nEccentrico ed anticonvenzionale, gestisce il mondo creativo con atteggiamenti di vita, che plasma come pezzi visivi: contesta e irride \"il rispetto dell'arte ufficiale - che egli dice - in Italia combina grossi guai\". Nascono cos\u00ec le tante sculture alla fiamma ossidrica, che diffonde in Italia e all'estero, entrando nelle case e nelle collezioni di molti privati.\nRacconta di s\u00e9 stesso: \"Non voglio essere chiamato contestatore, non m'interessa accordarmi ad una qualsiasi protesta. Io vivo per la mia arte e della mia arte. E chi non sa cosa sia l'Arte non pu\u00f2 capirmi\".\nSeguono opere di impegno umano e valenza sociale: dalla ricerca indirizzata verso episodi della Bibbia (particolarmente drammatica la serie di Caino e Abele) al volto di Cristo della Sindone, carico di tragedia; dal Don Chisciotte al grido de L'uomo di Sarajevo.\nDopo avere migrato in pi\u00f9 luoghi, risiedeva in campagna presso Camerino. \u00c8 scomparso il 16 aprile 2018 all'et\u00e0 di 76 anni."}
{"id": "1984621", "revid": "110157", "url": "https://it.wikipedia.org/wiki?curid=1984621", "title": "Trouble Is", "text": "Trouble Is \u00e8 il secondo EP in studio del gruppo hardcore punk Dag Nasty pubblicato nel 1988 dalla Giant Records."}
{"id": "1984627", "revid": "1185701", "url": "https://it.wikipedia.org/wiki?curid=1984627", "title": "Italia ai Giochi della XVII Olimpiade", "text": "L'Italia partecip\u00f2 alle XVII Olimpiadi, svoltesi a Roma dal 25 agosto all'11 settembre 1960, da paese ospitante, con una delegazione di 280 atleti impegnati in tutte le 19 discipline in programma, per un totale di 138 competizioni. Portabandiera alla cerimonia di apertura fu il quarantunenne schermidore Edoardo Mangiarotti, alla sua quinta Olimpiade.\nLa squadra azzurra conquist\u00f2 36 medaglie: 13 d'oro, 10 d'argento e 13 di bronzo, piazzandosi al terzo posto nel medagliere complessivo preceduta solo da Stati Uniti e Unione Sovietica: fu il miglior risultato nella storia della partecipazione italiana ai Giochi. L'Italia domin\u00f2 le gare di ciclismo vincendo cinque titoli olimpici su sei e sfiorando uno storico \"en plein\" con Livio Trap\u00e8 che, dopo aver vinto l'oro nella cronometro a squadre, giunse \"solo\" secondo nella gara in linea. Ottimi risultati vennero dal pugilato, con tre medaglie d'oro, e dalla scherma, con due. Altre medaglie d'oro furono vinte nell'atletica leggera grazie alla prestigiosa affermazione di Livio Berruti sui 200 metri, nell'equitazione con Raimondo D'Inzeo, vincitore nel salto ostacoli davanti al fratello Piero, e dal \"Settebello\" nella pallanuoto. A livello individuale, due medaglie d'oro furono vinte dal ciclista Sante Gaiardoni e dallo schermidore Giuseppe Delfino. Sempre nella scherma, Edoardo Mangiarotti, grazie a un oro e un argento conquistati rispettivamente nella spada e nel fioretto a squadre, port\u00f2 a 13 il numero di medaglie olimpiche vinte in carriera superando il record di Paavo Nurmi che ne aveva conquistate 12."}
{"id": "1984628", "revid": "110157", "url": "https://it.wikipedia.org/wiki?curid=1984628", "title": "Something Else (Robin Thicke)", "text": "Something Else \u00e8 il terzo album del cantautore R&amp;B Robin Thicke, pubblicato nel settembre 2008. L'album \u00e8 stato anticipato dal primo singolo, \"Magic\". Il secondo singolo, \"The Sweetest Love\", \u00e8 disponibile per il download digitale su iTunes, per i soli utenti che hanno ordinato l'album in anteprima.\nL'album raggruppa dodici canzoni dai ritmi che vanno dall'R&amp;B al soul classico, con venature hip-hop, il cantante stesso definisce l'album come un salto nel sound Motown e nella black dance anni settanta."}
{"id": "1984633", "revid": "767487", "url": "https://it.wikipedia.org/wiki?curid=1984633", "title": "Mikko H\u00e4rkin", "text": "Biografia.\nNel 1999 si \u00e8 unito ai Kenziner, con cui ha registrato e pubblicato un album, \"The Prophecies\", il primo per lui.\nL'anno successivo si \u00e8 trasferito a suonare con i Sonata Arctica, prendendo parte ad un tour europeo insieme agli Stratovarius e ai Rhapsody. L'album \"Silence\" vede la sua collaborazione alla tastiera, cos\u00ec come il seguente album, \"Songs of Silence\", primo disco live dei Sonata Arctica, uscito nel 2002. Al termine dello stesso anno lascia il gruppo per motivi personali.\nNel 2003 fonda un nuovo gruppo, i Wingdom. Il loro primo disco, \"Reality\", viene pubblicato nel 2006. Dopo questa produzione, H\u00e4rkin lascia la band. Successivamente i Divinefire lo chiamano a suonare per le registrazioni del loro nuovo album, \"Hero\".\nAltri progetti paralleli dello stesso H\u00e4rkin sono attualmente gli Essence of Sorrow, i Mehida e i Random Eyes. Da sottolineare la collaborazione con Jani Stefanovic, chitarrista dei Divinefire, sia negli Essence of Sorrow che nei Mehida.\nIn questo momento, Harkin fa parte inoltre della power metal band finlandese Cain's Offering, il nuovo progetto dell'ex chitarrista dei Sonata Arctica, Jani Liimatainen. Il loro primo disco, \"Gather the Faithful\", viene pubblicato in Agosto, nel 2009."}
{"id": "1984635", "revid": "1442080", "url": "https://it.wikipedia.org/wiki?curid=1984635", "title": "Carlo Ceresoli", "text": "Carriera.\nGiocatore.\nClub.\nCresciuto nell'Ardens di Bergamo, arriv\u00f2 all' nel 1928 con cui esord\u00ec in Divisione Nazionale il 13 gennaio 1929 a 18 anni in una stagione culminata con la retrocessione della squadra (i bergamaschi sarebbero poi arrivati quarti in Serie B alla sua ultima stagione), pass\u00f2 all'Inter, con cui nelle stagioni 1932-1933 (in cui la squadra fu finalista di Coppa dell'Europa Centrale con l'Austria Vienna), 1933-34 e 1934-35 giunse secondo in Serie A. Fu quindi ceduto al (con cui vinse anche il Torneo dell'Esposizione di Parigi e di cui, dopo l'introduzione della numerazione sulle maglie nel campionato 1938-1939, divenne il primo \"numero 1\") con cui si laure\u00f2 due volte campione d'Italia, nel 1936-1937 e nel 1938-1939 (), per trasferirsi poi al , che nella stagione 1939-1940 giunse quinta; termin\u00f2 la sua carriera ad alto livello nella , con cui vinse la Coppa Italia.\nNazionale.\nGioc\u00f2 in Nazionale ai tempi del commissario tecnico Pozzo, debuttando il 25 marzo 1934 a Milano nella partita di qualificazione per il campionato mondiale contro la Grecia. Designato come portiere titolare per i mondiali del 1934 che si sarebbero disputati in Italia, s'infortun\u00f2 al braccio durante la preparazione colpito da un tiro di Pietro Arcari, che lo costrinse a saltare il mondiale.\nRiprese il suo posto tra i pali il 14 novembre 1934 in Inghilterra-Italia 3-2 \u2014 che pass\u00f2 alla storia del calcio come la Battaglia di Highbury \u2014 gara in cui par\u00f2 un rigore a Eric Brook: Brook, specialista nei calci di rigore, fece partire dal dischetto un tiro angolato e potente che il portiere italiano riusc\u00ec a deviare in angolo. Questa \u00e8 considerata una delle parate pi\u00f9 famose della storia del calcio.\nSuccessivamente vinse la Coppa del Mondo del 1938, da riserva di Aldo Olivieri. In totale ha disputato 8 partite subendo 10 reti.\nAllenatore.\nLa sua prima panchina importante fu quella dell'Atalanta; la squadra pass\u00f2 dal terzultimo posto al dodicesimo al termine del campionato e il giocatore fu ceduto per l'allora notevole somma di 105 milioni al ; l'anno successivo pass\u00f2 alla Salernitana che giunse 11\u00aa in Serie B ma in seguito ritorn\u00f2 ad allenare la societ\u00e0 bergamasca, 11\u00aa in Serie A nel campionato 1963-1964 con lui alla guida."}
{"id": "1984637", "revid": "767487", "url": "https://it.wikipedia.org/wiki?curid=1984637", "title": "Black Mask, Black Gloves", "text": "Black Mask, Black Gloves \u00e8 il secondo album del rapper statunitense Hell Rell, componente dei Diplomats, pubblicato il 22 luglio 2008 dalla Babygrande Records."}
{"id": "1984640", "revid": "174925", "url": "https://it.wikipedia.org/wiki?curid=1984640", "title": "Graal", "text": "Il graal (scritto talora anche gral) o, secondo la tradizione medievale, il Sacro Graal o Santo Graal, \u00e8 la coppa leggendaria con la quale Ges\u00f9 celebr\u00f2 l'Ultima Cena e nella quale il suo sangue fu raccolto da Giuseppe d'Arimatea dopo la crocifissione. \nIl termine si suppone derivi dal latino medievale \"gradalis\" o dal greco \u03ba\u03c1\u03b1\u03c4\u03ae\u03c1 (\"krat\u1e17r\" \u00abvaso\u00bb) e designa in francese antico una coppa o un piatto. Il termine italiano corrispondente \u00e8 \"gradale\".\nDa un punto di vista simbolico, il Graal allude al possesso di una conoscenza esoterica o iniziatica, che da un lato viene elargita da Dio, ma dall'altro comporta una conquista riservata a coloro in grado di accoglierne il mistero e degni dell'enorme potere magico in essa racchiuso. Come sintetizzato da \u00c9tienne Gilson:\nLa leggenda.\nLo sviluppo della leggenda del Graal \u00e8 stato tracciato in dettaglio dalla ricerca storiografica: si tratterebbe di una tradizione orale gotica, derivata forse da alcuni racconti sottoforma di romanzo tra la fine del XII secolo e l'inizio del XIII secolo. Gli antichi racconti sul Graal sarebbero stati imperniati sulla figura di Parsifal e si sarebbero poi intrecciati con il ciclo arturiano.\nOrigini precristiane.\nIl mito del calice o piatto di Ges\u00f9 Cristo affonda le sue radici in epoche remote antecedenti al Medioevo, risalendo ad antiche saghe celtiche intorno ad un eroe viaggiatore che si ritrova in un \"altro mondo\", su un piano magico parallelo al nostro. In questi racconti il Graal era semplicemente un piatto o coppa, come l'inesauribile cornucopia greco-romana, rappresentato per significare la natura spirituale dell'aldil\u00e0.\nFu solo dopo che il ciclo dei romanzi del Graal si fu costituito, che la coppa venne identificata con quella dell'ultima cena di Ges\u00f9 Cristo, collegando l'etimologia dei termini francesi \"san greal\" (\u00abSacro Graal\u00bb) e \"sang real\" (\u00absangue reale\u00bb).\nTra gli autori di questo collegamento vi \u00e8 Jacopo da Varagine, il quale nel 1260 circa racconter\u00e0 nella \"Legenda Aurea\" che durante la prima Crociata (del 1099), i Genovesi trovarono il calice usato da Ges\u00f9 nell'Ultima Cena.\nUno dei primi reperti a cui si attribu\u00ec la leggenda, poi detta \"del Graal\", fu infatti quello che ad oggi viene chiamato il Sacro Catino: si tratta di un vaso, intagliato in una pietra verde brillante e traslucida, recuperato dal condottiero della Repubblica di Genova Guglielmo Embriaco Testadimaglio dalla Terrasanta, quando al fianco di Goffredo di Buglione contribu\u00ec in maniera decisiva alla caduta di Gerusalemme. Re Baldovino fece scrivere sopra la porta del Santo Sepolcro: \"Praepotens Genuensium Praesidium\", a ricordo della incredibile impresa dei Genovesi e riport\u00f2 nel 1101 il reperto, che \u00e8 ancor oggi conservato al Museo del Tesoro della cattedrale di San Lorenzo a Genova.\nIl Canone letterario del Graal.\nI romanzi del Graal furono originariamente scritti in francese e successivamente tradotti nelle altre lingue europee, senza l'aggiunta di nuovi elementi.\nIl \"Parsifal\" di Chr\u00e9tien.\nIl Graal appare per la prima volta sotto forma letteraria nel \"Perceval ou le conte du Graal\" di Chr\u00e9tien de Troyes (XII secolo). In questo racconto il Graal non viene definito \"sacro\" e non \u00e8 ancora identificato col Calice contenente il Sangue di Cristo. Non si sa neppure di preciso che forma abbia perch\u00e9 Chr\u00e9tien, descrivendo il banchetto nel castello del Re Pescatore, dice semplicemente che \u00abun graal antre ses deus mains / une dameisele tenoit\u00bb (\u00abun graal tra le sue due mani / una damigella teneva\u00bb) e descrive le pietre preziose incastonate nell'oggetto d'oro. Il Graal viene citato di nuovo in una delle scene finali, quella in cui un eremita rivela a Perceval che il Graal porta al padre del Re Pescatore un'Ostia, nutrimento spirituale.\nIl racconto del Re Pescatore riguarda un re zoppo la cui ferita alla gamba rende la terra sterile. L'eroe (Gawain, Percival, o Galahad) incontra il re pescatore ed \u00e8 invitato ad una festa al castello. Il Graal \u00e8 ancora presentato come un vassoio di abbondanza ma \u00e8 anche parte di una serie di reliquie religiose, tra cui una lancia che stilla sangue (da alcuni interpretata come la Lancia di Longino) ed una spada spezzata. Lo scopo delle reliquie \u00e8 di incitare l'eroe a porre domande circa la loro natura e quindi rompere l'incantesimo del re infermo e della terra infruttuosa, ma l'eroe invariabilmente fallisce nell'impresa.\n\"Giuseppe d'Arimatea\" di Robert de Boron.\nFu Robert de Boron, nel suo \"Joseph d'Arimathie\" composto tra il 1170 e il 1212, ad aggiungere il dettaglio, non presente nei Vangeli canonici n\u00e9 negli apocrifi, che il Graal sarebbe la coppa usata nell'Ultima Cena, la stessa nella quale Giuseppe di Arimatea avrebbe poi raccolto le gocce di Sangue del Cristo sulla croce, uscite dalla ferita infertagli dal centurione, poco prima che il suo Corpo venisse lavato e preparato per essere sepolto.\nGiuseppe avrebbe quindi lasciato la Palestina per rifugiarsi nelle Isole britanniche, portando con s\u00e9 il Sacro Graal, raggiungendo la valle di Avalon (identificata gi\u00e0 con Glastonbury) che sarebbe diventata la prima Chiesa Cristiana oltre la Manica.\nIl \"Parsifal\" di Eschenbach.\nUna successiva interpretazione del Graal \u00e8 quella che si trova nel \"Parzival\" di Wolfram von Eschenbach (1210), secondo il quale il Graal sarebbe una pietra magica (\"lapis exillis\") che produce ogni cosa che si possa desiderare sulla tavola in virt\u00f9 della sua sola presenza.\nQuesta pietra sarebbe caduta dalla corona di Lucifero, staccatasi precisamente nello scontro fra gli angeli del bene e del male, cadendo sulla Terra.\nLa \"Queste del Saint-Graal\".\nLa cristianizzazione della leggenda del Graal \u00e8 proseguita dalla \"Queste del Saint-Graal\", romanzo anonimo scritto verso il 1220, probabilmente da un monaco, che identifica il Graal con la Grazia divina.\nCiclo arturiano.\nVari cavalieri intrapresero la ricerca del Graal in racconti annessi al ciclo arturiano. Alcuni di questi racconti presentano cavalieri che ebbero successo, come Parsifal o Galahad; altri raccontano di cavalieri che fallirono nell'impresa per la loro impurit\u00e0, come Lancillotto. Nell'opera di Wolfram von Eschenbach, il Graal fu messo in salvo nel castello di Munsalvaesche (\"mons salvationis\") o Montsalvat, affidato a Titurel, il primo re del Graal. Alcuni hanno identificato il castello con il Monastero di Montserrat in Catalogna.\nAnche la storia del Re pescatore, legata al Graal da Chr\u00e9tien de Troyes, fu pi\u00f9 tardi incorporata nel ciclo arturiano. In principio il racconto del re pescatore fu un episodio inserito prima dell'arrivo di Parsifal a Camelot, per poi evolvere in una esplicita ricerca del Graal da parte dei dodici cavalieri della Tavola Rotonda.\nLa leggenda del Graal \u00e8 riportata successivamente in racconti popolari gallesi, dei quali il \"Mabinogion\" \u00e8 il pi\u00f9 vecchio dei manoscritti sopravvissuti (XIII secolo). Esiste anche un poema inglese \"Sir Percyvelle\" del XV secolo. In seguito le leggende di re Art\u00f9 e del Graal furono collegate nel XV secolo da Thomas Malory nel \"Le Morte d'Arthur\" (anche chiamato \"Le Morte Darthur)\" che diede al corpus della leggenda la sua forma classica.\nSignificati esoterici.\nSecondo Ren\u00e9 Gu\u00e9non, il Graal simboleggia l'integrit\u00e0 della Tradizione iniziatica, e il suo smarrimento il carattere nascosto di quest'ultima, che pu\u00f2 essere ritrovata solo da chi ne possegga le chiavi. Egli accenna in proposito a un duplice significato:\nSimbolismo del Sole e della Luna.\nSempre in ambito esoterico, il dualismo di significati del Graal \u00e8 stato ricondotto tra i Rosacroce anche all'iconografia medievale della discesa del Cristo-Sole nel calice della Luna.\nRudolf Steiner, ad esempio, collega l'immagine del Graal presentato nel \"Parsifal\" col mistero dell'eucarestia, sia a livello macrocosmico che microcosmico. Come l'eremita indic\u00f2 a Parsifal la via del Graal nei giorni precedenti la Pasqua, periodo in cui, ad ogni Venerd\u00ec Santo, un'ostia discende dal Cielo, cos\u00ec l'umanit\u00e0 viene indirizzata al simbolo astronomico della Luna che si fa coppa per accogliere lo Spirito del Sole. La falce dorata di Luna che riflette i raggi solari, infatti, sorregge sopra di s\u00e9 gli influssi invisibili del Sole penetrati attraverso la materia nella parte lunare in ombra. La luce fisica che viene respinta delinea la coppa del Graal, quella spirituale occulta invece viene accolta nel disco oscuro a formare l'Ostia sacra.\nNon a caso la Pasqua fu stabilita nella domenica dopo la prima luna piena di primavera, che descrescendo verso la falce inizia a scomparire rivelando in maniera occulta il Cristo-Sole, entrato viceversa nella sua fase ascendente dell'anno.\nLa carne e il sangue di Cristo sono per Steiner i due sacrifici con cui il suo Spirito si riversa nel Graal: il grano assomma in s\u00e9 le forze cosmiche che sin dalle origini hanno agito sulla Terra, e la cui assunzione viene fatta in ricordo del Logos primigenio, \u00abin memoria di Me\u00bb; il vino rappresenta invece la \u00abNuova Alleanza\u00bb, il sangue accolto come un seme dalla Terra, la quale si fa essa stessa vaso, destinato a contenere lo Spirito del Sole, diventando il nuovo centro del cosmo. Da questo germe nascer\u00e0 l'archetipo spiritualizzato dell'essere umano, non pi\u00f9 legato alla materialit\u00e0 del grano.\nRudolf Steiner scrisse: \u00abL'ostilit\u00e0 al Graal era concentrata nella fortezza di Iblis a \"Kalot Enbolot\". Ancora oggi occorre molta forza d'animo per chi si accosti a questa zona\u00bb. Egli infatti identifica la fortezza nel castello di Caltabellotta e come una localit\u00e0 in cui sarebbero concentrate delle forze luciferiche opposte a quelle di Monsalvato sui Pirenei.\nInterpretazioni recenti.\nIl Graal come \"sangue reale\".\nSecondo una recente interpretazione il santo Graal deriverebbe da \"sang real\", ovvero il sangue della discendenza di Ges\u00f9, sposato con Maria Maddalena. La Maddalena, assieme ad altre donne citate nei vangeli, dopo la crocifissione sarebbe fuggita dalla Palestina su una barca per approdare in Provenza assieme al figlio avuto da Ges\u00f9. Avrebbe poi risalito il Rodano raggiungendo la trib\u00f9 dei Franchi, che non sarebbero stati altro che i discendenti della trib\u00f9 ebraica di Beniamino nella diaspora. I Merovingi, i primi re dei Franchi, proprio a causa di questa origine avrebbero avuto l'appellativo di re taumaturghi, ovvero guaritori, per la loro facolt\u00e0 di guarire gli infermi con il solo tocco delle mani, come il Ges\u00f9 dei vangeli.\nQuesta tesi si trova esposta nel \"best seller\" \"Il sacro Graal\" di Michael Baigent, Richard Leigh e Henry Lincoln, un libro del 1982 che ha dato lo spunto a moltissimi altri testi sulla \"linea di sangue del Graal\" (tra cui il romanzo \"Il codice da Vinci\"), ma non \u00e8 suffragata da alcuna fonte storica a parte l'ovvia citazione della famosa leggenda medievale dello sbarco della Maddalena in Francia, resa popolare da Jacopo da Varazze nella Legenda Aurea.\nLa tesi nasce tra il 1969 e il 1970. Lincoln, un attore e documentarista inglese, entr\u00f2 in contatto con il trio de Ch\u00e9risey - Plantard - de S\u00e8de (che avevano dato origine al controverso \"Priorato di Sion\") e decise di riscrivere la storia de L'Or de Rennes in una forma pi\u00f9 adatta al pubblico di lingua inglese, presentandola prima in tre documentari trasmessi dalla BBC tra il 1972 e il 1979 e poi in un libro pubblicato nel 1982 con l'aiuto di Michael Baigent e Richard Leigh.\nLincoln si rese conto che a chi spettasse il titolo di pretendente al trono di Francia era di scarso interesse per il pubblico inglese. Nello stesso tempo era stato introdotto da Plantard nel piccolo mondo delle organizzazioni esoteriche francesi dove aveva conosciuto Robert Ambelain (1907-1997), figura notissima di questo ambiente e autore di libri su astrologia, divinazione, profezie, tradizioni iniziatiche. Nel 1970 Ambelain aveva pubblicato \"J\u00e9sus ou Le mortel secret des templiers\" (edito da Robert Laffont a Parigi), in cui sosteneva che Ges\u00f9 Cristo aveva una compagna, pur non essendo legalmente sposato, e identificava questa \u00abconcubina\u00bb in Salom\u00e8, una discepola citata nel vangelo di Tommaso, uno dei vangeli gnostici ritrovati a Nag Hammadi. Lincoln fuse la narrazione del matrimonio di Ges\u00f9 ricavata da Ambelain con quella dei Merovingi di Plantard e \u00abrivel\u00f2\u00bb che i Merovingi protetti dal Priorato di Sion sono importanti, ben al di l\u00e0 della rivendicazione del trono di Francia, perch\u00e9 discendono da Ges\u00f9 Cristo e dalla Maddalena. Anche l'appellativo di \"re taumaturghi\" risulta assai dubbio: in realt\u00e0 i Merovingi vennero chiamati \"re fannulloni\", mentre il primo accenno storico di re taumaturgo \u00e8 riferito a Enrico I di Francia, terzo re della terza dinastia di re francesi, i Capetingi, che si racconta guarisse la scrofola con l'imposizione delle mani.\nIl Graal e la Sindone.\nRecentemente lo storico Daniel Scavone ha avanzato l'ipotesi che il Graal fosse in realt\u00e0 la Sindone.\nEgli ipotizza che la leggenda del Graal sia stata ispirata dalle frammentarie notizie giunte in Occidente di un oggetto legato alla sepoltura di Ges\u00f9 e che ne \"conteneva\" il sangue; queste notizie vennero poi forse fuse con le leggende preesistenti che parlavano di una coppa o un piatto.\nA supporto di questa teoria Scavone nota che, secondo alcune fonti, il Graal offriva una particolare \"visione\" di Cristo nella quale egli appariva prima come bambino, poi via via pi\u00f9 grande, infine adulto: egli ipotizza che queste fonti riportassero, in modo impreciso, un rituale nel quale la Sindone veniva dispiegata gradualmente e la sua immagine era resa visibile, man mano che il rito procedeva, in misura sempre maggiore, fino ad essere mostrata nella sua interezza.\nInoltre, secondo le sue ricerche, la notizia secondo la quale Giuseppe d'Arimatea avrebbe raggiunto la Gran Bretagna deriverebbe da un'errata lettura della parola \"Britio\", nome del palazzo reale di Edessa (dove, secondo molti storici, la Sindone si trovava tra il VI e il X secolo), che sarebbe stata fraintesa per \"Britannia\".\nI luoghi del Graal.\nGi\u00e0 nel Medioevo esistono testimonianze relative al luogo dove sarebbe conservato il Graal. Le pi\u00f9 importanti sono:\nIn tempi moderni vi \u00e8 stata una fiorente speculazione sul luogo dove potrebbe essere custodito il Graal e sono state fatte varie ipotesi:\nRiferimenti nella cultura di massa.\nFilmografia.\nDall'ottobre del 2005 all'aprile del 2006 il canale satellitare MarcoPolo (piattaforma Sky) ha curato un programma di approfondimento sulla storia del Sacro Graal titolato \"La Regola\" supervisionato dal noto storico Franco Cardini.\nNel telefilm \"Stargate SG-1\" il Sacro Graal \u00e8 un'arma costruita da Merlino per annientare gli Ori, razza che professa una religione fondamentalista e si contrappone agli Antichi.\nNella visual novel, manga e anime \"Fate/Stay Night\" l'intera storia ruota attorno al mitico Graal che pu\u00f2 realizzare qualunque desiderio che sar\u00e0 espresso dal vincitore della Guerra.\n\"Librarian 3 - La maledizione del calice di Giuda\" con Noah Wyle.\n\"Knightfall,\" mini-serie in onda su History, 2017/2018.\nSebbene nel doppiaggio italiano venga chiamato \"Coppa Lunare\", il Graal appare nella serie \"Sailor Moon e il cristallo del cuore\".\nUn episodio della serie Babylon 5, intitolato \"Il Calice Sacro,\" mostra un uomo, Aldous Gajic, che \u00e8 alla ricerca del Graal."}
{"id": "1984644", "revid": "24443", "url": "https://it.wikipedia.org/wiki?curid=1984644", "title": "Catena del Reticone", "text": "La Catena del Reticone (detta anche semplicemente \"Reticone\" in tedesco \"R\u00e4tikon\") \u00e8 una sottosezione delle Alpi Retiche occidentali che interessa l'Austria (L\u00e4nder del Vorarlberg), la Svizzera (canton Grigioni) ed il Liechtenstein.\nClassificazione.\nSecondo la SOIUSA la Catena del Reticone \u00e8 una sottosezione con la seguente classificazione:\nSecondo l'AVE costituisce il gruppo n. 25 di 75 nelle Alpi Orientali.\nDelimitazioni.\nConfina:\nRuotando in senso orario i limiti geografici sono: Schlappiner Joch, fiume Landquart, fiume Reno, fiume Ill, Schlappiner Joch.\nSuddivisione.\nSecondo la SOIUSA la catena si suddivide in un supergruppo, quattro gruppi e quattordici sottogruppi:\nPer maggiore completezza il supergruppo viene anche suddiviso in tre settori: \"R\u00e4tikon Occidentale\" che comprende il primo gruppo, \"R\u00e4tikon Centrale\" che comprende il Gruppo Sulzfluh-Drusenfluh ed il Gruppo Schesaplana-Fundelkopf-Girenspitz ed \"R\u00e4tikon Orientale\" che comprende l'ultimo gruppo.\nMontagne.\nLe vette principali del massiccio sono:\nStazioni di sport invernali.\nLe principali stazioni di sport invernali che si trovano nel gruppo montuoso sono:"}
{"id": "1984645", "revid": "834", "url": "https://it.wikipedia.org/wiki?curid=1984645", "title": "\u00bfGrandes exitos?", "text": "\u00bfGrandes exitos? \u00e8 la prima raccolta del gruppo spagnolo Jarabe de Palo, pubblicata nel 2003."}
{"id": "1984649", "revid": "486946", "url": "https://it.wikipedia.org/wiki?curid=1984649", "title": "Reticone", "text": ""}
{"id": "1984650", "revid": "74801", "url": "https://it.wikipedia.org/wiki?curid=1984650", "title": "Antoniotto da Cabella", "text": "Biografia.\nNativo di Cabella in val Borbera, si trasfer\u00ec a Genova, dove ottenne un terreno e casa a Santa Brigida, nella zona dei Rolli, dove divenne setaiolo. Nel 1461 era diventato uno dei principali esponenti dell'arte della seta a Genova. Nel 1471 veniva gli veniva affidato l'incarico di consigliere del console genovese a Caffa, colonia genovese nell'odierna Ucraina e l'anno dopo divenne console. Effettu\u00f2 il suo viaggio da Genova a Caffa \"itinere terrestri\" cio\u00e8 via terra. Appena arrivato nella colonia genovese relazion\u00f2 ai Protettori di san Giorgio della situazione in cui versava la colonia tra le aspre controversie che coinvolgevano indirettamente una delle pi\u00f9 importanti colonie della Superba. Il sultano dell'Impero ottomano Maometto II nel 1475 invase la colonia genovese di Caffa, fu fatto prigioniero dagli ottomani e portato a Pera, gi\u00e0 emporio genovese e sobborgo europeo di Istanbul, capitale dell'impero. Mor\u00ec in prigionia a Pera il 20 novembre 1475."}
{"id": "1984651", "revid": "1124164", "url": "https://it.wikipedia.org/wiki?curid=1984651", "title": "Madonna di San Giorgio alla Costa", "text": "La Madonna di San Giorgio alla Costa \u00e8 un dipinto a tempera e oro su tavola (180x90 cm) attribuito a Giotto, databile al 1295 circa e conservata nel Museo diocesano di Santo Stefano al Ponte a Firenze. Attualmente \u00e8 esposta nel nuovo \nMuseo dell'Opera del Duomo a Firenze.\nStoria.\nLorenzo Ghiberti nei \"Commentari\" del 1452-1455 cit\u00f2 \"una tavola et uno crocifixo\" di Giotto nella chiesa fiorentina di San Giorgio alla Costa ed anche Giorgio Vasari nelle sue \"Vite\" del 1568 cit\u00f2 che Giotto \u201cfece alle monache di San Giorgio una tavola\u201d. Nessuno dei due autori menzion\u00f2 tuttavia il soggetto della tavola. Nel 1937 Richard Offner assegn\u00f2 la tavola all'anonimo Maestro della Santa Cecilia, ipotesi appoggiata da altri studiosi negli anni immediatamente successivi. Il primo a legare questa tavola al nome di Giotto fu il critico tedesco Robert Oertel nel 1937. Oggi l'attribuzione a Giotto \u00e8 praticamente accettata da tutti gli studiosi.\nLa tavola doveva essere cuspidata, come di norma nel Duecento, ma entro il 1705, quando fu ristrutturata la chiesa, venne segata su tutti i lati per adattarla a una cornice barocca: su quello superiore venne sagomata una forma ad arco, ai lati si persero i braccioli del trono e in basso il gradino e un piede della Vergine. Riposta in un deposito nei pressi della chiesa di Santo Stefano al Ponte, venne danneggiata dall'attentato di via dei Georgofili del 27 maggio 1993. Dopo tale grave fatto venne intrapreso un restauro curato da Paola Bracco presso l'Opificio delle Pietre Dure, che pul\u00ec la superficie e integr\u00f2 le lacune, lasciando per\u00f2 visibile con il metodo della selezione cromatica la lesione causata da una scheggia nella veste dell'angelo a sinistra.\nDatazione.\nLa datazione della tavola rimane controversa. \u00c8 datata da Marco Ciatti (1995) e Andrea De Marchi (2015) a poco prima del 1290 e quindi prima degli affreschi di Assisi. \u00c8 invece datata dalla maggior parte degli studiosi al 1295 circa, al tempo o immediatamente dopo gli affreschi assisiati. In tal senso si sono espressi Giovanni Previtali (1967), Giorgio Bonsanti (1995), Alessandro Tomei (1995), Francesca Flores d'Arcais (1995), Pesenti (1997), Miklos Boskovitz (2000) e Angelo Tartuferi (2007).\nA far protendere verso una datazione pi\u00f9 tarda sono la figura aggraziata della Vergine, il contorno elegante e l'accenno di sorriso sul suo volto, tratti che saranno presenti nella pi\u00f9 tarda Madonna di Ognissanti (1310 circa), ma che non compaiono ancora nella Madonna di Borgo San Lorenzo (1290 circa) e nel tondo della \"Madonna col Bambino\" in controfacciata ad Assisi (1290-1295).\nA rafforzare l'ipotesi di una datazione pi\u00f9 tarda \u00e8 la notevole somiglianza tra il tessuto del trono di questa Maest\u00e0 e quello della Croce dipinta di Rimini (1301 circa), che fa pensare che le due opere non siano cronologicamente troppo distanti.\nDescrizione.\nLa Vergine \u00e8 rappresentata su un trono marmoreo (in parte perduto a seguito della mutilazione) decorato con motivi cosmateschi (elemento che ricorre anche nei seggi dei Dottori della Chiesa nella \"Volta dei Dottori\" di Assisi, a differenza dei tradizionali seggi lignei nella pittura cimabuesca). Il trono non \u00e8 raffigurato in tralice, ma frontalmente con i lati aperti, come le pagine di un libro.\nAl trono \u00e8 fissato, mediante gancini, un drappo di broccato che nasconde in parte il trono e attenua l'effetto tridimensionale. Il drappo \u00e8 animato da una fettuccia dorata che disegna poligoni o figure curve di colore blu scuro o rosso. Il trono \u00e8 coronato da una cuspide decorata, con la gattonatura la cui sommit\u00e0 si intravede appena dietro il nimbo della Vergine.\nLa Vergine \u00e8 in posizione Odeghetria, ovvero mostra il Bambino alla sua sinistra, appoggiandolo sul ginocchio sinistro, mentre questi \u00e8 raffigurato frontalmente in posizione composta e solenne, come se fosse un Bambino gi\u00e0 adulto, con un rotulo nella mano sinistra e il segno della benedizione con quella destra.\nLa Vergine \u00e8 avvolta nel suo manto blu (il maphorion) sopra la cuffia rossa che le copre la testa. Un elemento originale rispetto alla tradizione bizantina \u00e8 lo sporgere di due ciocche di capelli dalla cuffia rossa della Madonna. La sua testa si torce leggermente verso il Bambino, senza rinunciare a guardare l'osservatore, in una postura del tutto nuova rispetto, sia alla precedente Madonna di Borgo san Lorenzo che alle precedenti opere di Cimabue e di Duccio di Buoninsegna. Il suo volto \u00e8 disteso e nasconde un accenno di sorriso che pu\u00f2 essere percepito come malinconico o sereno. \nIl bambino \u00e8 vestito di blu e porta un mantellino rosa. La sua posa composta e solenne \u00e8 tradita dall'irrequieto movimento del piede destro.\nGli angeli hanno una raffigurazione a met\u00e0 strada tra quella pienamente frontale e di profilo. Vestiti di blu cinerino, portano il \u201cloros\u201d incrociato sul petto, dove un intreccio geometrico a fettuccia dorata delimita spazi con decorazioni incastonate, in azzurrite e cinabro. Le ali sgargianti passano dai colori scuri delle penne pi\u00f9 in basso (remiganti), al colore chiaro e vivace delle penne in alto (copritrici) che vanno via via scurendosi ancora pi\u00f9 in alto. Le chiome ramate sono voluminose ed energiche. Le loro dita adunche aggrappano un gattone del trono o si appoggiano sul bordo liscio, in maniera del tutto realistica.\nLe decorazioni incise a stilo sull'orlo delle aureole e ai bordi della cuspide sono particolarmente curate, con segni che sembrano voler imitare i caratteri della scrittura araba (nota all'epoca da tessuti e maioliche importati) e altre forme mistilinee con animali fantastici (\"grilli\") che sembrano citare esempi transalpini legati al gotico francese (noti tramite i manoscritti miniati, le oreficerie e le vetrate). Anche i dettagli pi\u00f9 minuti trovano spazio, come le cordicelle e gli anellini che reggono la stoffa foderante il trono.\nStile.\nIl dipinto contiene i caratteri tipici della produzione giovanile di Giotto, con una solida resa della volumetria dei personaggi le cui attitudini sono pi\u00f9 naturali che nella tradizione bizantina precedente, arrivando a ricordare le sculture coeve di Arnolfo di Cambio. \nGuardando questa tavola, si ha come l'impressione, per la prima volta, che l'ampia veste blu di Maria sia stata presa da una sedia della sala in cui l'opera \u00e8 esposta e gli si sia stata gettata addosso. Il passaggio chiaroscurale tra il collo, il mento e il volto, segue un percorso nuovo rispetto alle opere precedenti di Cimabue e Duccio di Buoninsegna, per non parlare di Coppo di Marcovaldo. I volti sono decisamente pi\u00f9 avanzati nello spazio dei loro rispettivi colli, come se protendessero dalla tavola. L'abilit\u00e0 nell'utilizzo delle tinte chiaroscurali e nella resa delle volumetrie che avevano contraddistinto Cimabue fino ad allora, trovavano in Giotto la sua massima realizzazione. Questo fu conseguito senza il pittoricismo cimabuesco basato su sottilissimi filamenti, bens\u00ec con una pennellata pi\u00f9 grossa e bagnata, a dare tratti fluidi e sintetici al tempo stesso. Il trono \u00e8 inserito in una prospettiva centrale, formando quasi una \"nicchia\" architettonica che suggerisce un senso della profondit\u00e0, anche se non ai livelli della successiva Madonna Ognissanti. Anche il principio dell'unica fonte luminosa, sconosciuta ai pittori precedenti, rende le figure e la loro collocazione nello spazio pi\u00f9 realistici.\nLa fisionomia dei volti \u00e8 nuova. Scompare la forcella che lega il naso alla fronte e le labbra sono carnose. Gli occhi infondono uno sguardo concentrato e fisso. La Madonna ha una leggera torsione del collo verso il bambino ma non rinuncia ad osservare lo spettatore, assumendo una postura aggraziata ed elegante, addolcita dall'accenno di sorriso.\nUn'altra novit\u00e0 riguarda i due angeli. Per quanto arcaizzante fosse la collocazione di due piccoli angeli a mezzobusto dietro al trono, queste due piccole figure non hanno pi\u00f9 una rappresentazione ostinatamente frontale (o meglio a tre quarti), ma quasi di profilo, diciamo a due quarti."}
{"id": "1984653", "revid": "1005847", "url": "https://it.wikipedia.org/wiki?curid=1984653", "title": "Ministero dei beni culturali", "text": ""}
{"id": "1984656", "revid": "21981", "url": "https://it.wikipedia.org/wiki?curid=1984656", "title": "Andrey Kashechkin", "text": ""}
{"id": "1984661", "revid": "287204", "url": "https://it.wikipedia.org/wiki?curid=1984661", "title": "Il mistero della camera gialla", "text": "Il mistero della camera gialla (titolo in lingua originale \"Le Myst\u00e8re de la chambre jaune\") \u00e8 un romanzo poliziesco del 1907 dello scrittore francese Gaston Leroux.\nTrama.\nSul quotidiano \"Le Matin\" del 26 ottobre 1892 viene riportata una notizia che ha dell'incredibile. La figlia di un noto scienziato, la signorina Mathilde Stangerson, \u00e8 la vittima di un tentato omicidio. Il luogo dell'aggressione \u00e8 la camera gialla, la stanza da letto della donna, e pare che al momento dell'attentato la porta e la finestra, dotata di inferriate, fossero chiuse dall'interno mentre testimoni insospettabili, il padre e il domestico, dall'esterno della stanza ascoltavano impotenti alle urla della donna; ci\u00f2 rende assolutamente inspiegabile come l'autore del tentato assassinio sia potuto fuggire dopo il crimine.\nAccompagnato dall'avvocato Sainclair, il giornalista Joseph Josephin, soprannominato Rouletabille per la sua testa piccola e rotonda, si reca al castello di Glandier dove \u00e8 avvenuto il caso e incontra sul luogo il famoso ispettore Fr\u00e9d\u00e9ric Larsan. I due vengono a sapere che il fidanzato della signorina Stangerson, Robert Darzac, non era presente nel momento dell'aggressione e che sono stati arrestati i guardiani della residenza con l'accusa di essere suoi complici.\nTra i vari oggetti trovati nella camera gialla ci sono la pistola usata per difendersi dall'aggressore e un grosso osso di montone, la probabile arma del delitto; in seguito lo stesso Rouletabille trover\u00e0 un capello biondo di donna sullo spigolo di un comodino di marmo. Viene rilevata un'impronta di scarpa e quella di un pacco di grosse dimensioni, che fanno supporre a Rouletabille che il movente dell'attentato sia stato il furto. L'ipotesi viene avvalorata quando essi vengono a sapere che da una cassaforte, la cui chiave era stata smarrita dalla figlia insieme alla borsetta, erano stati trafugati alcuni documenti relativi a importanti esperimenti scientifici del dottor Stangerson.\nNonostante la polizia, coordinata dal capo della Suret\u00e9 Fr\u00e9d\u00e9ric Larsan, arresti Robert Darzac Rouletabille prosegue per conto proprio le indagini, seguendo lo sviluppo della vicenda che si svolge soprattutto nel castello degli Stangerson. \nIl giorno del processo Rouletabille rivela il nome del colpevole e di chi si cela sotto quel nome: \"\u00c8 un uomo che vi \u00e8 sempre sfuggito... e che voi avete a lungo e vanamente inseguito... Se \u00e8 stato meno in gamba di me - aggiunse Rouletabille, ridendo di cuore e ridendo da solo, poich\u00e9 nessuno aveva pi\u00f9 voglia di ridere... - \u00e8 pi\u00f9 in gamba di tutte le polizie della terra. Quell'uomo che, da quattro anni, si \u00e8 introdotto alla S\u00f9ret\u00e9, e vi \u00e8 divenuto celebre con il nome di Fr\u00e9d\u00e9ric Larsan, \u00e8 altrimenti celebre sotto un altro nome che voi conoscete bene. Fr\u00e9d\u00e9ric Larsan, signor presidente, \u00e8 Ballmeyer!\"\nNei mesi precedenti il processo, Rouletabille si era recato negli Stati Uniti d'America ed aveva scoperto la verit\u00e0: la signorina Stangerson, che in giovent\u00f9 abitava negli Stati Uniti col padre, si era innamorata, in giovane et\u00e0, di un tal Jean Roussel (falso nome di Ballmeyer, un noto criminale francese). Malgrado il signor Stangerson si fosse opposto alla relazione, i due si erano sposati in gran segreto. Poco dopo il matrimonio il Jean Roussel era stato arrestato e Mathilde Stangerson era ritornata a casa, senza nulla rivelare al padre.\nDopo quindici anni Ballmeyer era ritornato in Francia dove era riuscito sotto falso nome a scalare i vertici della Suret\u00e9 parigina diventandone presto il capo; e dopo altri tre anni aveva cercato di impedire ad ogni costo il matrimonio tra Darzac e Mathilde, indirizzando i sospetti della polizia sul fidanzato della vittima.\nLarsan riesce a scappare il giorno del processo avvertito proprio da Rouletabille (che cita la sua fuga proprio come prova lampante e definitiva della sua colpevolezza); viene ricercato invano: \"Invano si cerc\u00f2 Fr\u00e9d\u00e9ric Larsan.\"\nCritica.\nIl mistero della Camera Gialla, scritto da un esperto giornalista come Leroux che, come il predecessore \u00c9mile Gaboriau, possiede lo stesso senso dell'imprevisto, delle personalit\u00e0 doppie e di tutte quelle coincidenze che risultano quasi incredibili, pubblic\u00f2 questo romanzo che pu\u00f2 essere considerato, come scrive Giorgio Ghidetti \"... il pi\u00f9 brillante e insuperato enigma della camera chiusa (cio\u00e8 un romanzo poliziesco la cui trama \u00e8 imperniata su una stanza chiusa), dove le sorprese che attendono il lettore creano una vera sfida alla logica: \u00e8 il caso in cui la \"detection\" viene superata dal mistero\". Il romanzo \u00e8 composto da 29 capitoli tutti intitolati. Nella quarta di copertina del volume 442 de \"I classici del giallo Mondadori\" c'\u00e8 scritto che questo romanzo \u00e8 uno dei capolavori della narrativa poliziesca e che anche lo scrittore John Dickson Carr lo ha definito il pi\u00f9 bel mystery mai scritto.\nIn un sondaggio effettuato nel 1981 tra gli iscritti della prestigiosa associazione Mystery Writers of America, che riunisce i migliori scrittori di polizieschi degli Stati Uniti, il romanzo venne votato al terzo posto assoluto in una classifica dei migliori enigmi della camera chiusa, subito dopo \"Le tre bare\" di John Dickson Carr e \"L'orlo dell'abisso\" di Hake Talbot.\nAltri progetti.\n, in lingua francese\n, in lingua inglese\n, in lingua francese"}
{"id": "1984662", "revid": "125791741", "url": "https://it.wikipedia.org/wiki?curid=1984662", "title": "Kazuya Nakai", "text": "Ha fatto il suo debutto nel ruolo di Witz Sou in Gundam X. \u00c8 noto per aver doppiato Roronoa Zoro in One Piece, Toshiro Hijikata in Gintama, Mugen in Samurai Champloo, Akitaru Obi in Fire Force, Miles in , Moses Sandor in Tales of Legendia e Ultraman Max in Ultraman Max."}
{"id": "1984666", "revid": "36426", "url": "https://it.wikipedia.org/wiki?curid=1984666", "title": "San Giorgio alla Costa", "text": ""}
{"id": "1984669", "revid": "1305772", "url": "https://it.wikipedia.org/wiki?curid=1984669", "title": "Federico Donaver", "text": "Biografia.\n\u00c8 conosciuto per essere stato l'autore di un libro sulla storia di Genova - \"Storia della repubblica di Genova\" - dato alle stampe per i tipi della Libreria Editrice Moderna di Galleria Mazzini, in prima edizione nel 1890, con riedizioni negli anni successivi.\n\u00c8 stato anche autore di un compendio sulle strade di Genova, \"Vie di Genova\", pubblicato dalla stessa casa editrice nel 1912.\nPer la scuola redasse a fine Ottocento il libro \"Casa nostra - Geografia e Storia\", con nozioni di geografia conformi \"ai programmi per la 3\u00aa classe elementare\" (il testo era definito in sottocopertina come \"Operetta adottata nelle scuole municipali di Genova\") di cui sono state poi pubblicate dalla casa editrice Istituto dei Sordomuti varie edizioni rivedute ed ampliate. Il libro conteneva - oltre a carte geografiche illustrative - descrizioni particolareggiate di valore storico relative ad un periodo in cui la Liguria constava di due sole province, la provincia di Genova e l'allora provincia di Porto Maurizio.\nDella citt\u00e0 di Genova Donaver forniva, nel contesto dell'allora relativamente giovane nazione Italia, dettagliate descrizioni concernenti l'aspetto generale, l'orientamento, la popolazione e la suddivisione demografica, note sul porto, sulle stazioni ferroviarie, le strade e le piazze, i mercati, le passeggiate, i palazzi, i monumenti storici, i luoghi di culto religioso, gli stabilimenti di beneficenza, gli istituti di educazione, gli acquedotti (fra cui l'Acquedotto storico di Genova).\nAmpiamente trattato era l'argomento del Cimitero monumentale di Staglieno, mentre riguardo al genovesato venivano fornite informazioni di carattere generale e, particolarmente, geografiche, con indicazioni delle montagne, dei capi e promontori, fiumi, laghi, isole, oltre che dei centri abitati principali.\nUgualmente, di Porto Maurizio venivano date indicazioni sulla citt\u00e0 e il suo circondario, comprendente Sanremo.\nDonaver fu autore di numerosi scritti, fra cui uno - \"Asilo Infantile Tollot di Genova. Memoria storico-pedagogica\", del 1891, riguardante una particolare istituzione filantropica promossa dalla nobildonna Marchesa Giuseppina Tolot Lomellini e dedicata all'infanzia disagiata, di cui l'autore fu segretario all'epoca della fondazione.\nFra gli altri suoi scritti figurano: \"Un episodio della vita di Vincenzo Ricci\" (in \"Giornale ligustico di archeologia, storia e belle arti\", fondato. Fondato e diretto Luigi Tommaso Belgrano e Achille Neri, anno 21, vol. 1, 1896) e \"Lettere di Bianca Rebizzo a Vincenzo Ricci\" (in \"Giornale storico e letterario della Liguria\", diretto da Achille Neri e Ubaldo Mazzini, vol. 1, 1900)\nAllo storico, la citt\u00e0 natale ha dedicato una via, situata nel quartiere di San Fruttuoso."}
{"id": "1984670", "revid": "19001829", "url": "https://it.wikipedia.org/wiki?curid=1984670", "title": "British Airport Authority", "text": ""}
{"id": "1984671", "revid": "834", "url": "https://it.wikipedia.org/wiki?curid=1984671", "title": "Colecci\u00f3n grandes", "text": "Colecci\u00f3n grandes \u00e8 una raccolta del gruppo spagnolo Jarabe de Palo, pubblicata nel 2004."}
{"id": "1984672", "revid": "119906849", "url": "https://it.wikipedia.org/wiki?curid=1984672", "title": "Gran Premio di Germania 2000", "text": "Il Gran Premio di Germania 2000 \u00e8 stato un Gran premio di Formula 1 disputato il 30 luglio 2000 sullo Hockenheimring, in Germania. La gara fu vinta da Rubens Barrichello, alla prima vittoria in carriera in Formula 1; completarono il podio i piloti della McLaren - Mercedes, Mika H\u00e4kkinen e David Coulthard.\nVigilia.\nAspetti sportivi.\nNonostante le due battute di arresto consecutive nei precedenti Gran Premi di Francia e d'Austria, Michael Schumacher si present\u00f2 alla gara di casa in testa alla classifica del mondiale piloti, con 56 punti. Alle sue spalle si trovavano i due piloti della McLaren - Mercedes, David Coulthard e Mika H\u00e4kkinen, rispettivamente con 50 e 48 punti.\nIn preparazione per il Gran Premio di Germania, tutte le scuderie ad eccezione della Arrows parteciparono a delle sessioni di prove private. McLaren, Williams, Benetton, BAR, Jordan, Sauber e Jaguar si recarono sul Circuito di Silverstone tra il 18 ed il 20 luglio, mentre Ferrari, Prost e Minardi preferirono il Circuito del Mugello. La Ferrari, inoltre, effettu\u00f2 anche delle prove sul proprio Circuito di Fiorano, prima con Luca Badoer e poi con Michael Schumacher.\nEddie Irvine torn\u00f2 alla guida della sua Jaguar, dopo aver saltato il Gran Premio d'Austria per degli intensi dolori addominali.\nAspetti tecnici.\nLa Jordan port\u00f2 in pista la versione B della EJ10, caratterizzata da una veste aerodinamica rivista in particolare nelle fiancate, con un profilo pi\u00f9 arrotondato e una forma scavata nella parte inferiore. Anche la Jaguar introdusse diverse novit\u00e0 sulle proprie monoposto, rimuovendo i grandi schermi posti dietro alle ruote anteriori e sostituendoli con degli schermi pi\u00f9 piccoli posti tra le sospensioni. Inoltre, la scuderia britannica torn\u00f2 a impiegare la carrozzeria utilizzata prima del Gran Premio di Monaco e mont\u00f2 un'evoluzione del motore Cosworth, sviluppata per\u00f2 a partire dai propulsori forniti alla Stewart nel 1999.\nLe altre scuderie non introdussero particolari novit\u00e0, ma adattarono le proprie monoposto alle caratteristiche del circuito di Hockenheim, caratterizzato da lunghi rettilinei e richiedente quindi un carico aerodinamico ridotto e un'elevata efficienza aerodinamica. \nProve libere.\nRisultati.\nI tempi migliori della prima sessione di prove libere di venerd\u00ec furono i seguenti:\nI tempi migliori della seconda sessione di prove libere di venerd\u00ec furono i seguenti:\nI tempi migliori delle sessioni di prove libere di sabato mattina furono i seguenti:\nQualifiche.\nResoconto.\nL'esito delle qualifiche fu deciso dalla pioggia, che cominci\u00f2 a cadere pochi minuti dopo l'inizio della sessione. Ne approfitt\u00f2 Coulthard, che, sceso immediatamente in pista, inflisse distacchi pesanti a tutti, conquistando cos\u00ec la pole position. Michael Schumacher soffi\u00f2 proprio all'ultimo istante il secondo posto a Fisichella, abile nello scegliere il momento migliore per andare in pista. Quarto tempo per Mika H\u00e4kkinen, seguito dal sorprendente De la Rosa e da Trulli; settimo si classific\u00f2 Wurz, mentre in ottava posizione si schier\u00f2 Johnny Herbert.\nFrentzen si piazz\u00f2 solo diciassettesimo, essendogli stato annullato il miglior tempo per avere tagliato una chicane. Alle sue spalle si classific\u00f2 Barrichello, bloccato da un guasto idraulico sulla sua Ferrari e costretto a scendere in pista in un momento poco favorevole per via della pioggia. In difficolt\u00e0 anche le Williams, con Ralf Schumacher quattordicesimo e Button sedicesimo.\nWarm-up.\nRisultati.\nI tempi migliori fatti segnare nel warm up di domenica mattina furono i seguenti:\nGara.\nResoconto.\nAlla partenza Coulthard strinse Schumacher verso il lato esterno della pista; Fisichella, partito alle spalle del pilota tedesco, fu colto di sorpresa dal cambio di traiettoria del ferrarista e fin\u00ec per tamponarlo, spedendolo nella via di fuga e dovendosi ritirare a sua volta. H\u00e4kkinen, scattato dalla quarta posizione, si infil\u00f2 nel varco lasciatogli dal compagno di squadra e si port\u00f2 in testa; la manovra dei due piloti della McLaren suscit\u00f2 nel dopogara molte polemiche, anche perch\u00e9 il terzo ritiro consecutivo di Schumacher avrebbe permesso ai due piloti della scuderia inglese di riaprire definitivamente il Campionato. H\u00e4kkinen e Coulthard condussero senza particolari problemi la gara, seguiti da Trulli, de la Rosa, Irvine e Herbert; alle loro spalle si fa strada Barrichello, che gi\u00e0 nel corso del primo giro risal\u00ec fino alla decima posizione.\nIl brasiliano, partito con una tattica su due soste contro l'unica della maggior parte degli avversari, continu\u00f2 nei passaggi successivi la sua rimonta, entrando in zona punti gi\u00e0 nel corso della quinta tornata, ma non era nella posizione di insidiare concretamente i piloti della McLaren, che accumularono un grande vantaggio sugli inseguitori. Anche Frentzen (partito con la stessa strategia di Barrichello) e Herbert misero a segno diversi sorpassi, risalendo in classifica, ma il pilota della Jaguar fu costretto al ritiro dopo aver percorso solo dodici giri. Nel frattempo, nel corso dell'ottavo passaggio, la Arrows di Verstappen perse l'intero cofano motore in pieno rettilineo, ma l'olandese riusc\u00ec a continuare.\nBarrichello e Frentzen, portatisi rispettivamente in terza e quinta posizione, si fermarono ai box al diciassettesimo ed al diciottesimo giro, rientrando in pista al quinto ed al sesto posto. Le due McLaren sembravano poter controllare la gara, gestendo il grande vantaggio su Trulli, terzo, quando, al 24\u00ba giro, un ex dipendente francese della Mercedes di 47 anni comp\u00ec un'invasione di pista per protestare contro il licenziamento subito dall'azienda tedesca dopo vent'anni di servizio. L'uomo, che indossava un impermeabile con scritte contro la Mercedes, si mise a camminare lungo il bordo della pista, attraversandola anche mentre alcune monoposto arrivavano a tutta velocit\u00e0 200 metri pi\u00f9 indietro. Entr\u00f2 cos\u00ec la safety car, annullando il vantaggio delle McLaren: praticamente tutti i piloti rientrarono nella corsia dei box per rifornire, compresi Barrichello e Frentzen che si portarono, in questo modo, alla pari con gli altri. Quando la safety car usc\u00ec di scena, dietro ad H\u00e4kkinen si trovavano Trulli, Barrichello, De la Rosa, Frentzen e Coulthard; tuttavia, il giro successivo, Alesi fu protagonista di una violenta uscita di pista dopo essersi toccato con Diniz e la vettura di sicurezza rientr\u00f2 sul tracciato.\nAl 31\u00ba giro, quando la safety car torn\u00f2 ai box, inizi\u00f2 a piovere: Button e Heidfeld rientrarono ai box per montare gomme da bagnato alla fine del 32\u00ba passaggio, imitati un giro dopo da tutti gli altri. Gli unici a mantenere le gomme da asciutto furono Frentzen, Coulthard e Barrichello: per il brasiliano sarebbe stata la mossa vincente. La pioggia, infatti, non cadde in maniera uniforme sul lungo circuito tedesco, concentrandosi principalmente sulla zona del Motodrom, e gli inseguitori non furono in grado di guadagnare tanto da diventare pericolosi. Dietro a Barrichello si trovavano Coulthard, Frentzen, Zonta (che pochi giri prima aveva mandato in testacoda il suo compagno di squadra), H\u00e4kkinen, De la Rosa e Trulli. Coulthard rinunci\u00f2 per\u00f2 a proseguire con le gomme da asciutto, montando quelle da bagnato al 37\u00ba giro; nello stesso passaggio, a Trulli e a Zonta fu inflitto uno stop &amp; go, che nel caso del pilota abruzzese si rivel\u00f2 nel dopogara completamente ingiustificato (la stessa direzione gara ammise, a corsa finita, che la penalit\u00e0 era stata inflitta al pilota italiano erroneamente). Il brasiliano della BAR usc\u00ec di pista subito dopo, dando cos\u00ec ad H\u00e4kkinen la possibilit\u00e0 di attaccare Frentzen, in difficolt\u00e0 a causa di problemi all'impianto elettrico della sua Jordan; il pilota tedesco si ritir\u00f2 al 39\u00ba giro, subito dopo aver subito il sorpasso da parte del finlandese.\nNonostante la pioggia stesse aumentando d'intensit\u00e0 negli ultimi giri (permettendo ad H\u00e4kkinen di recuperare qualche decimo al giro su Barrichello), il pilota brasiliano conquist\u00f2 la sua prima vittoria in Formula 1 dopo esser partito dalla diciottesima posizione. Alle spalle del ferrarista chiusero H\u00e4kkinen e Coulthard, seguiti da Button, Salo e de la Rosa. Nel Campionato Piloti la coppia dei piloti McLaren rimase appaiata al secondo posto staccata di due punti da Michael Schumacher, mentre nel Campionato Costruttori la Ferrari mantenne inalterato il proprio vantaggio nei confronti della McLaren.\nFonti.\nTutti i dati statistici provengono da Autosprint n.31-32/2000"}
{"id": "1984673", "revid": "2184720", "url": "https://it.wikipedia.org/wiki?curid=1984673", "title": "Magic (Robin Thicke)", "text": "Magic \u00e8 una canzone del cantautore R&amp;B Robin Thicke, Il brano, scritto e prodotto da Robin Thicke, \u00e8 il primo estratto dal suo album \"Something Else\". \u00c8 un brano R&amp;B di ispirazione jazz che si avvale dell'uso del falsetto da parte di Thicke e di strumenti come conga, corno, violino e pianoforte.\nIl brano ha fatto il suo primo passaggio radiofonico statunitense il 20 maggio 2008, e deve la sua notoriet\u00e0 anche per essere stato colonna sonora di un spot pubblicitario per Samsung U900. \"Magic\" ha raggiunto la posizione numero 6 della classifica R&amp;B/Hip-Hop di Billboard.\nDel brano sono stati realizzati diversi remix, quello ufficiale vede la partecipazione della cantante Mary J. Blige e del rapper Rick Ross. Un altro remix, intitolato \"Real Magic\", vede la partecipazione di Jay-Z e un altro ancora con la partecipazione del duo rap Streetz &amp; Young Deuces. Esiste anche un remix non ufficiale che vede la partecipazione di Freeway.\nVideoclip.\nIl videoclip realizzato per \"Magic\" \u00e8 stato diretto da Robert Hales e da Robin Thicke stesso. Il video \u00e8 ambientato in un paesaggio spaziale dove sensuali modelle giacciono sui pianeti del sistema solare, dando vita ad un video onirico e colorato, ricalcando le atmosfere degli anni ottanta. Inoltre Robin Thicke canta il brano duplicandosi pi\u00f9 volte, con coreografie che ricordano i musical di Fred Astaire, soprattutto usando gli stessi passi che Astaire esegu\u00ec nel brano \"Puttin 'a Ritz\". Il video \u00e8 un esempio di videoclip musicale contemporaneo, dove l'utilizzo del computer e degli effetti speciali si miscela con le movenze dei musical degli anni passati."}
{"id": "1984674", "revid": "24443", "url": "https://it.wikipedia.org/wiki?curid=1984674", "title": "Vorder Grauspitz", "text": ""}
{"id": "1984675", "revid": "36426", "url": "https://it.wikipedia.org/wiki?curid=1984675", "title": "Cosmateschi", "text": ""}
{"id": "1984676", "revid": "1372005", "url": "https://it.wikipedia.org/wiki?curid=1984676", "title": "Askold e Dir", "text": "Askold (\"Haskuldr\" in norreno orientale o \"H\u00f6skuldr\" in norreno occidentale) e Dir (\"Dyri\" in entrambi i dialetti norreni) furono, secondo la \"Cronaca degli anni passati\", due degli uomini di Rurik che governarono Kiev prima della presa del potere da parte di Oleg nell'882; secondo quanto tramandato, non erano n\u00e9 suoi parenti, n\u00e9 di nobili origini in genere.\nLa \"Cronaca degli anni passati\" riferisce che Askold e Dir furono autorizzati da Rurik ad andare a Costantinopoli (in antico norreno \"Miklagard\", in slavo ecclesiastico \"Zargrad\", cio\u00e8 \"citt\u00e0 dell'imperatore\"). Mentre stavano navigando sul Dnepr videro un villaggio su una montagna e chiesero a chi appartenesse; venne detto loro che si trattava di Kiev ed era stata costruita da tre fratelli chiamati Kij, \u0160\u010dek e Choriv, gli antenati degli abitanti, che in quel momento pagavano un tributo ai Cazari. Askold e Dir (correva l'anno 862) si stabilirono nella cittadina e raccolsero attorno a s\u00e9 un gran numero di Variaghi, iniziando a governare sulla citt\u00e0 e sulle terre dei Polani.\nL'unica fonte straniera a citare uno dei due co-governatori \u00e8 lo storico arabo Al-Masudi; secondo quanto riportato, \"\"il re al-Dir (Dir) era il primo tra i re dei \"Saqaliba\" (slavi)\". Anche se alcuni studiosi hanno cercato di provare che \"al-Dir\" si riferisse invece ad un sovrano slavo contemporaneo di Dir, tale congettura \u00e8 opinabile e c'\u00e8 almeno la stessa probabilit\u00e0 che \"al-Dir\"\" e Dir siano stati la stessa persona. Sembra che in russo antico si parlasse originariamente di \"\"askold Dir\" e non di \"Askold i Dir\"\" come invece riportato nella \"Cronaca degli anni passati\". La parola \"askold\" o \"oskold\" deriva dall'antico norreno \"\u00f3skyldr\" che significa \"straniero\", quindi \u00e8 probabile che ci sia stato a Kiev un governante di nome Dir che gli Slavi e i Variaghi chiamavano pressappoco \"\u00f3skyldr Dyri\" ovvero \"Dir lo straniero\". I variaghi russi in seguito dimenticarono il significato di \"\u00f3skyldr\", cos\u00ec Nestor di Pe\u010derska, nella sua \"Cronaca\" (risalente ai primi decenni del XII secolo) scrisse di due governanti chiamati Askold e Dir.\nL'attacco a Costantinopoli da parte dei Rus' del giugno 860 colse i Greci di sorpresa, come \"\"un fulmine a ciel sereno\" come disse il Patriarca Fozio nella celebre orazione scritta per l'occasione. Anche se i resoconti storici di parte slava tendono ad associare quella spedizione con i nomi di Askold e Dir (e a datarla nell'866) le connessioni possibili restano piuttosto tenui. Nonostante Fozio affermi di aver inviato un vescovo nella terra di Rus', che venne cristianizzata e divenne alleata di Bisanzio, la maggior parte degli storici rifiuta l'idea di una conversione di Askold e la considerano una notizia apocrifa. Vasilij Tati\u0161\u010dev, Boris Rybakov e alcuni altri storici russi e ucraini interpretano il rovesciamento del regime di Kiev dell'882 come la reazione dei Variaghi pagani al battesimo di Askold; Tati\u0161\u010dev si spinge oltre e arriva a definire Askold \"il primo martire russo\"\".\nQuando Rurik mor\u00ec gli succedette Oleg, che era suo parente e alle cui cure era affidato il figlio di Rurik, Igor; verso l'882 Oleg attacc\u00f2 e conquist\u00f2 Kiev, uccidendo Askold e Dir e segnando l'inizio dello stato della Rus' di Kiev.\nUna leggenda della zona di Kiev identifica il tumulo funerario di Askold con la collina di \"Uhorska\", dove Olga di Kiev fece costruire due chiese, dedicate a San Nicola e Santa Irene. Oggi in quel luogo, bagnato dalla riva del Dnepr, si trova un monumento chiamato \"La tomba di Askold\"."}
{"id": "1984677", "revid": "1543377", "url": "https://it.wikipedia.org/wiki?curid=1984677", "title": "Provincia di Talara", "text": "La provincia di Talara \u00e8 una delle 8 province della regione di Piura nel Per\u00f9.\nCapoluogo e data di fondazione.\nIl capoluogo \u00e8 Talara, fondata nel 1826.\nLa provincia \u00e8 stata istituita il 16 marzo 1956.\nSindaco (alcalde) : Jos\u00e9 Alfredo Vitonera Infante\nProvincie confinanti.\nConfina a nord con la regione di Tumbes, ad est con la provincia di Sullana, ad ovest con l'oceano Pacifico e a sud con la provincia di Paita.\nGeografia antropica.\nSuddivisioni amministrative.\n\u00c8 divisa in sei distretti:"}
{"id": "1984679", "revid": "287204", "url": "https://it.wikipedia.org/wiki?curid=1984679", "title": "Henri Regnault", "text": "Biografia.\nFiglio del chimico Henri Victor Regnault, Henri Regnault, dopo gli studi nel Liceo Henri-IV, fu allievo di Louis Lamothe e di Alexandre Cabanel all'Ecole des Beaux-Arts di Parigi.\nDopo cinque tentativi, vinse il Prix de Rome del 1866. Durante il soggiorno in Italia, viaggi\u00f2 anche in Spagna e a Madrid assistette alla rivoluzione carlista, alla vittoria del generale Prim e alla fuga della regina Isabella. Al Salon del 1870 il suo \"Generale Prim\", oggi al Mus\u00e9e d'Orsay di Parigi, e la sua \"Salom\u00e9\" furono presentati con successo. Th\u00e9ophile Gautier scrisse che \u00ab\"Prim\" \u00e8 tutta la Spagna e \"Salom\u00e9\" \u00e8 tutta l'Oriente\u00bb. Dalla Spagna pass\u00f2 in Marocco, e vi acquist\u00f2 una casa a Tangeri. Vi dipinse \"L'esecuzione senza giudizio\", quadro di genere esotico, oggi al Mus\u00e9e d'Orsay.\nRitornato in Francia per la guerra franco-prussiana, fu arruolato tra i franchi tiratori e trov\u00f2 la morte nella battaglia di Buzenval il 19 gennaio 1871."}
{"id": "1984682", "revid": "767487", "url": "https://it.wikipedia.org/wiki?curid=1984682", "title": "Can I Say/Wig Out at Denko's", "text": "Can I Say/Wig Out at Denko's \u00e8 una raccolta del gruppo hardcore punk Dag Nasty, pubblicata nel 1991 dalla Dischord Records, che contiene i primi due LP del gruppo (\"Can I Say\" e \"Wig Out at Denko's\") allora fuori produzione. I due album sono stati in seguito ripubblicati singolarmente sempre dalla Dischord Records insieme ad alcune bonus track."}
{"id": "1984686", "revid": "857138", "url": "https://it.wikipedia.org/wiki?curid=1984686", "title": "Rado\u0161ovce", "text": "Rado\u0161ovce pu\u00f2 riferirsi a diversi toponimi della Slovacchia:"}
{"id": "1984689", "revid": "2184720", "url": "https://it.wikipedia.org/wiki?curid=1984689", "title": "Siritide", "text": "La Siritide () \u00e8 una regione storica della Lucania centro-meridionale, pi\u00f9 precisamente si indicava con il nome Siritide la zona d'influenza dell'antica citt\u00e0 di Siris. \nQuesta zona corrisponde all'attuale territorio occidentale del metapontino, compreso tra i fiumi Sinni, Cavone e Agri (gli antichi \"Siris\", \"Akal\u00e0ndros\" e \"Ak\u00ecris\").\nStoria.\nLa citt\u00e0 pi\u00f9 importante, Siris, venne fondata intorno al 675 a.C. sulla foce del fiume Sinni, fu una delle pi\u00f9 antiche citt\u00e0 ellenistiche. Nella met\u00e0 del V secolo a.C., Siris cadde ad opera delle citt\u00e0 achee alleate di Metaponto, Sibari e Crotone. La regione pass\u00f2 sotto la sfera d'influenza di Sibari e Metaponto fino al 433 a.C., quando dalle rovine di Siris venne fondata Heraclea. Nel 338 a.C. fu prima occupata dai Lucani e successivamente da Alessandro il Molosso. Nel 281 a.C. si svolse la celebre battaglia di Heraclea.\nNei pressi dell'attuale Anglona era presente l'antica Pandosia. Fondata dagli Enotri, fu eretta a loro capitale Strabone per\u00f2 non specifica se Pandosia (Lucania) o Pandosia Bruzia. Da alcune monete di genere incuso si evince che Pandosia fosse confederata con Crotone e stringeva un patto di lega con Sibari e Metaponto.\nL'attuale area ricadente nella Siritide comprende i seguenti comuni in provincia di Matera e antiche citt\u00e0:"}
{"id": "1984691", "revid": "1543377", "url": "https://it.wikipedia.org/wiki?curid=1984691", "title": "The Real Testament", "text": "The Real Testament \u00e8 l'album di debutto sotto major del rapper Plies uscito il 7 agosto 2007 negli stati Uniti d'America. L'album gode della partecipazione di artisti come Akon, T-Pain e Tank.\nVendite e posizioni in classifica.\nL'album in un primo momento doveva chiamarsi \"The Real Nigga Bible\", ma venne cambiato in \"The Real Testament\" per scopi commerciali.\nInoltre, l'album usc\u00ec in cinque diverse edizioni contenenti alcuni bonus track, ed usc\u00ec anche in versione clean, senza contenuti espliciti ed allusioni sessuali.\nLa copertina originale dell'album mostrava Plies con uno spinello nella sua bocca, ma in seguito venne modificata.\nIl 25 settembre 2007 su iTunes venne resa disponibile la versione strumentale dell'album.\n\"The Real Testament\" nella prima settimana ha venduto 96.000 copie, posizionandosi alla numero due della classifica Billboard 200. Nella settimana successiva l'album si \u00e8 posizionato alla numero nove.. Nella terza settimana l'album ha venduto 27.000 copie, passando dalla posizione numero nove alla ventuno. Dal 1\u00ba giugno 2008, l'album \u00e8 stato certificato d'oro dalla RIAA. Inizialmente l'album non aveva fruttato bene, ma dopo l'uscita del secondo singolo, \"Hypnotized\", ha conquistato un notevole credito.\nSingoli.\nIl primo singolo dell'album, che vede la luce il 20 aprile 2007, \u00e8 \"Shawty\" con la collaborazione di T-Pain, prodotto da Drumma Boy e Ensayne. Il brano si \u00e8 posizionato alla numero nove nella classifica Billboard Hot 100.\nIl secondo singolo \u00e8 \"Hypnotized\", uscito l'11 settembre 2007 e posizionatosi alla numero 14 della Billboard Hot 100, con la collaborazione di Akon.\nIl terzo singolo in un primo momento doveva essere il brano \"You\" con Tank, ma dopo Plies decise di far diventare singolo il brano \"I Am the Club\" prodotto da J.R. Rotem ed uscito nel febbraio 2008.\nTrack listing.\nLa seguente track list \u00e8 stata confermata il 7 agosto 2007."}
{"id": "1984693", "revid": "62221", "url": "https://it.wikipedia.org/wiki?curid=1984693", "title": "Monofiletico", "text": ""}
{"id": "1984695", "revid": "62221", "url": "https://it.wikipedia.org/wiki?curid=1984695", "title": "Parafiletico", "text": ""}
{"id": "1984696", "revid": "62221", "url": "https://it.wikipedia.org/wiki?curid=1984696", "title": "Polifiletico", "text": ""}
{"id": "1984697", "revid": "460080", "url": "https://it.wikipedia.org/wiki?curid=1984697", "title": "Charles P\u00e9lissier", "text": "Professionista dal 1922 al 1939, conta sedici vittorie di tappa al Tour de France.\nCarriera.\nMinore dei tre fratelli P\u00e9lissier, Francis e Henri gli altri.\nNessuna classica nel suo palmar\u00e8s, anche se ottenne qualche piazzamento alla Parigi-Tours e alla Parigi-Roubaix, tuttavia conta ben sedici vittorie di tappa al Tour de France con un 1930 eccezionale: otto tappe vinte, sette volte secondo e tre terzo. Lo stesso numero di successi di tappa fu raggiunto solo dopo pi\u00f9 di trent'anni da Eddy Merckx (1974) e Freddy Maertens (1976).\nP\u00e9lissier mor\u00ec nel 1959 e venne sepolto nel Cimitero di Montrouge."}
{"id": "1984700", "revid": "52076", "url": "https://it.wikipedia.org/wiki?curid=1984700", "title": "San Marco in Bocca Lama", "text": ""}
{"id": "1984702", "revid": "112218632", "url": "https://it.wikipedia.org/wiki?curid=1984702", "title": "Math\u00e9 Alt\u00e9ry", "text": " Figlia del tenore Mario Altare, \u00e8 stata famosa negli anni cinquanta e sessanta per le sue interpretazioni nel genere dell'operetta e della canzone francese.\nCarriera.\nCominci\u00f2 la sua carriera di cantante a Cherbourg-Octeville, Manche, Bassa Normandia, dove all'epoca lavorava suo padre.\nDopo avere studiato musica classica, Alt\u00e9ry esord\u00ec come corista al Th\u00e9\u00e2tre du Ch\u00e2telet di Paris, nell'operetta \"Annie du Far-West\".\nNel 1956 Alt\u00e9ry rappresent\u00f2 la Francia nella prima edizione dell'Eurovision Song Contest con la canzone \"Le temps perdu\" (\"Il tempo perduto\"). In quell'occasione venne reso noto solo il primo posto, per cui non \u00e8 nota la posizione in cui si classific\u00f2 il suo brano.\nAlt\u00e9ry \u00e8 nota anche per aver doppiato in francese le parti cantate di Audrey Hepburn in \"My Fair Lady\" (1964) e quelle di Julie Andrews in \"Tutti insieme appassionatamente\" (1965, doppiato in Francia nel 1966)."}
{"id": "1984706", "revid": "466539", "url": "https://it.wikipedia.org/wiki?curid=1984706", "title": "Golden Globe 1959", "text": "La 16\u00aa edizione della cerimonia di premiazione dei Golden Globe si \u00e8 tenuta il 5 marzo 1959 al Cocoanut Grove dell'Ambassador Hotel di Los Angeles, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1984707", "revid": "834", "url": "https://it.wikipedia.org/wiki?curid=1984707", "title": "Completo incompleto", "text": "Completo incompleto \u00e8 una raccolta del gruppo spagnolo Jarabe de Palo, pubblicata nel 2005."}
{"id": "1984711", "revid": "599013", "url": "https://it.wikipedia.org/wiki?curid=1984711", "title": "Rakovice", "text": "Rakovice pu\u00f2 riferirsi a diversi toponimi:"}
{"id": "1984713", "revid": "767487", "url": "https://it.wikipedia.org/wiki?curid=1984713", "title": "85-86", "text": "85-86 \u00e8 una raccolta del gruppo hardcore punk Dag Nasty pubblicata nel 1991 dalla Selfless Records e contenente vario materiale inedito e molto raro, prodotto dal gruppo negli anni '85 e '86."}
{"id": "1984718", "revid": "767487", "url": "https://it.wikipedia.org/wiki?curid=1984718", "title": "Schesaplana", "text": "Il Schesaplana (2.964\u00a0m s.l.m.) \u00e8 la montagna pi\u00f9 alta della catena del R\u00e4tikon nelle Alpi Retiche occidentali.\nDescrizione.\nSi trova al confine tra l'Austria e la Svizzera."}
{"id": "1984719", "revid": "599013", "url": "https://it.wikipedia.org/wiki?curid=1984719", "title": "Giuseppe Brambilla", "text": "Professionista dal 1908 al 1914, colse quattro vittorie in carriera.\nCarriera.\nCiclista professionista nei primi anni del 1900, fu autore di due buone stagioni in cui vinse la Coppa del Re e giunse secondo nel Giro della Romagna nel 1909 e vinse tre tappe della Ai mari, ai laghi, ai monti nel 1910, mettendosi in luce come passista veloce. Da qui una lunga involuzione, fermato dalla guerra e soprattutto da un male incurabile che lo spense a soli trenta anni.\nNonostante alcune fonti, tra cui il quotidiano L'Auto, riportino la partecipazione al Tour de France 1909 di Cesare Brambilla, sembra fu Giuseppe, suo compagno nella Atala-Dunlop, a parteciparvi.\nAnche sulla data di nascita le fonti sono discordanti e viene segnalata come errata la nascita nel dicembre del 1875 a Gorla Maggiore."}
{"id": "1984720", "revid": "1924342", "url": "https://it.wikipedia.org/wiki?curid=1984720", "title": "I'm So Fly", "text": "I'm So Fly \u00e8 il secondo singolo del rapper statunitense Lloyd Banks, estratto dall'album di debutto \"The Hunger For More\". \u00c8 stato prodotto da Timbaland e Danja.\nInformazioni.\nLa canzone non ha debuttato all'interno della \"Billboard Hot 100\", ma ha raggiunto la posizione n.32 nella \"Hot R&amp;B/Hip-Hop Songs\" e la n.12 nella \"Hot Rap Tracks\".\nLloyd Banks \u00e8 cantante e autore del testo della canzone; che \u00e8 stata resa disponibile al pubblico dall'agosto 2004.\nVideoclip.\nIl videoclip \u00e8 stato diretto da Jessy Terrero ed include i cameo di Olivia, 50 Cent, Young Buck e DJ Whoo Kid.\nAll'inizio Lloyd Banks cammina per una strada cittadina e non si accorge di essere spiato da telecamere a circuito chiuso sopraelevate e da alcuni uomini eleganti vestiti di nero, di cui uno munito di binocolo. Dopo averlo anche fotografato, due degli uomini si mettono a inseguirlo tra la folla, ma il rapper riesce facilmente ad eluderli prendendo la sua Maybach. Gli uomini possiedono per\u00f2 un piccolo ricettore manuale capace di localizzarne la posizione, quindi non perdono tempo e si mettono a inseguirlo con la loro macchina. A questo punto Lloyd Banks \u00e8 avvistato, ma poco prima di essere raggiunto, riesce tempestivamente a cambiare il colore e la fisionomia della carrozzeria del proprio costoso mezzo mediante un sofisticato sistema elettronico interno alla vettura stessa, grazie a cui questa si trasforma in una macchina normale e di basso costo, che trae gli inseguitori in inganno. Dopo che questi se ne vanno, Banks fa riacquistare alla macchina il suo aspetto originario e si dirige verso casa. Quando giunge sul posto, apparentemente deserto, accosta al lato della strada, si sporge dal finestrino e poggia la mano su un pannello di bassa altezza poco distante e nascosto tra l'erba: grazie a uno stranissimo meccanismo analogo a quello usato precedentemente con la Maybach, si forma in tutta l'area circostante una specie di gigantesca \"barriera energetica\", che si dirada lasciando poi intravedere, al suo interno, la villa del rapper, che prima era invisibile ad occhio nudo. Il rapper vi accede e tutto torna esattamente come prima. Gli inseguitori, che nel frattempo sono in pausa pranzo, lo localizzano a distanza per la seconda volta grazie al ricevitore e si preparano a inseguirlo di nuovo. Quando per\u00f2 giungono sul posto da dove proviene il segnale (la macchina \u00e8 infatti parcheggiata proprio l\u00ec, dentro la villa, ma loro non possono vederla), non trovano ovviamente nulla, se non una vasta area erbosa e disabitata. Uno di loro, preso dalla rabbia, scaglia allora casualmente il ricevitore proprio contro la barriera invisibile che ricopre la villa, il quale rimbalza con un effetto elastico all'indietro (difatti \u00e8 impossibile vedere la barriera, ma se la si tocca ne viene comunque rilevata la presenza), andando a frantumare con un rumore assordante il parabrezza dell'auto dei due uomini in nero. I due si danno poi alla fuga spaventati."}
{"id": "1984721", "revid": "2519", "url": "https://it.wikipedia.org/wiki?curid=1984721", "title": "Provincia di Antique", "text": "Antique \u00e8 una provincia delle Filippine nella regione del Visayas Occidentale.\nIl capoluogo provinciale \u00e8 San Jose.\nGeografia antropica.\nSuddivisioni amministrative.\nLa provincia di Antique \u00e8 divisa in 18 municipalit\u00e0:"}
{"id": "1984724", "revid": "287204", "url": "https://it.wikipedia.org/wiki?curid=1984724", "title": "Skandha", "text": "Nella dottrina buddhista i cinque skandha (in sanscrito o khandha in p\u0101li) sono i costituenti della persona empirica, che \u00e8 tradizionalmente scomposta nei cinque aggregati (p\u0101li: \"pa\u00f1cakkhandha\", sans. \"pa\u00f1ca skandha\", \u4e94\u860a cin. \"w\u01d4y\u00f9n\", cor. \"o-on\", giapp. \"goun\", tibetano: \"pung-po nga\", viet. \"ng\u0169 u\u1ea9n\"), ovvero:\nNel Canone p\u0101li questa dottrina \u00e8 esposta per la prima volta nell'\"Anattalakkhana Sutta\", o \"Insegnamento sulle caratteristiche del non-s\u00e9\"."}
{"id": "1984727", "revid": "543975", "url": "https://it.wikipedia.org/wiki?curid=1984727", "title": "Una madre", "text": "Una madre \u00e8 una miniserie televisiva italiana diretta da Massimo Spano, prodotta da Rai Fiction e dalla Compagnia Leone Cinematografica di Francesco e Federico Scardamaglia. L'attrice protagonista \u00e8 Violante Placido."}
{"id": "1984728", "revid": "3115", "url": "https://it.wikipedia.org/wiki?curid=1984728", "title": "Anello di Pietroasele", "text": "L'Anello di Pietroasele \u00e8 un oggetto in oro simile ad un torque ritrovato in un tumulo a Pietroasele, distretto di Buz\u0103u, Romania meridionale (ex Valacchia), nel 1837. Fa parte del tesoro di Pietroasele, databile tra il 250 ed il 400. L'anello stesso viene ritenuto di origine romana o mediterranea, e contiene un'iscrizione runica in lingua gotica, e precisamente in Fu\u00feark antico.\nQuest'anello \u00e8 oggetto di un considerevole interesse accademico, e sono state avanzate numerose teorie riguardo alla sua origine, al suo significato funerario ed alla datazione. L'iscrizione, che venne irreparabilmente danneggiata poco dopo la scoperta, non \u00e8 pi\u00f9 leggibile con sicurezza, ed \u00e8 stata soggetta a vari tentativi di ricostruzione ed interpretazione. Nel 2004 \u00e8 stato possibile ricostruire la parte danneggiata grazie al ritrovamento di alcune immagini relative al suo stato originario. L'anello pu\u00f2 offrire una vista d'insieme della religione pagana pre-cristiana dei Goti.\nStoria.\nIl tesoro.\nIl tesoro originale, scoperto all'interno di un tumulo noto come \"Istri\u0163a\", nei pressi di Pietroasele, Romania, consisteva di 22 pezzi, compreso un grande assortimento di oggetti in oro, piatti e coppe oltre alla gioielleria, e due anelli completi di iscrizioni runiche. Quando venne scoperto, gli oggetti erano tenuti insieme da un'identificata massa scura, il che porta a credere che il tesoro sia stato ricoperto da qualche genere di materiale organico (ad esempio tessuti o pelle) prima di essere interrato. Il peso totale del tesoro era di circa 20\u00a0kg.\nDieci oggetti, tra cui uno dei due anelli, vennero rubati poco dopo il ritrovamento. Quando i restanti oggetti vennero ritrovati, si scopr\u00ec che l'altro anello era stato tagliato in almeno quattro parti da un orafo di Bucarest, ed uno dei caratteri runici era irrimediabilmente rovinato. Fortunatamente sono sopravvissuti dei disegni dettagliati, un calco in gesso ed una fotografia fatta dall'Arundel Society di Londra, il che ha permesso di stabilire l'identit\u00e0 del carattere perduto con relativa sicurezza.\nGli oggetti rimasti nella collezione mostrano un'altra qualit\u00e0 dell'artigianato, tanto che gli studiosi dubitano che gli oggetti abbiano origini locali. Isaac Taylor (1879), in uno dei suoi primi lavori parla della scoperta, ipotizzando che gli oggetti potrebbero rappresentare parte di un bottino recuperato dai Goti durante le scorribande in Mesia e Tracia (238 - 251). Un'altra delle prime teorie, probabilmente la prima proposta da Odobescu (1889) e ripresa da Giurascu (1976), identifica Atanarico, re pagano dei Tervingi, come probabile originario proprietario del tesoro, presumibilmente acquisito grazie al conflitto con l'imperatore romano Valente nel 369. Il catalogo \"Goldhelm\" (1994) suggerisce l'ipotesi che gli oggetti possano essere visti come un regalo fatto dai capi romani ai principi germanici alleati.\nRecenti studi mineralogici svolti sugli oggetti indicano almeno tre differenti origini geografiche per l'oro utilizzato: Urali meridionali, Nubia (Sudan) e Persia. L'ipotesi dell'origine Dacia per l'oro \u00e8 stata esclusa. Nonostante Cojocaru (1999) rifiuti la possibilit\u00e0 che monete romane siano state fuse e forgiate per dare vita a questi oggetti, Constantinescu (2003) giunge alla conclusione opposta.\nUna comparazione della composizione mineralogica, delle tecniche di fusione e forgia, ed analisi tipologiche indicano che l'oro che venne usato per creare le iscrizioni runiche all'interno dell'anello, classificate come celto-germaniche, non \u00e8 puro come quello usato solitamente dai greco-romani, n\u00e9 quello in lega usato per gli oggetti germanici. Questi risultati sembrano indicare che almeno parte del tesoro (tra cui l'anello) venne creato con oro estratto nel nord della Dacia, e potrebbe quindi rappresentare oggetti in possesso dei Goti prima della migrazione verso sud (vedi cultura di Wielbark, Cultura di \u010cernjachov). Poich\u00e9 queste ipotesi possono sembrare dubbie per la tradizionale teoria dell'origine romano-mediterranea dell'anello, ulteriori ricerche sono necessarie prima di dichiarare con certezza da dove proviene il materiale usato per la costruzione.\nIscrizione.\nRicostruzione ed interpretazione.\nL'anello in oro contiene un'iscrizione runica in Fu\u00feark antico di 15 caratteri, la cui settima (probabilmente la \u16df /o/) \u00e8 stata quasi completamente distrutta nel tentativo fatto dai ladri di tagliare l'anello. La runa danneggiata \u00e8 stata oggetto di dibattito scientifico, ed alcuni la interpretano come la \u16c3 /j/ (Reichert 1993, Nedoma 1993) oppure come la \u16cb /s/ (Looijenga 1997). Se prendiamo come guida la fotografia scattata dalla Arundel Society, l'iscrizione andrebbe letta come:\nQuesta lettura \u00e8 stata seguita dai primi studiosi, soprattutto Taylor, che la tradusse come \"dedicato \"hailag\" al tempio \"\u014d-w\u012b(h)\" dei Goti \"Gutan\u012b\"\", e da Diculescu (1923), che la tradusse come \"sacro \"hailag\" al Giove \"iow\u012b\" (ovvero Thor) dei Goti \"gutan(\u012b)\"\". D\u00fcwel (2001), parlando della stessa lettura, sugger\u00ec di interpretare la \u16df come indicativo di \"\u014d\"[\"\u00feal\"] per cui la scrittura diventerebbe:\nQuesto, secondo Krause (1966), si pu\u00f2 tradurre in \"sacra \"w\u012b\"(\"h\") (ed) inviolabile \"hailag\" eredit\u00e0 \"\u014d\"(\"\u00feal\") dei Goti \"gutan\u012b\"\". Altri studiosi interpretano la \u16df come indicativo del suffisso femminile: Johnsen (1971) traduce in \"sacra \"hailag\" reliquia \"w\u012b\"(\"h\") della sacerdotessa gotica \"gutani\u014d\"\"; Krogmann (1978) lesse la \u16d7 /m/ come \u16b9\u16c1 /wi/, traducendo la scritta in \"dedicato \"hailag\" alle MAdri dei Goti \"gutaniom\" (= le D\u00edsir)\"; Antonsen (2002) traduce in \"sacrosanto \"w\u012b\"(\"h\")\"hailag\" di donne/guerriere gote \"gutani\u014d\"\". Ricostruendo la runa danneggiata come \u16cb /s/, Looijenga (1997) lesse:\nDisse che \"gutan\u012bs\" dovrebbe essere interpretato come una forma arcaica del gotico \"gutaneis\", \"Gotico\", e quindi \"w\u012b\"[\"h\"] andrebbe associato a \"weih\", \"santuario\". In base a questo tradusse l'intera iscrizione in \"(oggetto) gotico. Sacrosanto\". Reichert (1993) sugger\u00ec la possibilit\u00e0 di leggere la runa danneggiata come \u16c3 /j/, interpretandola come il rappresentativo di \"j\"[\"\u0113ra\"], per cui:\nReichert lo tradusse con \"(buon) anno \"j\"(\"era\") dei Goti \"gutan\u012b\", sacri \"w\u012b\"(\"h\") (ed) inviolabili \"hailag\"\". Nonostante D\u00fcwel (2001) abbia espresso dubbi riguardo al significato di questa frase, Nordgren (2004) ne sostiene la scelta, considerando l'anello collegato alla sacralit\u00e0 del re ed al suo ruolo di assicurare abbondanti raccolti (rappresentati dalla \u16c3 jera). Pieper (2003) legge la runa danneggiata come \u16dd /\u014b/, per cui:\nLa sua traduzione fu \"[a] Ingwin dei Goti. Santo\".\nSignificato.\nNonostante manchi un grande consenso riguardo al contenuto esatto dell'iscrizione, gli studiosi sembrano essere d'accordo sul fatto che il suo linguaggio \u00e8 una qualche forma di gotico e che il suo obbiettivo fosse religioso. Taylor interpreta l'iscrizione come chiaramente pagana, ed indicativa dell'esistenza di un tempio in cui l'anello era un'offerta votiva. Ricava la data di sepoltura (tra il 210 ed il 250) dal fatto che la Cristianizzazione dei Goti stanziati lungo il Danubio si crede avvenuta nel giro di poche generazioni dopo il loro arrivo, nel 238. Nonostante il paganesimo sopravvisse alla prima fase di conversione (250 - 300), come dimostrano i martiri dei primi Goti convertiti (Wereka e Batwin nel 370 e Saba nel 372) per mano dei pagani Goti (nell'ultimo caso per mano di Atanarico), ebbe un indebolimento accentuato negli anni successivi, e la probabilit\u00e0 che venissero offerti simili tesori era scarsa.\nMacLeod e Mees (2006) interpretano l'anello come possibile dimostrazione della presenza di un tempio o di un albero sacro, la cui esistenza in tempi pagani \u00e8 documentata dalla letteratura in norreno antico e dai ritrovamenti archeologici. Suggerirono anche che l'iscrizione potrebbe essere la prova dell'esistenza di una divinit\u00e0 madre adorata dai Goti, confutando il ben documentato culto delle D\u00edsir in altre aree della Germania settentrionale. MacLeod e Mees ipotizzano anche che l'aspetto dei termini germanici che denotano la \"santit\u00e0\" (come \"w\u012bh\" o \"hailag\") potrebbero aiutare a chiarire la distinzione tra i due concetti della lingua gotica, implicando che l'anello fosse considerato sacro, non solo per il fatto di essere connesso ad una o pi\u00f9 divinit\u00e0, ma come possedente una divinit\u00e0 propria."}
{"id": "1984729", "revid": "297059", "url": "https://it.wikipedia.org/wiki?curid=1984729", "title": "Giudeo-cristianesimo", "text": "Il termine giudeo-cristianesimo indica le comunit\u00e0 dei primi cristiani, cio\u00e8 gli Ebrei (e, nella sola ed unica accezione della Chiesa gerosolimitana, anche i gentili) che costituivano i nuclei originali del gruppo di seguaci del galileo, Yeshua di Nazareth (Ges\u00f9 di Nazareth). Essi, in quanto giudei cos\u00ec come il loro maestro, rispettavano tutte le prescrizioni della Legge mosaica contenute nella Torah (circoncisione, tab\u00f9 alimentari, Shabbat, preghiera e festivit\u00e0 bibliche ecc.). Dagli altri movimenti giudaici venivano chiamati Notzrim (nazareni), in quanto seguaci di Yeshua il nazareno.\nIl termine viene utilizzato per indicare anche alcune sette che discendevano pi\u00f9 o meno direttamente dalle comunit\u00e0 cristiane primitive: nazareni, ebioniti, elcasaiti e altri gruppi relativi a questi; essi sono citati nei frammenti dei vangeli apocrifi indicati come \"Vangeli giudeo-cristiani\".\nI giudeo-cristiani erano i membri originali della corrente giudaica della \"via\", i quali pi\u00f9 tardi vennero denominati \"cristiani\" cui avr\u00e0 seguito il Cristianesimo. Nella fase pi\u00f9 precoce la comunit\u00e0 era composta da tutti gli ebrei, sia giudei che galilei, i quali avevano accettato Yeshua come una persona venerabile, un maestro, il Messia o redentore d'Israele. Nel momento in cui il Cristianesimo si separ\u00f2 dal Giudaismo, dalle sue radici (ebraiche) e da Gerusalemme, i giudeo-cristiani diventarono poi solo un filone della comunit\u00e0 cristiana mediterranea che sfocer\u00e0 nella Chiesa latina, fino a che iniziarono ad essere letteralmente emarginati dai cristiani gentili poich\u00e9, a differenza di questi ultimi, loro (in qualit\u00e0 di giudei) osservavano la Torah.\nI giudeo-cristiani, detti anche giudeo-messianici, differivano dai successivi cristiani gentili di origine ellenistica, poich\u00e9 essendo ebrei si comportavano come tali, aderendo in modo completo a tutti i principi e le pratiche ebraiche del periodo del Secondo Tempio: in ottemperanza alla Tanakh: Torah, 613 mitzvot, preghiera, festivit\u00e0 e calendario ebraico, Shabbat, festivit\u00e0 bibliche, circoncisione, dieta kosher, ecc. Il termine \"giudeo-cristiano\" appare nei testi storici che mettevano in contrasto i cristiani di origine ebraica con i cristiani gentili, nella discussione della chiesa dell'Et\u00e0 Apostolica ed in dispute successive. Tra i principali giudeo-cristiani della chiesa originaria troviamo gli apostoli ed i discepoli di Yeshua, tra cui i pi\u00f9 importanti furono soprattutto: Shaul (Paolo) di Tarso (che fu originariamente un fariseo) e Yakov (Giacomo) il Giusto.\nMoltissimi studiosi, tra cui il professore di teologia storica all'Universit\u00e0 di Oxford, Alister McGrath, hanno dimostrato e sostengono che durante il I secolo d.C. tutti i giudeo-cristiani furono totalmente e devotamente ebrei. Essi differivano dagli altri ebrei contemporanei solo nella loro accettazione di Yeshua come Messia.\nStoria.\nOrigini e costituzione della prima Chiesa.\nIl contesto in cui Ges\u00f9 di Nazareth e i suoi fedeli conducono le proprie vite, quello del tardo periodo del Secondo Tempio, \u00e8 caotico: la provincia-regno cliente di Giudea si ribella in occasioni sporadiche contro la dominazione dei romani a causa di problemi legislativi, politici, religiosi ed economici sotto il fermento dell'attesa messianica in Palestina, del partito zelota e della proliferazione di predicatori, insegnanti, taumaturghi, terapeuti, guaritori, leader paramilitari e gruppi settari in tutta la regione. Ges\u00f9 di Nazareth in et\u00e0 adulta raduna intorno a s\u00e9 un piccolo numero di fedeli, chiamati \"nazareni\", insegnando loro la sua personale dottrina. Ges\u00f9 predica insieme ai suoi discepoli soprattutto in Galilea, dove egli vive quasi interamente la propria vita; solo durante i suoi ultimi anni cerca di portare il proprio insegnamento in Giudea. \nDopo un processo che lo vede colpevole per crimini non meglio specificati, condotto davanti all'allora prefetto Pilato e la condanna a morte per mano dei romani, i fedeli iniziano a insegnare la dottrina del loro maestro principalmente in Palestina, ma con Paolo il giudeo-cristianesimo si diffonde anche in alcune delle maggiori citt\u00e0 dell'Impero (Efeso, Filippi, Corinto, Atene e Roma), e perde progressivamente la sua eredit\u00e0 ebraica.\nI giudeo-cristiani e la predicazione di Ges\u00f9.\nPer ci\u00f2 che riguarda il Ges\u00f9 storico e non il Ges\u00f9 cristologico, i vangeli sinottici, parte del vangelo di Giovanni ed un piccolo numero di apocrifi che contengono una raccolta di detti di Ges\u00f9, sono oggi reputati le fonti primarie per l'odierna ricerca del Ges\u00f9 storico. Il \"Nuovo Testamento\" contiene, oltre ai racconti evangelici, un compendio di scritture extra-bibliche.\nL'insegnamento di Ges\u00f9 e il suo messaggio, la sua identit\u00e0, i miracoli, gli esorcismi, il contatto con le impurit\u00e0, il conflitto con farisei e sadducei, l'incidente del Tempio, il valore che la morte aveva per lui e il suo rapporto con Dio sono i punti cardine su cui si focalizza oggi la ricerca del Ges\u00f9 storico.Ad ogni modo, bisogna chiarire riguardo alla corrente di pensiero ebraica da cui discendono Ges\u00f9 e la sua setta: il giudeo-cristianesimo, cos\u00ec come l'essenismo (i quali entrambi, oltre ad esserne influenzati, ne sono i diretti continuatori), \u00e8 un prodotto del giudaismo enochico o enochiano, nato nel V-IV secolo a.C. e rimasto attivo in Palestina fin dalla sua protesta insieme ai samaritani e al giudaismo sapienziale (quest'ultimo espresso nei libri di \"Rut\", \"Giona\", \"Giobbe\" e \"Qoelet\") contro la riforma religiosa di Ezra (vedi paragrafo).\nColoro che ne facevano parte si interessavano di astronomia, cosmogonia ed escatologia; questa corrente di giudei, concentrati nella produzione di testi apocalittici, si distingue per le sue uniche particolarit\u00e0 dagli altri partiti-movimenti religiosi dell'epoca del Secondo Tempio; le credenze e la precisa ideologia che la rendono identificabile sono espresse soprattutto nel Pentateuco enochiano e in molti apocrifi dell'Antico Testamento, tra cui il \"Libro dei Giubilei\". Di queste opere si possono trovare evidenti tracce, riferimenti e frasi identiche nei vangeli e in altri libri del \"Nuovo Testamento\", compresa la lettera di Giuda.\nTrasformazione e separazione dal giudaismo.\nLa separazione tra ebraismo farisaico/rabbinico (il periodo dei Tannaim) e il primo cristianesimo \u00e8 comunemente attribuita a: il rifiuto di Ges\u00f9 in patria e la sua crocifissione (30-36 ca.), il Concilio di Gerusalemme (50 ca.), la distruzione del Secondo Tempio nel 70, il \"fiscus iudaicus\" nel 96, il postulato Concilio di Jamnia (90 ca.), e la rivolta di Simon Bar Kokheba del 132-135.\nDopo il tragico epilogo della prima guerra giudaica, segnato dal suicidio di massa di 960 zeloti a Masada e dalla distruzione del Secondo Tempio, i giudeo-cristiani e i cristiani gentili di Gerusalemme iniziarono seriamente a \"dubitare dell'efficacia dell'antica legge\" e dell'utilit\u00e0 del Tempio, il che potrebbe essere considerato come una delle prime rotture del cristianesimo con le sue radici; nonostante ci\u00f2 i cristiani continuarono ad usufruire di liturgie, regole morali e Scritture ebraiche (comprese le traduzioni del \"Tanakh\" come la \"Septuaginta\" e il \"Targum\"). A met\u00e0 del II secolo iniziano a comparire sulla scena alcuni cristiani con idee anti-giudaiche, dei quali si possono ricordare Marcione, un vescovo influenzato da idee dualistiche che predicava il rifiuto totale di ogni elemento ebraico nel cristianesimo (cfr. Marcionismo), scomunicato dalla Chiesa di Roma nel 144; Tertulliano, con il suo \"Adversus Iudaeos\", scritto prima del 207, e vari altri, il cui obbiettivo era principalmente affermare che la Legge \u00e8 stata abolita in favore della Nuova Alleanza. Secondo Taylor l'atteggiamento anti-giudaico dei primi teologi cristiani \"emerse dagli sforzi della chiesa di risolvere le contraddizioni intrinseche nella sua simultanea appropriazione e rifiuto di diversi elementi della tradizione giudaica\".\nLa rivolta di Bar Kokheba fu la terza maggiore ribellione degli ebrei della Giudea romana contro l'Impero romano e l'ultima delle guerre giudaico-romane. Simon Bar Kokheba, la guida della rivolta, fu acclamato come un messia, una figura eroica che potesse ricostituire Israele. La rivolta istitu\u00ec per oltre due anni uno Stato indipendente di Israele su alcune parti della Giudea, ma un esercito romano di 12 legioni, rafforzate da ausiliari, riconquist\u00f2 alla fine la zona e distrusse la regione. I romani proibirono poi a tutti gli ebrei di entrare a Gerusalemme, rinominata \"Aelia Capitolina\", salvo che per assistere al Tisha b'Av con previo pagamento del \"fiscus iudaicus\" in monete d'argento. I giudeo-cristiani, avendo accettato Ges\u00f9 come messia, non appoggiarono la rivolta di Bar Kokheba e gi\u00e0 nel 96-98 erano stati esentati da Nerva a pagare il \"fiscus iudaicus\". La guerra e le sue conseguenze contribuirono a distinguere il cristianesimo come una religione separata dall'ebraismo.\nTuttavia, invece di una scissione improvvisa, ci fu un divario gradualmente crescente tra cristiani e giudei nei primi secoli dell'era volgare, tale per cui non era possibile fare una distinzione netta tra giudei e cristiani, dal momento che condividevano le stesse pratiche e frequentavano insieme la sinagoga. Sebbene si pensi comunemente che Paolo di Tarso abbia fondato la chiesa \"gentile\", ci vollero secoli perch\u00e9 si manifestasse una rottura completa. Tuttavia alcuni eventi, sia politico-economici che prettamente religiosi, vengono percepiti come fondamentali nella spaccatura crescente tra cristianesimo ed ebraismo.\nLo storico Robert Goldenberg asserisce che gli studiosi sempre pi\u00f9 spesso accettano che \"alla fine del I secolo non ci fossero ancora due religioni separate chiamate \u00abebraismo\u00bb e \u00abcristianesimo\u00bb. Secondo gli storici del giudaismo ellenistico, il fallimento di Ges\u00f9 nello stabilire il regno di Dio e la sua morte per mano dei romani invalid\u00f2 le pretese messianiche (Cfr. profeta e falso profeta).\nInterscambio col cristianesimo.\nLo storico delle religioni statunitense Alan Segal scrive che si deve \"parlare di un \"parto gemellare\" di due nuovi ebraismi, entrambi notevolmente diversi dai sistemi religiosi che li hanno preceduti. Non solo l'ebraismo rabbinico e il cristianesimo sono stati gemelli religiosi ma, come Giacobbe ed Esa\u00f9, i figli gemelli di Isacco e Rebecca, hanno combattuto nel grembo materno, ponendo le basi per la loro vita dopo il grembo.\"\nPer Martin Buber l'ebraismo e il cristianesimo erano variazioni sullo stesso tema del messianismo. Buber fece di questo tema la base di una famosa definizione sulla tensione tra le due religioni:\nIl talmudista Daniel Boyarin descrive lo scambio di idee innovative tra le due religioni come \"un'onda che scorre... quasi come a seguito di un sasso lanciato nell'acqua\".\nEredit\u00e0.\nGiudaismo messianico moderno.\nGli aderenti al giudaismo messianico sono descritti come \"ebrei messianici\", \"credenti messianici\" o semplicemente \"messianici\". Sebbene termini utilizzati per identificare i seguaci del giudaismo messianico siano spesso contestati, i termini utilizzati generalmente descrivono coloro che affermano di credere che Ges\u00f9 sia il Messia e che abbracciano \"la responsabilit\u00e0 dell'Alleanza di vita e identit\u00e0 ebraiche e radicate nella Torah, espresse nella tradizione, rinnovate e applicate nell'ambito del contesto della Nuova Alleanza\". \"Giudaismo messianico\" \u00e8 un termine relativamente nuovo, coniato di recente, nel 1895, per assistere nel separare le pratiche dei suoi seguaci da quelli del tradizionale cristianesimo nel suo insieme, e al fine di allineare pi\u00f9 strettamente la sua fede con quell'ebraismo biblico e storico che fu il cristianesimo del I secolo.\nCollegamenti esterni.\n "}
{"id": "1984732", "revid": "110157", "url": "https://it.wikipedia.org/wiki?curid=1984732", "title": "Four on the Floor (Dag Nasty)", "text": "Four on the Floor \u00e8 il quarto album studio del gruppo hardcore punk Dag Nasty pubblicato nel 1992 dalla Epitaph Records.\nQuesto album \u00e8 stato inciso in seguito ad una riunione del gruppo fatta nel 1992 quando erano in vacanza a Los Angeles. In quel periodo il chitarrista Brian Barker \u00e8 costretto a usare un altro nome (Dale Nixon), perch\u00e9 \u00e8 sotto contratto con un altro gruppo."}
{"id": "1984733", "revid": "174925", "url": "https://it.wikipedia.org/wiki?curid=1984733", "title": "Skhanda", "text": ""}
{"id": "1984735", "revid": "119928342", "url": "https://it.wikipedia.org/wiki?curid=1984735", "title": "Stigmate di san Francesco (Giotto)", "text": "Stigmate di san Francesco \u00e8 un dipinto tempera e oro su tavola (313x163 cm) di Giotto, eseguito per la chiesa di San Francesco di Pisa e conservato nel Louvre di Parigi. \u00c8 firmata \"Opus Jocti Florentini\".\nStoria.\nGiorgio Vasari cita l'opera nelle \"Vite\" come presente nella chiesa pisana, in particolare in una cappella del transetto. Sebbene non esente da polemiche, oggi l'attribuzione del dipinto al grande maestro toscano \u00e8 generalmente accettata, anche perch\u00e9 firmata, con una datazione che generalmente oscilla tra poco prima o poco dopo gli affreschi delle \"Storie di san Francesco\" di Assisi, ovvero tra il 1295 e il 1300. Oggi si ritiene soprattutto opera dell'inizio del secolo, commissionata dai Francescani di Pisa subito dopo lo svelamento del ciclo di Assisi, del quale ripropone alcune scene salienti.\nEntr\u00f2 al Louvre (inv. 309) nel 1813, durante l'occupazione napoleonica, assieme alla \"Maest\u00e0\" di Cimabue, pure quest'ultima proveniente da San Francesco a Pisa come oggetto delle spoliazioni napoleoniche. Se ne occup\u00f2 Jean Baptiste Henraux, su interessamento dell'allora direttore del Museo Napoleone, Dominique Vivant Denon, particolarmente appassionato di pittura \"primitiva\" italiana. Dal 1814 fu esposta al Louvre. Dopo le restituzioni di opere d'arte, la grande tavola fece parte di quei circa 100 dipinti che rimasero in Francia.\nLa critica l'assegn\u00f2 a lungo a maestranze di bottega, forse per via delle condizioni conservative non eccellenti, ma tale ipotesi \u00e8 oggi pressoch\u00e9 scartata in favore di una piena autografia (Carlo Volpe, 1983, Luciano Bellosi, 1985), di qualit\u00e0 molto alta.\nDescrizione.\nLa tavola cuspidata con fondo oro mostra nella scena principale san Francesco che riceve le stimmate durante la preghiera sul Monte Alverno, da Cristo volante che gli appare in forma di serafino, con le ferite che emettono raggi di luce che vanno a colpire le rispettive zone del corpo di Francesco. Spicca per monumentalit\u00e0 la figura del santo, con un inserimento nello spazio ben calibrato anche in profondit\u00e0, come le figure del \"Polittico di Badia\".\nLa scelta di rappresentare un momento di azione come soggetto principale, per quanto si tratti di un episodio centrale nella vita del santo, era una novit\u00e0 rispetto alla tradizione di derivazione bizantina che voleva figure ieratiche e frontali al centro dei dipinti (si vedano le opere di Bonaventura Berlinghieri o del maestro del San Francesco Bardi).\nLo sfondo mostra gli sforzi di collocare realisticamente la scena nello spazio, sebbene vi si ritrovino alcune convenzioni bizantine, come le montagne scheggiate e gli elementi paesaggistici rimpiccoliti. Nelle cappelle del monte si notano i tentativi di costruire gli edifici in prospettiva. Il forte chiaroscuro sul volto di Francesco dona intensit\u00e0 espressiva e ne modella il volume.\nAgli angoli destro e sinistro appare lo stemma della famiglia Ughi o Cinquini.\nLa predella.\nLa predella mostra tre scene della vita del santo, generalmente attribuite alla mano del maestro, che sono in stretta relazione compositiva con gli affreschi di Assisi:\nLa scena del \"Sogno\" mostra il crollo del Laterano ancora pi\u00f9 eloquente che nell'affresco della Basilica superiore, con la chiesa inclinata ma con una colonna gi\u00e0 spezzata. Anche la presenza di san Pietro che indica al papa dormiente la visione \u00e8 un'innovazione. La \"Conferma della Regola\" \u00e8 invece molto fedele al modello assisisate, ambientata in una stanza del tutto analoga con gli archetti e le mensole disposte in prospettiva. La \"Predica agli uccelli\" spicca poi per semplicit\u00e0 e astrazione, grazie allo sfondo dorato privo di notazioni; a differenza dell'affresco di Assisi, molto danneggiato, si possono qui apprezzare la variet\u00e0 e la vivacit\u00e0 descrittiva nella rappresentazione degli uccelli, appartenenti alle specie pi\u00f9 varie.\nIn generale lo stile di queste scene mostra, rispetto agli affreschi assisiati, una maggiore eleganza gotica, data dall'assottigliamento delle figure, in rapporto diretto con le ultime tre storie del ciclo francescano e punto di partenza per artisti giotteschi come il Maestro della Santa Cecilia.\n\"Predella\""}
{"id": "1984737", "revid": "21880", "url": "https://it.wikipedia.org/wiki?curid=1984737", "title": "Chondrillidae", "text": ""}
{"id": "1984739", "revid": "21880", "url": "https://it.wikipedia.org/wiki?curid=1984739", "title": "Chondrosidae", "text": ""}
{"id": "1984741", "revid": "322321", "url": "https://it.wikipedia.org/wiki?curid=1984741", "title": "Joseph von Schork", "text": "Biografia.\nNato a Kleinheubach il 7 dicembre 1829, venne nominato da papa Leone XIII arcivescovo di Bamberga il 26 agosto 1890, ricevendo la consacrazione episcopale il 6 maggio 1891.\nMor\u00ec a Bamberga il 25 gennaio 1905, all'et\u00e0 di 75 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1984742", "revid": "36426", "url": "https://it.wikipedia.org/wiki?curid=1984742", "title": "Stigmate di San Francesco (Giotto)", "text": ""}
{"id": "1984750", "revid": "124590532", "url": "https://it.wikipedia.org/wiki?curid=1984750", "title": "Simeone I di Gerusalemme", "text": "Agiografia.\nLe testimonianze su Simeone sono limitate alle citazioni tramandate da:\nLa tradizione cattolica lo fa coincidere col Simone fratello di Ges\u00f9 citato occasionalmente nei Vangeli (), considerandolo figlio di Maria di Cleofa (moglie di Cleofa-Cleopa) e fratello di Giacomo il Giusto, al quale succedette alla testa della comunit\u00e0 giudeo-cristiana di Gerusalemme.\nSimeone guid\u00f2 l'unica comunit\u00e0 cristiana formata interamente da ebrei. Costretta a fuggire da Gerusalemme prima della guerra giudaica (66), la comunit\u00e0 di Simeone trov\u00f2 rifugio oltre il fiume Giordano, a Pella di Perea.\nSimeone visse sotto Traiano imperatore, il quale non lanci\u00f2 mai persecuzioni contro i cristiani. Simeone per\u00f2 fu denunciato da un gruppo di avversari e condannato alla crocifissione."}
{"id": "1984753", "revid": "110157", "url": "https://it.wikipedia.org/wiki?curid=1984753", "title": "Minority of One", "text": "Minority of One \u00e8 il sesto album studio del gruppo hardcore punk Dag Nasty pubblicato nel 2002 dalla Revelation Records, nel periodo successivo alla riunione, avvenuta lo stesso anno della pubblicazione."}
{"id": "1984755", "revid": "84184", "url": "https://it.wikipedia.org/wiki?curid=1984755", "title": "Rada", "text": ""}
{"id": "1984756", "revid": "287204", "url": "https://it.wikipedia.org/wiki?curid=1984756", "title": "Auguste Toulmouche", "text": "Biografia.\nAuguste Toulmouche nacque a Nantes da \u00c9mile Toulmouche e Rose Sophie Mercier. Nella sua famiglia non vi erano artisti, salvo uno zio scultore. Il giovane Auguste manifest\u00f2 assai presto la sua inclinazione per l'arte, sicch\u00e9, finiti i primi studi, nel 1841, a circa dodici anni, entr\u00f2 nell'atelier dello scultore Ren\u00e9 Am\u00e9d\u00e9e M\u00e9nard, a Nantes, per apprendere i primi rudimenti del disegno e della pittura. Nel 1844 pass\u00f2 nell'atelier del ritrattista Biron che insegnava pittura in una Scuola della citt\u00e0.\nFinalmente, nel 1846, pot\u00e9 recarsi a Parigi, dove divenne allievo di Charles Gleyre, artista professionista che non aveva incarichi di insegnamento in nessun istituto della capitale. Costui trasmise a Toulmouche le regole della buona pittura accademica, ma lo lasci\u00f2 libero di esprimersi secondo le proprie inclinazioni. Toulmouche, attirato dalla corrente realista, riusc\u00ec a fondere accademismo e realismo nei suoi quadri e si specializz\u00f2 nei ritratti femminili a tutta figura di belle donne elegantemente vestite, colte in atteggiamenti romantici, spesso sentimentali o ingenuamente maliziosi. Senza per\u00f2 mai dimenticare di arricchire i suoi personaggi di una viva espressivit\u00e0. Merito, questo, che agli inizi non gli fu del tutto riconosciuto.\nToulmouche \u00e8 noto quindi nella Storia dell'Arte come il \"pittore della parigina\", e non a caso \u00c9mile Zola scrive delle \u00ab deliziose bambole di Toulmouche \u00bb.\nLa sua pittura ebbe subito successo: colp\u00ec l'eleganza degli abiti e delle pose, ma anche il \"carattere\" vivo e spontaneo che egli sapeva conferire alle sue modelle.\n\"Ragazza\" (1852) fu acquistata da Napoleone III, \"Il primo passo\" (1853) dall'imperatrice Eugenia, e \"Pomeriggio\" dalla principessa Mathilde.\nQuando il giovane Claude Monet, che gli era cugino in secondo grado, giunse a Parigi, Toulmouche lo aiut\u00f2 e lo guid\u00f2 nei primi tempi di vita parigina.\nNegli anni seguenti, circondato dalla fama dei pittori pi\u00f9 celebri del Secondo Impero (come Alfred Stevens, Carolus-Duran, Jean-L\u00e9on G\u00e9r\u00f4me o William Bouguereau, ai quali spesso non fu secondo nella ritrattistica), Toulmouche vide a poco a poco offuscarsi la sua notoriet\u00e0, come avvenne del resto per tanti altri pittori accademici o realisti di quel periodo.\nAuguste Toulmouche fu decorato con la Legion d'Onore nel 1851. Nel 1890 si spense a Parigi all'et\u00e0 di 61 anni e fu sepolto nel cimitero di Montparnasse."}
{"id": "1984757", "revid": "76963", "url": "https://it.wikipedia.org/wiki?curid=1984757", "title": "Wim Delvoye", "text": ""}
{"id": "1984758", "revid": "287204", "url": "https://it.wikipedia.org/wiki?curid=1984758", "title": "Esadecagono", "text": "Un esadecagono \u00e8 un qualsiasi poligono con 16 lati ed altrettanti vertici ed angoli; l'esadecagono regolare \u00e8 caratterizzato da angoli e lati tutti congruenti tra loro.\nL'area \"A\" di un esadecagono regolare di lato \"a\" \u00e8 ricavabile dalla seguente formula:\nmentre la somma dei suoi angoli interni, essendo pari a tanti angoli piatti quanti sono i suoi lati meno due, vale:\nciascun angolo interno misura quindi:\nCostruzione.\nUn esadecagono regolare pu\u00f2 essere costruito con riga e compasso. Qui sotto ne \u00e8 mostrata un'animazione:"}
{"id": "1984761", "revid": "174925", "url": "https://it.wikipedia.org/wiki?curid=1984761", "title": "San Simone di Cleofa", "text": ""}
{"id": "1984764", "revid": "114835131", "url": "https://it.wikipedia.org/wiki?curid=1984764", "title": "Rada (politica)", "text": "Rada \u00e8 un termine che significa \"consiglio\" o \"assemblea\" e proviene dalla parola polacca \"Rad\" (consiglio), proveniente dalla Bassa Franconia e passata poi anche alle lingue ceca, ucraina e bielorussa.\nUsualmente, la parola \u00e8 tradotta con il termine \"consiglio\"; talvolta corrisponde a \"Parlamento\" o, in contesti sovietici, a soviet."}
{"id": "1984765", "revid": "339392", "url": "https://it.wikipedia.org/wiki?curid=1984765", "title": "San Matteo apostolo e evangelista", "text": ""}
{"id": "1984767", "revid": "76963", "url": "https://it.wikipedia.org/wiki?curid=1984767", "title": "Ted King", "text": "Biografia.\nFu conosciuto inizialmente per il suo ruolo di Danny Roberts nella soap opera \"Quando si ama\" nel 1995 (pi\u00f9 tardi reintitolata \"The City\") finch\u00e9 lo show non fu interrotto nel marzo 1997. Nello stesso anno recit\u00f2 nella serie \"Timecop\". Dal 1998 al 1999 apparve in \"Streghe\" col ruolo dell'ispettore Andy Trudeau.\nDoppiatori Italiani.\nNelle versioni in italiano dei suoi film, Ted King \u00e8 stato doppiato da:"}
{"id": "1984768", "revid": "287204", "url": "https://it.wikipedia.org/wiki?curid=1984768", "title": "Bada'un", "text": "Bad\u0101\u02be\u016bn o Bad\u0101y\u016bn \u00e8 una suddivisione dell'India, classificata come \"municipal board\", di 148.138 abitanti, capoluogo del distretto di Bada'un, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nConquistata nel 1197-8 dal primo Sultano mamelucco di Delhi, Qu\u1e6db al-D\u012bn Aybak, la citt\u00e0 perse importanza in epoca Mughal, quando l'Imperatore Sh\u0101h Jah\u0101n la fuse con Sambhal, assegnando al complesso il nome di Katehr, con sede amministrativa a Bareilly.\nIl declino dei Mughal comport\u00f2 la caduta della nuova citt\u00e0 nelle mani dei Rohilla, ma dopo la loro sconfitta ad opera di \u02bfAl\u012b Mu\u1e25ammad Kh\u0101n nella battaglia combattuta nel Do\u0101b tra i fiumi Gange e Yamuna, essa entr\u00f2 a far parte dei domini dei Naw\u0101b di Awadh nel 1778, finendo da ultimo sotto il governo britannico nel 1801. \nFu luogo di nascita dell'apprezzato storico \u02bfAbd al-Q\u0101dir Bad\u0101\u02be\u016bn\u012b, del dotto \u02bfAbd al-\u1e24\u0101mid Bad\u0101\u02be\u016bn\u012b e del noto sufi Ni\u1e93\u0101m al-D\u012bn Awliy\u0101\u02be.\nGeografia fisica.\nLa citt\u00e0 \u00e8 situata a 28\u00b0 3' 0 N e 79\u00b0 7' 0 E e ha un'altitudine di 168 .\nSociet\u00e0.\nEvoluzione demografica.\nAl censimento del 2001 la popolazione di Bada'un assommava a 148.138 persone, delle quali 78.294 maschi e 69.844 femmine. I bambini di et\u00e0 inferiore o uguale ai sei anni assommavano a 21.199, dei quali 11.444 maschi e 9.755 femmine. Infine, coloro che erano in grado di saper almeno leggere e scrivere erano 83.129, dei quali 46.590 maschi e 36.539 femmine."}
{"id": "1984770", "revid": "1926649", "url": "https://it.wikipedia.org/wiki?curid=1984770", "title": "Giancarlo Magrini", "text": "Carriera.\nGiocatore.\nHa giocato per un breve periodo fino al 1968 nel in Serie D.\nAllenatore.\nIntrapresa la carriera da allenatore ha guidato prima il nel settore giovanile poi in prima squadra. Dal 1971 al 1976 \u00e8 stato responsabile del settore giovanile del . Dal 1976 ha allenato il Faenza in Promozione, il Forlimpopoli in Serie D e il Cesenatico prima in Serie D e poi in Serie C2. Dal 1984 al 1990 ha allento il , il Sassuolo e il Bisceglie tutte in Serie C2. Dal 1991 al 1992 \u00e8 stato l'allenatore dell'Imola in Serie D. Dall'ottobre 2001 al 2005 ha allenato la Nazionale di Calcio Scrittori, l'\"Osvaldo Soriano Football Club\" capitanata da Alessandro Baricco. Dal 2004 al 2006 \u00e8 stato stretto collaboratore di Francesco Graziani al negli anni in cui la squadra era oggetto del reality show Campioni, il sogno, in onda su Italia 1.\nDal giugno 2007 \u00e8 stato l'allenatore della Nazionale italiana di beach soccer fino a giugno 2010 quando si \u00e8 dimesso dall'incarico. Il suo posto \u00e8 stato preso da Massimiliano Esposito.\nNel 2012 ha guidato la Rappresentativa di Serie D al Torneo di Viareggio, venendo eliminato ai quarti di finale dalla Roma Primavera per 2-0 (Barba; Piscitella).\nIn passato ha svolto anche il ruolo di osservatore per il Napoli, per l'Inter, per il Torino, per il e per le Nazionali Under-15 e Under-20. \u00c9quipe Romagna.\nDal 2015 inizia una nuova avventura con il settore giovanile della societ\u00e0 dilettantica Junior Calcio Cervia.\nDirigente sportivo.\nNel 2004-2005 e nel 2005-2006, oltre al ruolo di vice-allenatore, ha ricoperto anche quello di direttore tecnico del , partecipando anche al reality Campioni, il sogno. Nel febbraio 2007 diventa dirigente tecnico accompagnatore delle rappresentative nazionali della Lega Nazionale Dilettanti."}
{"id": "1984773", "revid": "1632387", "url": "https://it.wikipedia.org/wiki?curid=1984773", "title": "Blessed Be", "text": "Blessed Be \u00e8 il quinto album della band gothic rock finlandese dei The 69 Eyes. Nel 2001 \u00e8 stata pubblicata un'edizione da collezione contenente anche i video di alcuni singoli."}
{"id": "1984774", "revid": "1354930", "url": "https://it.wikipedia.org/wiki?curid=1984774", "title": "Renzo Soldani", "text": "Professionista dal 1949 al 1957, conta la vittoria di un Giro di Lombardia e un Giro del Piemonte.\nCarriera.\nProfessionista dal 1949, si impose gi\u00e0 l'anno precedente nel Giro del Piemonte, confermandosi l'anno successivo vincendo la Coppa Placci ed arrivando secondo al Giro dell'Appennino.\nNel 1950 si impose di nuovo al Giro dell'Appennino, cui aggiunse la vittoria del Giro dell'Umbria e soprattutto del Giro di Lombardia, in cui batt\u00e9 allo sprint Fausto Coppi. Negli anni successivi, nonostante il cospicuo ingaggio ottenuto alla Legnano, ottenne solo una vittoria nel 1951 alla Sassari-Cagliari, dove batt\u00e9 in volata Gino Bartali."}
{"id": "1984775", "revid": "36426", "url": "https://it.wikipedia.org/wiki?curid=1984775", "title": "Tardo-gotico", "text": ""}
{"id": "1984776", "revid": "767487", "url": "https://it.wikipedia.org/wiki?curid=1984776", "title": "Provincia di Sechura", "text": "La provincia di Sechura \u00e8 una delle 8 province della regione di Piura nel Per\u00f9.\nCapoluogo e data di fondazione.\nIl capoluogo \u00e8 Sechura, fondata nel 1554.\nLa provincia \u00e8 stata istituita il 23 dicembre 1993.\nSindaco (Alcalde) : Santos Valent\u00edn Quereval\u00fa Periche\nProvincie confinanti.\nConfina a nord con le province di Paita e Piura; a est con la regione di Lambayeque; a ovest e a sud con l'oceano Pacifico.\nGeografia antropica.\nSuddivisioni amministrative.\n\u00c8 divisa in sei distretti:"}
{"id": "1984777", "revid": "1494169", "url": "https://it.wikipedia.org/wiki?curid=1984777", "title": "Distretto di Mikata", "text": "Distretto di Mikata \u00e8 il nome di:"}
{"id": "1984778", "revid": "76963", "url": "https://it.wikipedia.org/wiki?curid=1984778", "title": "Giuseppe Saverio Poli", "text": "Biografia.\nEra figlio di Vito Angelo di Giuseppe ed Eleonora Corl\u00e8. Nel 1766 si iscrisse all'Universit\u00e0 di Padova, dove si laure\u00f2 in medicina. Svolse per breve tempo la professione di medico nella citt\u00e0 natia, ma nel 1790 si trasfer\u00ec a Napoli per insegnare storia e geografia all'Accademia militare Nunziatella, per la quale, una volta diventato comandante, con il grado di tenente colonnello, cur\u00f2 il Gabinetto di fisica, dotandolo delle pi\u00f9 moderne apparecchiature.\nSuccessivamente insegn\u00f2 fisica al Collegio medico dell'Ospedale degli Incurabili, cattedra alla quale dovette rinunciare perch\u00e9 chiamato come istitutore del principe ereditario delle Due Sicilie Francesco, figlio di Ferdinando I di Borbone. Divenne in seguito professore di fisica sperimentale presso l'Universit\u00e0 di Napoli, del cui gabinetto di fisica fu primo direttore.\nLa sua opera pi\u00f9 nota \u00e8 rappresentata dai 6 volumi degli \"Elementi di fisica sperimentale\", che ebbe numerose edizioni e ristampe e fu modificata e integrata in pi\u00f9 occasioni dallo stesso Poli. L'opera fu utilizzata da Alessandro Volta per le sue lezioni universitarie e fu letta e studiata persino da Giacomo Leopardi. \u00c8 stata anche criticata da Vincenzo Dandolo, in quanto negli anni 1790 introduceva ancora, nella parte relativa alle reazioni chimiche (volume III), il flogisto, che era gi\u00e0 stato ampiamente riconosciuto come inesistente dalla maggior parte degli scienziati (la parte relativa alle reazioni chimiche fu preceduta da un'introduzione dello stesso Dandolo, che spiegava i parziali difetti dell'opera). Le modifiche apportate nelle edizioni degli anni successivi disconosceranno l'esistenza del flogisto anche nella sua stessa opera.\nGrazie ai suoi molti viaggi, che lo misero in rapporto e in corrispondenza con autorevoli esponenti del mondo scientifico internazionale, pubblic\u00f2 numerosi saggi su diversi argomenti: non solo relativi alla fisica, ma anche alla meteorologia, in particolare con i trattati sul tuono (1772) e sui fulmini (1773), alla geologia e alla zoologia. Testimonianza di quest'ultima disciplina resta la monumentale \"Testacea utriusque Siciliane eorumque istoria et antome tabulis aeneis\", descrizione dei molluschi del Regno delle Due Sicilie, iniziata con l'aiuto del suo assistente Stefano Delle Chiaie, che ne concluse la pubblicazione.\nA Poli si deve la scoperta delle vescicole interradiali del sistema acquifero degli echinodermi, che portano il suo nome.\nSi ciment\u00f2 anche nel componimento poetico, con inni e poemi, di cui resta emblematico il \"Viaggio celeste\" composto, in due volumi, nel 1805. Fu socio di numerose istituzioni scientifiche e culturali, fra le quali l'Accademia Nazionale delle Scienze."}
{"id": "1984779", "revid": "74801", "url": "https://it.wikipedia.org/wiki?curid=1984779", "title": "Berlinde De Bruyckere", "text": "L'opera di Berlinde De Bruyckere si basa soprattutto sulla scultura.\nNel 2000, la sua opera di cinque cavalli intitolata \"In Flanders Fields\", un commento sulla prima guerra mondiale, fu presentata nel In Flanders Fields Museum, a Ypres. Fu riconosciuta internazionalmente nel 2003 con la partecipazione alla Biennale di Venezia. Da allora ha esposto a Hauser &amp; Wirth, Zurigo (2004); La Maison Rouge, Fondation Antoine de Galbert, Parigi (2005); De Pont Foundation for Contemporary Art, Tilburg (2005); Galleria Continua, San Gimignano (2007, 2010, 2012, 2019, 2020). Nel 2006 la sua opera fu esposta alla 4\u00aa Biennale di Berlino e alla Kunsthalle D\u00fcsseldorf."}
{"id": "1984780", "revid": "92723", "url": "https://it.wikipedia.org/wiki?curid=1984780", "title": "Franz Joseph von Stein", "text": "Biografia.\nNato a Amorbach il 4 aprile 1832, venne nominato Vescovo da Papa Leone XIII il 19 ottobre 1878.\nRicevette la consacrazione episcopale il 28 febbraio 1879 e fu assegnato alla diocesi di W\u00fcrzburg, alla capo della quale rimase fino al 1898, quando venne insignito della carica di arcivescovo di Monaco e Frisinga. Fece il suo ingresso ufficiale il 18 aprile 1898.\nMor\u00ec a Monaco, dopo aver prestato ivi 11 anni di servizio episcopale, il 4 maggio 1909, all'et\u00e0 di 77 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1984782", "revid": "767487", "url": "https://it.wikipedia.org/wiki?curid=1984782", "title": "Joe Mullaney", "text": ""}
{"id": "1984783", "revid": "287204", "url": "https://it.wikipedia.org/wiki?curid=1984783", "title": "Bulandshahr", "text": " \nBulandshahr \u00e8 una suddivisione dell'India, classificata come \"municipal board\", di 176.256 abitanti, capoluogo del distretto di Bulandshahr, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 28\u00b0 23' 60 N e 77\u00b0 50' 60 E e ha un'altitudine di 195 .\nSociet\u00e0.\nEvoluzione demografica.\nAl censimento del 2001 la popolazione di Bulandshahr assommava a 176.256 persone, delle quali 93.066 maschi e 83.190 femmine. I bambini di et\u00e0 inferiore o uguale ai sei anni assommavano a 26.085, dei quali 14.193 maschi e 11.892 femmine. Infine, coloro che erano in grado di saper almeno leggere e scrivere erano 110.458, dei quali 64.339 maschi e 46.119 femmine."}
{"id": "1984786", "revid": "599013", "url": "https://it.wikipedia.org/wiki?curid=1984786", "title": "Distretto di Kanzaki", "text": ""}
{"id": "1984787", "revid": "287204", "url": "https://it.wikipedia.org/wiki?curid=1984787", "title": "Chandauli", "text": " \nChandauli \u00e8 una suddivisione dell'India, classificata come \"nagar panchayat\", di 20.071 abitanti, capoluogo del distretto di Chandauli, nello stato federato dell'Uttar Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 25\u00b0 16' 0 N e 83\u00b0 16' 0 E e ha un'altitudine di 69 .\nSociet\u00e0.\nEvoluzione demografica.\nAl censimento del 2001 la popolazione di Chandauli assommava a 20.071 persone, delle quali 11.132 maschi e 8.939 femmine. I bambini di et\u00e0 inferiore o uguale ai sei anni assommavano a 3.124, dei quali 1.623 maschi e 1.501 femmine. Infine, coloro che erano in grado di saper almeno leggere e scrivere erano 13.184, dei quali 8.229 maschi e 4.955 femmine."}
{"id": "1984794", "revid": "322321", "url": "https://it.wikipedia.org/wiki?curid=1984794", "title": "Friedrich von Schreiber", "text": "Biografia.\nNato a Markt-Bissingen il 23 maggio 1819, venne nominato da papa Pio IX arcivescovo di Bamberga il 31 maggio 1875, ricevendo la consacrazione episcopale il 5 luglio dello stesso anno.\nMor\u00ec a Bamberga il 23 maggio 1890, all'et\u00e0 di 71 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1984799", "revid": "725642", "url": "https://it.wikipedia.org/wiki?curid=1984799", "title": "Pietro Piovani", "text": "Biografia.\nPietro Piovani si laure\u00f2 a Napoli dove conobbe il suo maestro Giuseppe Capograssi. Tra il 1953 e il 1963 insegn\u00f2 Filosofia del diritto in varie in varie universit\u00e0 d'Italia (Trieste, Firenze e Roma), e successivamente occup\u00f2 via via le cattedre di Storia delle dottrine politiche, Storia della filosofia morale e di Filosofia morale presso la Facolt\u00e0 di Lettere e Filosofia dell'Universit\u00e0 degli studi di Napoli Federico II, dove rimase fino alla propria morte, avvenuta nel 1980. Insignito di numerosi riconoscimenti accademici, fu socio Linceo dal 1972.\nFiglio di due maestri elementari, educato al senso dell'appartenenza nazionale e cresciuto fino ai vent'anni sotto il fascismo, Piovani si form\u00f2 a Napoli, dove, nella prima giovinezza (come invero molte altre future figure di spicco della vita culturale e civile italiana), prese anche parte alle attivit\u00e0 del GUF cittadino e scrisse su alcuni fogli del regime. La sua originale ricerca filosofica ebbe avvio all'indomani immediato della tragica conclusione della seconda guerra mondiale e di ci\u00f2 port\u00f2 i segni anche nell'elaborazione della propria caratterizzazione etico-politica, presto approdata alle ragioni del liberalismo democratico. Dinanzi alla drammatica conclusione dell'esito volontaristico dell'attualismo, la necessit\u00e0 di ripensare il \"modello\" idealistico della \"nuova Italia\" lo indusse ad un'intensa riflessione sul significato e sul valore dell'individuo nel suo farsi persona, che lo impegn\u00f2 per tutta la vita, troncata dalla malattia a soli 58 anni.\nAutore di molti volumi (se ne conteranno pi\u00f9 di venti al termine della sua carriera di scrittore), che spaziano dalla filosofia del diritto al pensiero filosofico italiano, soprattutto a quello meridionale, ricopr\u00ec incarichi nelle pi\u00f9 importanti accademie italiane; fu direttore, insieme a Eustachio Paolo Lamanna, della \"Collana di Filosofia\" delle Edizioni Morano di Napoli, fondatore, presso il Cnr, del Centro di Studi Vichiani e tra i fondatori nel 1975 dell'Istituto Italiano per gli Studi Filosofici di Napoli. Al suo pensiero e alla sua \"scuola\" sono dedicati numerosi scritti. La \"Fondazione P. Piovani per gli studi vichiani\" ne custodisce la biblioteca e gli archivi.\nPensiero filosofico.\nIl pensiero di Pietro Piovani \u00e8 stato definito da uno dei suoi pi\u00f9 importanti allievi, Fulvio Tessitore, \u00abuna fenomenologia dell'individuale\u00bb. Per il pensatore napoletano l'individuo non \u00e8 concepito come un'entit\u00e0 chiusa ed egoistica tendente all'assolutizzazione ma, al contrario, accettando egli la sua natura di vivente limitato, afferma s\u00e9 stesso nella responsabilit\u00e0 della propria azione. Nella formazione del pensiero di Piovani concorrono elementi esistenzialistici (con particolare simpatia per Jaspers), coniugati con motivi rosminiani, a loro volta filtrati attraverso Capograssi, il quale pose Piovani di fronte al grande tema dell\u2019analisi dell\u2019esperienza comune. Di ci\u00f2 \u00e8 documento la prima monografia \"Normativit\u00e0 e societ\u00e0\" (1949), che utilizza anche temi della prima Azione blondeliana. La necessit\u00e0 di fondare la persona grazie a un criterio o norma, che \u00e8 la ragione dell\u2019agire e del pensare (la logica della vita morale), fa scoprire il tema di fondo della pi\u00f9 matura filosofia morale piovaniana: il soggetto \u00e8 un \u00abvolente non volutosi\u00bb, vale a dire che il soggetto, per quanto approfondisca il proprio essere che \u00e8 il suo esistere, deve arrestarsi dinanzi alla constatazione di essere dato, di non essersi voluto. L\u2019\u00abalternativa esistenziale\u00bb dell\u2019accettazione della vita ne riscatta, con la volont\u00e0 di essere a fronte della possibilit\u00e0 contraddittoria del suicidio, l\u2019originaria datit\u00e0. Ma questa accettazione, che \u00e8 la sola possibile fondazione della vita morale, rifiuta ogni \u00abostinazione singolaristica\u00bb e comporta che la vita \u00e8 vita di relazione, dove questa non \u00e8 conquista ma condizione consustanziale del soggetto che si accetta e dunque accetta l\u2019altro, a iniziare dalla propria alterit\u00e0 rispetto a se stesso. L\u2019essenziale \u00abinstaurazione personalitaria\u00bb consente la fondazione del diritto e della morale: entrambe formazioni storiche, fondate dinamicamente in quanto capaci di comprendere ogni forma in cui si sostanzi l\u2019attivo desiderio dell\u2019uomo di soddisfare l\u2019insaziabile bisogno di valori, anch'essi costruiti dalla scelta esistenziale dei soggetti storici. In base a tale considerazione Piovani sostiene che l'essere umano non possa fare affidamento su alcun tipo di fondamento poich\u00e9, essendo un essere limitato e storico, \u00e8 di fatto costretto a fondare continuamente i suoi punti di riferimento.\nA questo proposito assumono appunto un ruolo primario i valori, considerati non come assoluti ed eterni bens\u00ec prodotto della specificit\u00e0 individuale. Del resto proprio i valori esaltano la responsabilit\u00e0 dell'azione degli individui, che, altrimenti, verrebbe mortificata nel riferimento obbligato a qualcosa di assoluto. Si pu\u00f2 dunque parlare, in Piovani, di un pluralismo etico che non significa relativismo ma relativit\u00e0 e, dunque, rispetto. Una posizione quest'ultima che sembra chiaramente riprendere il pensiero di Kant e, in particolare, il tema dell'agonismo etico. Per il ricorrere di questi temi, l\u2019originale filosofia di Piovani pu\u00f2 riassumersi nella formula tra \u00abesistenzialismo ripensato e storicismo rinnovato\u00bb."}
{"id": "1984801", "revid": "125576", "url": "https://it.wikipedia.org/wiki?curid=1984801", "title": "Universit\u00e0 Carolina di Praga", "text": ""}
{"id": "1984805", "revid": "838137", "url": "https://it.wikipedia.org/wiki?curid=1984805", "title": "Gregor Leonhard Andreas von Scherr", "text": "Biografia.\nNato a Neunburg vorm Wald il 22 giugno 1804, ricevette l'ordinazione presbiterale il 4 agosto 1829 e fece la professione religiosa all'interno della congregazione di Baviera dell'Ordine di San Benedetto il 29 dicembre 1833.\nVenne nominato da papa Pio IX il 12 gennaio 1856 arcivescovo di Monaco e Frisinga, ricevette la consacrazione episcopale il 3 agosto dello stesso anno.\nFu padre conciliare nel Concilio Vaticano I.\nMor\u00ec a Monaco il 24 ottobre 1877, all'et\u00e0 di 73 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1984812", "revid": "125206466", "url": "https://it.wikipedia.org/wiki?curid=1984812", "title": "Rosalia Misseri", "text": "Biografia.\nNata a Modica ma cresciuta a Rosolini in provincia di Siracusa, la sua vocazione per il canto trova il suo primo sbocco, gi\u00e0 nella tenera et\u00e0, come salmista nella parrocchia del suo paese, il \"Cuore Immacolato di Maria\".\nNel 2001 viene scelta per interpretare il ruolo della zingara Esmeralda nella prima rappresentazione italiana dell'opera popolare \"Notre-Dame de Paris\" di Riccardo Cocciante. Lo spettacolo debutta il 14 marzo del 2002 al GranTeatro in Roma, creato appositamente per l'evento, ed in seguito toccher\u00e0 pi\u00f9 volte i palasport e le arene d'Italia.\nDopo circa 150 repliche, nel 2003 viene scelta come protagonista dell'opera pop - \"Tosca - Amore disperato\", tratta dal romanzo di Victorien Sardou, con le musiche e testi di Lucio Dalla. Nello stesso anno \u00e8 in sala d'incisione per un \"progetto musicale di solidariet\u00e0 tra popoli, culture, religioni, ispirato al libro dei Salmi\", prodotto da Multimedia San Paolo, distribuito da Sony Music, e ideato dal gruppo musicale Gen Rosso, costola del Movimento dei focolari. Tale progetto si \u00e8 concretizzato in un disco dal titolo \"Voglio svegliare l'aurora\", pop/rock a sfondo religioso con contaminazioni multietniche, e la vede protagonista nell'interpretazione di due brani, \"Polvere dell'universo\" ed \"Angeli\".\nDopo le esperienze teatrali, diventa nota anche al pubblico del piccolo schermo grazie alla partecipazione nel 2004 alla serie di trasmissioni musicali \"50 canzonissime\" condotte da Carlo Conti sulle reti Rai, e nel 2005 al fianco di Pippo Baudo, nella trasmissione \"Sabato Italiano\", in cui si esibisce per otto puntate come interprete musicale del coro condotto dal maestro Pippo Caruso. Ancora sulla Rai, nell'aprile del 2005 partecipa come cantante alla manifestazione FamilyFest 2005, assieme al Gen Rosso, e nell'ottobre si esibisce in piazza San Pietro, in occasione del primo incontro di papa Benedetto XVI con i bambini.\nNel 2006, Andrea Bocelli la sceglie per il suo tour europeo come pop guest, duettando con lui in brani come \"The prayer\" e \"Somos novios\", nelle versioni originariamente interpretate da C\u00e9line Dion e Christina Aguilera.\nDopo due anni di assenza dalle scene, nel 2008 partecipa in veste di concorrente musicale alla trasmissione \"Volami nel cuore\" condotta da Pupo su Rai Uno. Il 31 dicembre 2008 \u00e8 ospite nel programma \"L'anno che verr\u00e0\", condotto da Carlo Conti, in diretta da Rimini. \u00c8 ancora ospite di Carlo Conti in \"Nel nome del cuore\", programma che ha come obiettivo quello di aiutare i bambini dello Zimbabwe, in diretta da Assisi il 12 giugno 2009. Lo stesso anno, partecipa nuovamente a \"L'anno che verr\u00e0\", questa volta condotto da Fabrizio Frizzi. Il 12 settembre riprende il tour di \"Tosca - Amore disperato\", conclusosi con la tappa romana del febbraio 2010.\nNel 2010 \u00e8 nuovamente ospite del programma \"Nel nome del cuore\", sempre condotto da Carlo Conti, e andato in onda su Rai Uno il 4 giugno. Il 31 dicembre 2010 \u00e8 nel cast de \"L'anno che verr\u00e0 2010\". Nel 2011 interpreta il ruolo della Monaca di Monza nel nuovo tour \"I promessi sposi - Opera\", versione moderna tratta dal romanzo di Alessandro Manzoni scritta da Michele Guard\u00ec e musicata da Pippo Flora.\nNel 2012 partecipa al talent di Rai1 \"Tale e quale show\". Nel febbraio 2013 doppia Hip il personaggio protagonista de \"I Croods,\" film di animazione della Dreamworks e distribuito dalla Twenty Century Fox. Il 4 luglio 2013 esce il suo primo singolo dal titolo \"Di quale amore sei\". Il 1\u00ba dicembre 2013 pubblica il suo secondo singolo dal titolo \"Il marcio del potere\". L'8 aprile 2014 esce il suo primo album da solista dal titolo \"Non \u00e8 stato facile\" da lei scritto e prodotto. Nel 2015/2016 \u00e8 nuovamente in tour con \" I promessi sposi\", opera moderna, nel ruolo di Gertrude la Monaca di Monza.\nNel 2020 \u00e8 l\u2019imperatrice nell\u2019opera musical \u201cLe Rose di Valentino\u201d di Gianni Neri con la regia di Massimo Zannola"}
{"id": "1984815", "revid": "122785488", "url": "https://it.wikipedia.org/wiki?curid=1984815", "title": "Gran Premio d'Ungheria 2000", "text": "Il Gran Premio d'Ungheria 2000 \u00e8 stato un Gran Premio di Formula 1 disputato il 13 agosto 2000 sul circuito Hungaroring, a Budapest. La gara fu vinta da Mika H\u00e4kkinen su McLaren - Mercedes, davanti a Michael Schumacher su Ferrari e al compagno di squadra David Coulthard.\nVigilia.\nAspetti sportivi.\nMichael Schumacher si present\u00f2 in Ungheria con un vantaggio ridotto ad appena due punti sui rivali Mika H\u00e4kkinen e David Coulthard. Il pilota della Ferrari, in testa alla classifica piloti dall'inizio del campionato, era reduce da tre ritiri consecutivi subiti nei Gran Premi di Francia, Austria e Germania. Nel campionato costruttori, la Ferrari manteneva la prima posizione con 102 punti, seguita dalla McLaren - Mercedes con 98.\nIn preparazione alla gara ungherese, sei squadre (McLaren, Williams, Benetton, Sauber, Arrows e Jaguar) disputarono tre giorni di test sul Circuito Ricardo Tormo di Valencia. Nell'ultima giornata di prove Alexander Wurz si fer\u00ec alla gamba destra in seguito ad un incidente, ma il pilota austriaco fu giudicato in grado di partecipare al Gran Premio la settimana seguente. La Prost prov\u00f2 per tre giorni a Barcellona, mentre Ferrari e Minardi effettuarono diverse giornate di test sul Circuito di Fiorano. Nell'occasione, la scuderia faentina fece debuttare al volante di una Formula 1 il diciannovenne Fernando Alonso, all'epoca impegnato nel campionato di Formula 3000.\nInfine, rimase a lungo in dubbio la partecipazione alla gara di Jean Alesi, che accusava i postumi del violento incidente subito nel Gran Premio di Germania. Il pilota francese fu giudicato idoneo a partecipare alla gara, ma la Prost tenne comunque in preallarme il collaudatore St\u00e9phane Sarrazin nel caso in cui Alesi avesse avuto una ricaduta durante le prove libere.\nAspetti tecnici.\nDate le peculiari caratteristiche del tortuoso circuito ungherese, richiedente un elevato carico aerodinamico, diverse scuderie impiegarono nuovamente alettoni e carrozzerie utilizzati sul circuito cittadino di Monaco. Molta attenzione fu anche dedicata allo smaltimento del calore, viste le elevate temperature registrate a Budapest: la Ferrari utilizz\u00f2 per la prima volta in gara le ciminiere provate gi\u00e0 dal Gran Premio di Francia, mentre la Williams introdusse per la prima volta questa soluzione sulle proprie vetture, abbandonandola solo per le qualifiche. \nProve libere.\nRisultati.\nI tempi migliori della prima sessione di prove libere di venerd\u00ec furono i seguenti:\nI tempi migliori della seconda sessione di prove libere di venerd\u00ec furono i seguenti:\nI tempi migliori delle sessioni di prove libere di sabato mattina furono i seguenti:\nQualifiche.\nResoconto.\nLe qualifiche furono nettamente dominate da Michael Schumacher, che fece segnare la propria miglior prestazione all'inizio della sessione e mantenne il primo tempo per tutta la durata delle qualifiche. Alle sue spalle si piazzarono le due McLaren, con Coulthard davanti ad H\u00e4kkinen. I due piloti della scuderia britannica precedettero Ralf Schumacher, alla guida di una Williams competitiva sul circuito ungherese, e il vincitore del precedente Gran Premio di Germania Barrichello, molto staccato dal compagno di squadra.\nSesto si piazz\u00f2 Frentzen, seguito da Fisichella e da Button. Piuttosto negativa la prestazione di Trulli, che accus\u00f2 problemi di assetto sulla sua Jordan e si qualific\u00f2 solo dodicesimo, e delle due BAR, con Villeneuve e Zonta rispettivamente in ottava e nona fila.\nWarm-up.\nRisultati.\nI tempi migliori fatti segnare nel warm up di domenica mattina furono i seguenti:\nGara.\nResoconto.\nAlla partenza Mika H\u00e4kkinen si port\u00f2 in prima posizione con un ottimo scatto, sopravanzando Michael Schumacher e il compagno di squadra Coulthard. Il pilota scozzese gir\u00f2 alla prima curva in terza posizione, seguito da Ralf Schumacher, Rubens Barrichello e Heinz-Harald Frentzen. Nelle prime fasi di gara H\u00e4kkinen allung\u00f2 con facilit\u00e0, mantenendo poi saldamente il comando della corsa, mentre Michael Schumacher dovette difendere la sua seconda posizione da Coulthard: lo scozzese prov\u00f2 a superare il ferrarista sfruttando le soste ai box, ma la manovra non gli riusc\u00ec e il pilota della McLaren dovete accontentarsi del terzo gradino del podio. Durante la prima serie di rifornimenti i meccanici della Williams ebbero difficolt\u00e0 a montare una ruota sulla monoposto di Ralf Schumacher, che perse la quarta posizione a vantaggio di Barrichello. Il pilota tedesco della Williams giunse comunque quinto davanti al connazionale Frentzen, in una gara piuttosto lineare e caratterizzata da pochi scambi di posizione.\nNel Campionato Piloti, H\u00e4kkinen super\u00f2 Schumacher, portandosi in vantaggio di due punti. Anche la McLaren, nonostante i dieci punti di penalit\u00e0 in classifica subiti nel Gran Premio d'Austria, si port\u00f2 davanti alla Ferrari, anche se solo di un punto.\nFonti.\nTutti i dati statistici sono tratti da Autosprint n.33/2000"}
{"id": "1984819", "revid": "1772671", "url": "https://it.wikipedia.org/wiki?curid=1984819", "title": "Shibata (disambigua)", "text": ""}
{"id": "1984821", "revid": "116122652", "url": "https://it.wikipedia.org/wiki?curid=1984821", "title": "Bugac", "text": "Bugac \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 2.869 abitanti (dati 2009)\n\u00c8 un centro noto per l'allevamento di cavalli e la coltivazione di pomodori.\nSociet\u00e0.\nEvoluzione demografica.\nSecondo i dati del censimento 2001 il 94,0% degli abitanti \u00e8 di etnia ungherese, lo 0,3% di etnia tedesca"}
{"id": "1984823", "revid": "287204", "url": "https://it.wikipedia.org/wiki?curid=1984823", "title": "Lamento d'amore/Rudy", "text": "Lamento d'amore/Rudy \u00e8 il 112\u00b0 singolo di Mina, pubblicato ad aprile del 1973 su vinile a 45 giri dall'etichetta privata dell'artista PDU e distribuito dalla EMI Italiana.\nIl disco.\nNel periodo di commercializzazione arriva a sfiorare il sesto posto della classifica settimanale (con un risultato leggermente inferiore rispetto al singolo precedente) per risultare in 46\u00aa posizione nella graduatoria annuale del 1973.\n\"Lamento d'amore\".\nScritto dalla coppia Riccardi / Albertelli, mai presente fra i brani di un album, \u00e8 noto nella raccolta \"Evergreens\" del 1974, pubblicata solo su musicassetta e con la stessa copertina del singolo. Rimarr\u00e0 inedito anche su Compact Disc fino al 1998, quando sar\u00e0 inserito nell'antologia \"Mina Studio Collection\".\nArrangiamento e direzione d'orchestra Pino Presti.\n\"Rudy\".\nEstratto dall'album \"Altro\" del 1972, il brano affronta il tema del suicidio della protagonista, una madre, insieme ai suoi figli.\nArrangiamento e direzione d'orchestra Massimo Salerno.\nTecnico del suono in entrambi i brani: Nuccio Rinaldis"}
{"id": "1984838", "revid": "599013", "url": "https://it.wikipedia.org/wiki?curid=1984838", "title": "Apostole del Sacro Cuore di Ges\u00f9", "text": "Le apostole del Sacro Cuore di Ges\u00f9 sono un istituto religioso femminile di diritto pontificio, fondato dalla beata Clelia Merloni: le suore di questa congregazione pospongono al loro nome la sigla A.S.C.J.\nStoria.\nLa congregazione venne fondata il 30 maggio 1894 a Viareggio da Clelia Merloni (1861-1930): nel 1900 la casa madre venne trasferita a Piacenza, dove il vescovo Giovanni Battista Scalabrini diede alle suore l'incarico di affiancare i missionari di San Carlo nell'assistenza agli emigrati, poi ad Alessandria e, nel 1916, a Roma.\nHa ricevuto il pontificio decreto di lode il 17 luglio 1921: l'istituto \u00e8 stato definitivamente approvato dalla Santa Sede il 24 marzo 1931 (le sue costituzioni il 17 ottobre 1941).\nAttivit\u00e0 e diffusione.\nIl fine delle apostole del Sacro Cuore \u00e8 quello di propagare la devozione al Sacro Cuore di Ges\u00f9 attraverso la catechesi, l'istruzione dei giovani e dei fanciulli e l'assistenza agli anziani e agli ammalati.\nLa congregazione \u00e8 presente in Italia, Albania, Svizzera, in America (Argentina, Cile, Brasile, Messico, Paraguay, Stati Uniti d'America, Uruguay), in Africa (Benin, Mozambico) e in Asia (Filippine, Taiwan): la sede generalizia \u00e8 a Roma.\nAl 31 dicembre 2005 l'istituto contava 1320 religiose in 195 case."}
{"id": "1984839", "revid": "1590006", "url": "https://it.wikipedia.org/wiki?curid=1984839", "title": "Carla", "text": "Origine e diffusione.\n\u00c8 la forma femminile del nome Carlo, derivante dal nome latino medievale \"Carolus\", a sua volta dalla radice germanica \"carl\" o \"karl\" (\"uomo\", \"maschio\", \"marito\", pi\u00f9 avanti mutato in \"uomo libero\").\nOnomastico.\nNessuna santa ha mai portato il nome \"Carla\"; l'onomastico si pu\u00f2 festeggiare lo stesso giorno del maschile (cio\u00e8 in genere il 4 novembre in memoria di san Carlo Borromeo), oppure in memoria di sante o beate di nome Carlotta o Carolina (che a volte sono chiamate anche \"Carla\", come nel caso della beata Charlotte o Carla Lucas, martire con altre compagne ad Avrill\u00e9 durante la Rivoluzione francese."}
{"id": "1984840", "revid": "729019", "url": "https://it.wikipedia.org/wiki?curid=1984840", "title": "Eduard Roschmann", "text": " Hauptsturmf\u00fchrer delle SS, fu il responsabile del ghetto di Riga, dove erano rinchiusi numerosi ebrei. Famoso come \"il macellaio di Riga\", Roschmann fu condannato per i crimini di guerra in contumacia e rimase un fuggitivo per il resto della sua vita post-bellica. Nascondendosi per la maggior parte in Argentina, Roschmann \u00e8 generalmente ritenuto un leader dell'organizzazione ODESSA.\nBiografia.\nNon riuscendo a diventare un avvocato, Roschmann lavor\u00f2 presso una fabbrica di birra e divenne un membro attivo nel Partito nazista austriaco. Dopo l'annessione dell'Austria da parte della Germania nel 1938, Roschmann entr\u00f2 cos\u00ec nelle Schutzstaffel (SS) e, in seguito, venne promosso al rango di hauptsturmf\u00fchrer.\nGhetto di Riga.\nNel 1941, Roschmann fu nominato comandante in seconda del ghetto a Riga, in Lettonia, che conteneva gli ebrei tedeschi durante la seconda guerra mondiale. \u00c8 stato riferito che Roschmann abbia deciso l'immediata eliminazione di molte donne, bambini e anziani direttamente al loro arrivo al campo, dato che risultavano pi\u00f9 preziosi da morti: i vestiti, i capelli e le otturazioni dentarie in oro dei morti venivano trattati infatti come un bene di cassa. Durante il suo incarico, si stima l'uccisione di circa 35000 persone. Nel campo di Riga i detenuti lavoravano tra l'altro diciotto ore al giorno, con una fatica fisica aggravata dalla fame e dal freddo. Roschmann pare fosse solito mettere in riga i prigionieri legandoli con i loro stessi vestiti e fucilarli insieme. Egli lasciava inoltre che i cani si nutrissero dei corpi dei prigionieri mentre ancora respiravano. La durezza delle condizioni del campo e il sadismo delle esecuzioni gli fecero guadagnare il famoso soprannome di \"Macellaio di Riga\".\nFuga e morte.\nL'avanzata dell'Armata Rossa sovietica convinse Roschmann a spostare a ovest la sua unit\u00e0 di SS usando, come copertura, il trasporto dei detenuti del campo. Questa ritirata cost\u00f2 la vita a migliaia di detenuti che, di fatto, durante il viaggio, non poterono usufruire di beni alimentari o di abbigliamento adatto e che furono costretti a marciare sulla neve, a pieno carico, attraverso rotte freddissime. Con l'avvicinarsi della sconfitta della Germania, Roschmann sfugg\u00ec al controllo delle autorit\u00e0 alleate e sovietiche fingendosi un caporale dell'esercito. Protetto da amici in Austria, fu fermato per ben due volte dalle autorit\u00e0 alleate, ma riusc\u00ec a scappare entrambe le volte. Riusc\u00ec a prendere contatto con l'organizzazione delle SS latitanti, ricevendo ospitalit\u00e0 a Roma, in un grande nascondiglio sotto l'egida del monaco Alois Hudal.\nSuccessivamente, Roschmann si rec\u00f2 in Argentina, dove il governo di Juan Domingo Per\u00f3n, favorevole agli anti-comunisti, gli diede, dopo qualche anno, la cittadinanza. L\u00ec avvi\u00f2 un'impresa di import export di legname che lo portava ad avere contatti in Germania. Nel 1977, dopo che la Germania occidentale chiese la sua estradizione, venne costretto a lasciare l'Argentina. Partito per il Paraguay, Roschmann mor\u00ec pi\u00f9 tardi, da fuggiasco, nel corso dello stesso anno, in seguito a un attacco di cuore.\nOdessa.\nSi ritiene che Roschmann rimase attivo nel contesto di Odessa, associazione segreta che aiutava le SS rifugiate e cercava di infiltrarle tra le istituzioni della Germania moderna. Egli divenne noto al grande pubblico grazie il romanzo di Frederick Forsyth, The Odessa File, in cui l'autore supponeva l'esistenza di Odessa in Germania; nel 1974, dal romanzo, fu anche tratto un film in cui Roschmann fu interpretato dall'attore austriaco Maximilian Schell. Il romanzo girava molto attorno alla figura di Roschmann, descrivendone realisticamente la vita e i misfatti; il marcato ricorso al personaggio di Roschmann fu suggerito dal cacciatore di nazisti Simon Wiesenthal, che credeva che il libro di Forsyth potesse contribuire a rintracciare il fuggitivo."}
{"id": "1984841", "revid": "2184761", "url": "https://it.wikipedia.org/wiki?curid=1984841", "title": "Ramazzotti", "text": ""}
{"id": "1984849", "revid": "125624611", "url": "https://it.wikipedia.org/wiki?curid=1984849", "title": "John Miceli", "text": "\u00c8 stato membro dei Blue \u00d6yster Cult e dei Rainbow, pur senza incidere alcun album. \u00c8 famoso per la lunga collaborazione con Meat Loaf, con cui ha inciso numerosi album."}
{"id": "1984850", "revid": "1386670", "url": "https://it.wikipedia.org/wiki?curid=1984850", "title": "Porte Saint Martin", "text": ""}
{"id": "1984851", "revid": "1305772", "url": "https://it.wikipedia.org/wiki?curid=1984851", "title": "D'Angi\u00f2", "text": ""}
{"id": "1984852", "revid": "1386670", "url": "https://it.wikipedia.org/wiki?curid=1984852", "title": "Porte St Martin", "text": ""}
{"id": "1984853", "revid": "287204", "url": "https://it.wikipedia.org/wiki?curid=1984853", "title": "Deoria", "text": " \nDeoria \u00e8 una suddivisione dell'India, classificata come \"municipal board\", di 104.222 abitanti, capoluogo del distretto di Deoria, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 26\u00b0 30' 17 N e 83\u00b0 47' 14 E e ha un'altitudine di 67 .\nSociet\u00e0.\nEvoluzione demografica.\nAl censimento del 2001 la popolazione di Deoria assommava a 104.222 persone, delle quali 54.737 maschi e 49.485 femmine. I bambini di et\u00e0 inferiore o uguale ai sei anni assommavano a 13.463, dei quali 7.009 maschi e 6.454 femmine. Infine, coloro che erano in grado di saper almeno leggere e scrivere erano 76.146, dei quali 43.229 maschi e 32.917 femmine."}
{"id": "1984854", "revid": "1386670", "url": "https://it.wikipedia.org/wiki?curid=1984854", "title": "Porte St-Martin", "text": ""}
{"id": "1984863", "revid": "439868", "url": "https://it.wikipedia.org/wiki?curid=1984863", "title": "Liceo Torricelli", "text": ""}
{"id": "1984868", "revid": "287204", "url": "https://it.wikipedia.org/wiki?curid=1984868", "title": "Etah (India)", "text": " \nEtah \u00e8 una suddivisione dell'India, classificata come \"municipal board\", di 107.098 abitanti, capoluogo del distretto di Etah, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 27\u00b0 37' 60 N e 78\u00b0 40' 0 E e ha un'altitudine di 169.\nSociet\u00e0.\nEvoluzione demografica.\nAl censimento del 2001 la popolazione di Etah assommava a 107.098 persone, delle quali 56.960 maschi e 50.138 femmine. I bambini di et\u00e0 inferiore o uguale ai sei anni assommavano a 15.427, dei quali 8.282 maschi e 7.145 femmine. Infine, coloro che erano in grado di saper almeno leggere e scrivere erano 73.340, dei quali 41.700 maschi e 31.640 femmine."}
{"id": "1984875", "revid": "287204", "url": "https://it.wikipedia.org/wiki?curid=1984875", "title": "Etawah", "text": " \nEtawah \u00e8 una suddivisione dell'India, classificata come \"municipal board\", di 211.460 abitanti, capoluogo del distretto di Etawah, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 26\u00b0 46' 0 N e 79\u00b0 1' 60 E e ha un'altitudine di 138 .\nSociet\u00e0.\nEvoluzione demografica.\nAl censimento del 2001 la popolazione di Etawah assommava a 211.460 persone, delle quali 112.833 maschi e 98.627 femmine. I bambini di et\u00e0 inferiore o uguale ai sei anni assommavano a 28.958, dei quali 15.344 maschi e 13.614 femmine. Infine, coloro che erano in grado di saper almeno leggere e scrivere erano 141.458, dei quali 81.224 maschi e 60.234 femmine."}
{"id": "1984879", "revid": "1543377", "url": "https://it.wikipedia.org/wiki?curid=1984879", "title": "Guido Radi", "text": "Biografia.\nNonostante la giovane et\u00e0 Guido Radi gi\u00e0 faceva parte della \"23\u00aa Brigata Garibaldi\", operante nella Maremma toscana. La notte tra il 7 e l'8 maggio del 1944, con altri 5 uomini usc\u00ec dalla base partigiana posta sulle Carline e si diresse verso il ponte sul torrente Pavone con l'intento di sabotare le linee elettriche e telefoniche. La mattina seguente i sei caddero in un'imboscata dei militi fascisti e nello scontro a fuoco rimasero gravemente feriti Alvaro Betti detto \"Ciocco\" e lo stesso Radi.\nIl primo venne trasportato d'urgenza alla base dai restanti partigiani, ma non super\u00f2 la notte successiva nonostante le cure mediche. Guido Radi venne invece colpito alle gambe, rimase sul campo e venne torturato dai fascisti per rivelare i nomi dei compagni. In risposta il giovane riusc\u00ec a sparare un ultimo colpo dal suo moschetto uccidendo uno dei torturatori, i quali non indugiarono a finire il giovane partigiano seppellendolo sul posto. In seguito i tedeschi recuperarono il corpo del Boscaglia straziandolo nel trasporto verso Massa Marittima, come deterrente per la popolazione maremmana.\nIl corpo straziato venne abbandonato nella piazza cittadina e fu recuperato da un'altra futura martire dei nazifascisti, Norma Parenti, che provvide alla sua sepoltura nel cimitero comunale, nonostante il diniego delle Autorit\u00e0.\nRiconoscimenti.\nIl nome \"Boscaglia\" venne successivamente ripreso dalla \"23\u00aa Brigata Garibaldi\", che continu\u00f2 a operare fra le province di Pisa, Siena e Grosseto per tutta la durata della guerra. A Radi vennero dedicate alcune ballate partigiane e un monumento sulla via che da Montieri porta a Massa Marittima."}
{"id": "1984880", "revid": "599013", "url": "https://it.wikipedia.org/wiki?curid=1984880", "title": "Thomas Willoughby Winterton", "text": "Ricopr\u00ec importanti incarichi dopo il secondo conflitto mondiale. Fu dal 1\u00ba gennaio 1950 al 1\u00ba agosto 1950 Alto Commissario per la zona britannica di occupazione dell'Austria e dal 1\u00ba aprile 1951 al 26 ottobre 1954 il comandante della zona anglo-americana del Territorio Libero di Trieste.\nEventi.\nDurante il suo mandato come comandante del GMA (Governo Militare Alleato) a Trieste, avvenne la cosiddetta Rivolta di Trieste: Winterton fu accusato dagli italiani di essere il principale responsabile dell'esito di questi incidenti in quanto comandante militare delle truppe britanniche, alle cui dipendenze stava proprio la Polizia Civile che spar\u00f2 sulla folla.\nL'8 novembre 1953, in occasione dei funerali delle vittime della Rivolta, Winterton si rec\u00f2 nella caserma della Polizia Civile per risollevare il morale delle truppe. Giunto in caserma si compliment\u00f2 con il \u00abnucleo mobile\u00bb per la condotta tenuta di fronte a quella che defin\u00ec una vera e propria rivolta, e disse che nessuno doveva sentire di aver sbagliato perch\u00e9 chi fa il proprio dovere non sbaglia mai. Poi rassicur\u00f2 che il reparto non sarebbe uscito in strada in quella giornata se non in estrema necessit\u00e0, caso nel quale sarebbe comunque stato chiamato per ultimo e con addosso il normale elmetto di feltro."}
{"id": "1984882", "revid": "125595734", "url": "https://it.wikipedia.org/wiki?curid=1984882", "title": "Referendum sull'autodeterminazione in Algeria", "text": "Il referendum sull'autodeterminazione dell'Algeria si svolse l'8 gennaio 1961.\nVenne chiesto ai francesi l'approvazione dell'autodeterminazione dell'Algeria.\nIl presidente della Repubblica era Charles de Gaulle, il Primo ministro era Michel Debr\u00e9.\nQuesito.\nIl quesito posto ai francesi fu:"}
{"id": "1984890", "revid": "170423", "url": "https://it.wikipedia.org/wiki?curid=1984890", "title": "National Basketball Association 2008-2009", "text": "La stagione della National Basketball Association 2008-2009 fu la 63\u00aa edizione del campionato NBA. La stagione si concluse con la vittoria dei Los Angeles Lakers, che sconfissero gli Orlando Magic per 4-1 nelle finali NBA.\n\u00c8 stata la prima stagione dal 1966-1967 senza una franchigia di Seattle, poich\u00e9 i Seattle SuperSonics sono stati trasferiti ad Oklahoma City, citt\u00e0 che per la prima volta nella storia \u00e8 rappresentata da una squadra: gli Oklahoma City Thunder.\nClassifiche.\nEastern Conference.\nAtlantic Division\nCentral Division\nSoutheast Division\nWestern Conference.\nNorthwest Division\nPacific Division\nSouthwest Division"}
{"id": "1984895", "revid": "300067", "url": "https://it.wikipedia.org/wiki?curid=1984895", "title": "Harry Gallatin", "text": ""}
{"id": "1984897", "revid": "149485", "url": "https://it.wikipedia.org/wiki?curid=1984897", "title": "Referendum sugli accordi di \u00c9vian", "text": "Il referendum sugli accordi di \u00c9vian, si \u00e8 svolto in Francia l'8 aprile 1962.\nIl presidente della Repubblica era Charles de Gaulle, il primo ministro era Michel Debr\u00e9.\nQuesito.\nIl quesito posto ai francesi fu (in sostanza) \u00abSiete voi per gli accordi di \u00c9vian che mettono fine alla guerra in Algeria?\u00bb"}
{"id": "1984898", "revid": "718859", "url": "https://it.wikipedia.org/wiki?curid=1984898", "title": "L'Alcibiade fanciullo a scola", "text": "L'Alcibiade fanciullo a scola \u00e8 un \"libretto da Carnevale\" scritto nel 1630 da Antonio Rocco e pubblicato, anonimo, a Venezia nel 1652. Pi\u00f9 che per il contenuto filosofico antireligioso, che fa capo al Libertinismo, \u00e8 celebre per la paradossale (nel senso che la parola \"paradosso\" ha in filosofia) apologia della pederastia che propone.\nIl testo.\nNel testo, dialogico, un insegnante cerca di persuadere il futuro generale greco Alcibiade, ancora \"fanciullo\", a intrattenere una relazione omosessuale.\nLa ragion d'essere della dissertazione, \u00e8 mettere pesantemente in discussione il concetto di \"natura\" prevalente nel pensiero filosofico, e soprattutto nella morale, dell'epoca:\nLa tormentata vicenda editoriale.\nIl lavoro ebbe una circolazione semiclandestina o comunque interna alla cerchia filosofico-politica dell'Accademia degli Incogniti, cui Rocco apparteneva, e quindi degli ultimi esponenti del Libertinismo filosofico italiano.\nL'indicazione dell'autore, sul frontespizio come \"D.P.A.\" era giocata in modo da poter essere interpretata come \"Divini Petri Aretini\" (\"del divino Pietro Aretino\"), mentre in realt\u00e0 nascondeva la molto pi\u00f9 pedestre indicazione \"Di Padre Antonio\".\nL'opera fu cos\u00ec inizialmente creduta dell'Aretino (salvo ovviamente nella cerchia in cui era nato) poi, nel 1850 un opuscolo per bibliofili di Giambattista Baseggio, stampato in soli 16 esemplari, in base a dati stilistici e argomentativi riconosceva correttamente l'appartenenza dell'opera alla cerchia libertina dell'Accademia degli Incogniti, proponendo (stavolta a torto) come autore Ferrante Pallavicino, lo scrittore pi\u00f9 celebre della cerchia in quanto aveva pagato con la vita i suoi attacchi alla morale cattolica e alla religione.\nPer molti decenni questo libriccino venne cos\u00ec creduto e citato come opera del Pallavicini, anche dopo che nel 1890 Achille Neri aveva rivelato che era stato scritto da Antonio Rocco, dimostrandolo definitivamente grazie ad una lettera inedita di Francesco Lored\u00e0n, uno degli esponenti di spicco dell'Accademia degli Incogniti (che si riuniva nel suo palazzo), che conosceva bene il Rocco, e che oggi si ritiene possa addirittura essere stato il primo editore.\nMesso all'Indice dei libri proibiti, epurato per il suo contenuto \"scandaloso\", in epoca moderna (quando attrasse l'attenzione dei bibliofili e degli eruditi) ne sopravvivevano solo 10 copie in tutto il mondo.\nNel 1882 il lavoro riapparve per l'editore Jules Gay di Parigi, in sole cento copie, che furono in gran parte sequestrate e distrutte. Tale vicenda ha fatto a lungo di tale libriccino una delle opere a stampa pi\u00f9 rare e ricercate. A sollecitare la ristampa e a preoccupare le autorit\u00e0 non era pi\u00f9, ormai, il contenuto filosofico e anti-religioso, bens\u00ec quello erotico. Si noti che il libretto non indulge nella descrizione di atti sessuali, limitandosi ad argomentare sui motivi per cui il rapporto fra persone dello stesso sesso non possa essere considerato \"contro natura\" e sia anzi raccomandabile.\nNel 1988 ne ha infine curato un'edizione critica la studiosa Laura Coci, che ha identificato negli originali superstiti due diverse edizioni del testo.\nDa tale riedizione hanno preso il via alcune traduzioni in lingua straniera."}
{"id": "1984902", "revid": "158286", "url": "https://it.wikipedia.org/wiki?curid=1984902", "title": "Premio Femina", "text": ""}
{"id": "1984903", "revid": "158286", "url": "https://it.wikipedia.org/wiki?curid=1984903", "title": "Premio F\u00e9n\u00e9on", "text": ""}
{"id": "1984904", "revid": "290948", "url": "https://it.wikipedia.org/wiki?curid=1984904", "title": "Passaggio di stato", "text": ""}
{"id": "1984905", "revid": "599013", "url": "https://it.wikipedia.org/wiki?curid=1984905", "title": "Ancelle del Sacro Cuore di Ges\u00f9 (Madrid)", "text": "Le ancelle del Sacro Cuore di Ges\u00f9 (in latino \"Ancillae Cordis Iesu\") sono un istituto religioso femminile di diritto pontificio: i membri di questa congregazione pospongono al loro nome la sigla A.C.I.\nStoria.\nLa congregazione venne fondata a Madrid da Rafaela Porras y Ayll\u00f3n (1850-1925): dietro consiglio del suo direttore spirituale, Antonio Ortiz de Urruela, entr\u00f2 nel noviziato della Societ\u00e0 di Maria Riparatrice assieme a sua sorella Pilar. Nel 1877 le Porras e altre quindici consorelle lasciarono il noviziato e, con l'autorizzazione del cardinale Juan de la Cruz Ignacio Moreno y Maisonave (arcivescovo di Toledo e primate di Spagna), iniziarono a condurre vita comune, dando vita alla nuova congregazione delle ancelle del Sacro Cuore di Ges\u00f9.\nL'istituto venne canonicamente eretto come congregazione di diritto diocesano il 14 aprile 1877; ha ottenuto il pontificio decreto di lode nel 1886 ed \u00e8 stata approvata definitivamente dalla Santa Sede il 29 gennaio 1887; le sue costituzioni sono state approvate il 25 settembre 1894.\nLa fondatrice \u00e8 stata canonizzata da papa Paolo VI nel 1977.\nAttivit\u00e0 e diffusione.\nLe ancelle del Sacro Cuore si dedicano soprattutto all'istruzione della giovent\u00f9, specialmente dei pi\u00f9 poveri. La spiritualit\u00e0 della congregazione, ispirata a quella di Ignazio di Loyola, \u00e8 espiatoria e riparatrice.\nLe suore sono presenti in Europa (Francia, Irlanda, Italia, Portogallo, Regno Unito, Spagna), in America (Argentina, Bolivia, Cile, Colombia, Ecuador, Panama, Per\u00f9, Stati Uniti d'America, Uruguay), in Asia (Filippine, Giappone, India) e Africa (Camerun). La sede generalizia \u00e8 a Roma.\nAl 31 dicembre 2005 l'istituto contava 1.311 religiose in 132 case."}
{"id": "1984906", "revid": "123835362", "url": "https://it.wikipedia.org/wiki?curid=1984906", "title": "Tommy Zvoncheck", "text": "Dopo aver militato in vari gruppi, nel 1985 entra nei Blue \u00d6yster Cult per sostituire Allen Lanier. Rimane nel gruppo fino al 1987."}
{"id": "1984907", "revid": "23390", "url": "https://it.wikipedia.org/wiki?curid=1984907", "title": "Accademia degli incogniti", "text": ""}
{"id": "1984908", "revid": "149485", "url": "https://it.wikipedia.org/wiki?curid=1984908", "title": "Referendum sull'allargamento della CEE", "text": "Il referendum sull'allargamento della Comunit\u00e0 Economica Europea, fu un referendum svoltosi in Francia il 23 aprile 1972.\nRisultati.\nApprovate le nuove prospettive che si aprono in Europa, il progetto di legge sottoposto al popolo francese dal Presidente della Repubblica, ed autorizzate la ratifica del Trattato relativo all'adesione di Regno Unito, Danimarca, Irlanda e Norvegia alle Comunit\u00e0 europee?"}
{"id": "1984911", "revid": "123849903", "url": "https://it.wikipedia.org/wiki?curid=1984911", "title": "Jules Radino", "text": "\u00c8 noto per essere il batterista della rock band Blue \u00d6yster Cult dal 2004. Nel frattempo collabora anche con altri artisti."}
{"id": "1984913", "revid": "858648", "url": "https://it.wikipedia.org/wiki?curid=1984913", "title": "Blocco Triestino", "text": "Il Blocco Triestino \u00e8 stato un partito politico sorto a Trieste nel secondo dopoguerra. Questo movimento, che si proponeva l'attuazione del Territorio Libero di Trieste, era costituito in prevalenza da proprietari di piccole imprese commerciali, di industrie e di istituti finanziari.\nIl capo storico del movimento fu l'avvocato Mario Stocca. Il Blocco si differenziava dal Fronte dell'Indipendenza per il Libero Stato Giuliano per l'orientamento politico. Infatti, rappresentava nell'indipendentismo triestino la corrente di destra mentre il Fronte costituiva l'ala di sinistra. Il pi\u00f9 noto esponente del Blocco fu lo scrittore e storico triestino Fabio Cusin che dal 1952 al 1955, anno della sua morte, ricopr\u00ec la carica di consigliere comunale. Il Blocco e il Fronte si unirono nel 1956 e formarono l'Unione Triestina per concorrere alle elezioni amministrative di quell'anno. Il partito non fu per\u00f2 ammesso alle elezioni per cavilli burocratici e l'indipendentismo venne cos\u00ec privato dei suoi rappresentanti."}
{"id": "1984917", "revid": "232551", "url": "https://it.wikipedia.org/wiki?curid=1984917", "title": "Referendum sull'autodeterminazione in Nuova Caledonia", "text": "Il referendum sull'autodeterminazione della Nuova Caledonia fu un referendum svoltosi in Francia il 6 novembre 1988 con cui si chiedeva ai francesi l'approvazione degli Accordi di Matignon del 16 giugno che prevedevano l'autodeterminazione della Nuova Caledonia.\nQuesito.\n\"Approvate voi il progetto di legge sottoposto al popolo francese dal Presidente della Repubblica e contenente disposizioni statutarie e preparatorie alla autodeterminazione della Nuova Caledonia?\""}
{"id": "1984919", "revid": "124570307", "url": "https://it.wikipedia.org/wiki?curid=1984919", "title": "Uragano Ike", "text": "L'uragano Ike ([a\u026ak]) \u00e8 stata la nona tempesta, il quinto uragano e il terzo pi\u00f9 grande uragano della stagione atlantica del 2008.\n\u00c8 un uragano del tipo Capo-Verde; \u00e8 nato come disturbo tropicale vicino alla costa africana alla fine di agosto, poi ha fatto rotta verso Capo Verde sviluppandosi lentamente. Il primo settembre diventa una tempesta tropicale occidentale delle Isole di Capo Verde.\nIl 4 settembre diventa un uragano di categoria 4.\nHa fatto 143 morti, principalmente ad Haiti, ma ha colpito anche Stati Uniti d'America e Cuba con danni per un totale di 31 miliardi di dollari. Quando fu degradato a tempesta tropicale, una parte colp\u00ec Indianapolis, durante il Gran Premio motociclistico di Indianapolis, valido per il Motomondiale, causando l'annullamento della Classe 250 e la fine anticipata della MotoGP e della classe 125. L'uragano si \u00e8 dissipato il 16 settembre. \u00c8 diventata la tempesta pi\u00f9 letale del 2008 e il suo nome Ike \u00e8 stato ritirato diversi mesi dopo. In seguito si vociferava che la tempesta prendesse il nome da un personaggio di Fire Emblem, ma da allora la stampa si \u00e8 opposta.\nStoria Meteorologica.\nLe origini di questa tempesta sono state fatte risalire a un'onda tropicale ben definita identificata per la prima volta dal centro nazionale degli uragani appena all'interno della costa occidentale dell'Africa il 28 agosto 2008. Nonostante lo sviluppo di un'area di bassa pressione associata all'onda e segni di organizzazione in condizioni favorevoli vicino alle isole di Capo Verde, il sistema \u00e8 stato in grado di generare solo attivit\u00e0 temporalesca intermittente. L'ampia bassa pressione ha continuato a seguire verso ovest ed \u00e8 stata considerata sufficientemente organizzata da essere classificata come una depressione tropicale alle 6:00 UTC del 1 settembre 2008. A questo punto, la tempesta aveva tracciato 780 miglia (1260 chilometri) a ovest di Capo Verde. Sebbene la post-analisi abbia indicato che la depressione ha raggiunto la forza di una tempesta tropicale alle 12:00 UTC di quel giorno, operativamente il centro nazionale per gli uragani ha iniziato a emettere avvisi su Ike tre ore dopo, momento in cui il sistema aveva gi\u00e0 guadagnato numerose bande di pioggia curve e un deflusso ben consolidato. Nelle ore successive, Ike ha sviluppato ulteriori bande di pioggia, ma non \u00e8 riuscito a sviluppare un'area di convezione centralizzata a causa della presenza di aria secca a sud della tempesta e della sua posizione in un'area con temperature superficiali del mare solo marginalmente favorevoli. Questi fattori furono anche responsabili della lenta tendenza allo sviluppo di Ike iniziata dopo la formazione.\nIl graduale rafforzamento di Ike ha iniziato ad accelerare all'inizio del 3 settembre 2008 con il rafforzamento di un'intensa fascia di pioggia intorno al centro della tempesta. All'incirca alle 15:00 UTC di quel giorno, l'imaging a microonde indicava che un occhio primordiale si stava sviluppando all'interno della tempesta tropicale che si intensificava. Seguendo verso nord-ovest, il centro nazionale degli uragani ha aggiornato Ike allo stato di uragano alle 18:00 UTC in base a stime oggettive dell'intensit\u00e0 del satellite e all'aspetto dell'occhio sulle immagini satellitari visibili. Durante questo periodo, Ike era centrata a 690 miglia (1110 chilometri) a est-nord-est delle Isole Sottovento e seguiva l'ovest-nord-ovest a causa di una cresta subtropicale indebolita a nord-est. Il posizionamento di Ike in un'area praticamente priva di wind shear ha permesso all'uragano di subire un'intensificazione esplosiva nonostante i venti sfavorevoli di livello superiore a nord, raggiungendo la maggiore forza dell'uragano sei ore dopo la sua designazione come uragano. Alle 06:00 UTC del 4 settembre 2008, Ike ha raggiunto il picco con venti massimi sostenuti di 145 miglia all'ora (233 chilometri all'ora) e una pressione barometrica minima di 935 millibar (27,6 pollici di mercurio), rendendo la tempesta una categoria 4 su la scala del vento dell'uragano. Dopo aver raggiunto il picco di forza, una cresta di alta pressione a ovest della tempesta si \u00e8 rafforzata, costringendo Ike a seguire verso sud-ovest, un percorso insolito per il periodo dell'anno. Tuttavia, questa pista ha anche portato la tempesta in un'area di forte wind shear, causando la struttura asimmetrica della tempesta verso la fine del 4 settembre e l'indebolimento, scendendo brevemente sotto lo stato di uragano maggiore il 6 settembre mentre 150 miglia (240 chilometri) a est di Grand Isola Turca. Anche se il wind shear \u00e8 diminuito e ha permesso la reintensificazione, Ike avrebbe fluttuato in forza nei prossimi giorni. Dopo essere passato vicino alle Isole Turks e Caicos, Ike ha fatto il suo primo approdo a Inagua alle Bahamas alle 13:00 UTC del 7 settembre 2008 con venti di 125 miglia all'ora (201 chilometri all'ora).\nDopo aver superato Inagua, lo sviluppo di un doppio eyewall, una caratteristica che di solito denota l'inizio di un ciclo di sostituzione del eyewall, ha leggermente indebolito Ike alla fine del 7 settembre 2008. Tuttavia, Ike \u00e8 stato in grado di intensificare e raggiungere l'intensit\u00e0 della Categoria 4 per l'ultima volta prima di atterrare vicino a Cabo Lucrecia, sulla costa della provincia di Holgu\u00edn a Cuba, entro le 00:00 UTC del giorno successivo. Sebbene Ike sia rimasto ben definito per la maggior parte della sua traversata dell'est di Cuba, il nucleo dell'uragano era stato interrotto quando aveva raggiunto il Mar dei Caraibi dopo aver trascorso alcune ore sulla terraferma. Nel corso del giorno successivo, Ike ha seguito verso ovest, parallelamente alla costa meridionale di Cuba senza molta intensificazione; a volte il centro dell'uragano si trovava entro 12 miglia (19 chilometri) dall'isola. Intorno alle 14:00 UTC del 9 settembre 2008, Ike ha fatto un secondo approdo cubano, questa volta a Punta La Capitana a Pinar del Rio, con venti di 80 miglia all'ora (130 chilometri all'ora). Circa sei ore dopo, l'uragano \u00e8 emerso nel Golfo del Messico come un sistema leggermente indebolito.\nNonostante il monitoraggio sull'acqua, la prolungata interazione di Ike con Cuba aveva notevolmente interrotto il nucleo del sistema e, invece di rafforzarsi e fondersi rapidamente, il campo del vento della tempesta invece \u00e8 cresciuto e ne \u00e8 seguita solo un'intensificazione graduale. A causa del nucleo interno relativamente piccolo della tempesta e dell'intensit\u00e0 delle fasce di pioggia esterne, si \u00e8 verificato un ciclo di sostituzione degli occhi, impedendo a Ike di intensificarsi rapidamente. Pi\u00f9 o meno allo stesso tempo, un'area di alta pressione si \u00e8 rafforzata a nord dell'uragano, spingendo il ciclone pi\u00f9 a ovest di quanto inizialmente previsto. Spostandosi sulle acque calde della corrente di anello, Ike ha raggiunto un minimo secondario di pressione barometrica alle 00:00 UTC con una stima di 944 millibar (27.9 pollici di mercurio); anche se i venti continuerebbero a rafforzarsi in seguito, la pressione della tempesta aumenterebbe. Alla fine del 12 settembre 2008, Ike aveva raggiunto il limite occidentale della vicina area di alta pressione e aveva iniziato a curvare verso nord. La formazione di un occhio appena prima dell'approdo ha provocato un leggero aumento dei venti e alle 7:00 UTC del 13 settembre 2008, Ike \u00e8 atterrato all'estremit\u00e0 nord-est dell'isola di Galveston in Texas, con una pressione barometrica minima di 950 millibar (28 pollici di mercurio) e venti sostenuti di 110 miglia all'ora (180 chilometri all'ora), rendendo Ike un uragano di categoria 2. Dopo aver tracciato l'entroterra, Ike si \u00e8 indebolito mentre accelerava verso nord e poi verso nord-est, indebolendo allo stato di tempesta tropicale a est della Palestina, in Texas, alla fine del 13 settembre e successivamente diventando un potente ciclone extratropicale il 14 settembre sugli Ozarks. Segu\u00ec una fase di indebolimento pi\u00f9 costante e, dopo aver percorso l'Ontario meridionale e il Quebec, i resti di Ike furono assorbiti da un altro basso extratropicale vicino al fiume San Lorenzo, il 15 settembre."}
{"id": "1984922", "revid": "599013", "url": "https://it.wikipedia.org/wiki?curid=1984922", "title": "Lambayeque", "text": ""}
{"id": "1984924", "revid": "767487", "url": "https://it.wikipedia.org/wiki?curid=1984924", "title": "Referendum sul Trattato di Maastricht", "text": "Il referendum sul trattato di Maastricht del 20 settembre 1992 fu un referendum svoltosi in Francia il 20 settembre 1992.\nQuesito.\nApprovate voi il progetto di legge sottoposto al popolo francese dal Presidente della Repubblica autorizzante la ratifica del trattato sull'Unione Europea?"}
{"id": "1984925", "revid": "1728", "url": "https://it.wikipedia.org/wiki?curid=1984925", "title": "Maricoltura", "text": ""}
{"id": "1984927", "revid": "204012", "url": "https://it.wikipedia.org/wiki?curid=1984927", "title": "Piscicoltura", "text": ""}
{"id": "1984928", "revid": "228587", "url": "https://it.wikipedia.org/wiki?curid=1984928", "title": "Internet key exchange", "text": " \nIn telecomunicazioni l'Internet key exchange (IKE) in italiano \"scambio di chiavi su Internet\" \u00e8 un protocollo usato non solo per lo scambio di chiavi (keys), ma anche per implementare una security association (SA) o associazione di sicurezza nella suite di protocolli IPSec.\nDescrizione.\nIn generale si occupa:\nIKE \u00e8 un protocollo molto flessibile, pu\u00f2 supportare anche l'autenticazione basata su \"segreti\" pre condivisi, detti \"Master Keys\".\nTuttavia \u00e8 anche molto complesso, possiede molte opzioni, sotto protocolli alternativi, ecc.\nIKE \u00e8 nato come evoluzione/unione di diversi altri algoritmi, tra i quali i pi\u00f9 importanti sono:\nIn generale possiamo dire che IKE combina le potenzialit\u00e0 dei pacchetti generati dal protocollo ISAKMP e lo scambio dati del protocollo Oakley, che si basano sul protocollo Diffie-Hellman."}
{"id": "1984932", "revid": "2044019", "url": "https://it.wikipedia.org/wiki?curid=1984932", "title": "Josh Flitter", "text": "Carriera.\nHa interpretato la parte di Corky in \"Nancy Drew\", Eddie in \"Il pi\u00f9 bel gioco della mia vita\" e ha prestato la voce a Rudy nella versione americana di \"Ortone e il mondo dei Chi\".\nHa inoltre partecipato come guest-star nell'episodio \"I babysitter\" della seconda stagione di \"Phil dal futuro\" prodotto dalla Disney.\nDoppiatori italiani.\nDa doppiatore \u00e8 sostituito da: "}
{"id": "1984933", "revid": "36426", "url": "https://it.wikipedia.org/wiki?curid=1984933", "title": "Luigi Stefanini", "text": "Biografia.\nNasce a Treviso, il 3 novembre del 1891, secondogenito di quattro fratelli, in una famiglia cattolica il cui padre Giovanni gestisce una tintoria, mentre la madre Lucia de Mori, diplomata maestra elementare, si dedica interamente alla casa e la cura dei suoi figli.\nFin da giovane, \u00e8 attivo nelle associazioni e nei movimenti cattolici del trevigiano, iscrivendosi a Giovent\u00f9 Cattolica dove assumer\u00e0 presto l'incarico di presidente diocesano. Qui maturer\u00e0 la vocazione di educatore, seguendo, in particolare, gli insegnamenti contenuti nell'enciclica \"Rerum Novarum\" di Leone XIII. Opera pure nel sindacato cattolico dei lavoratori. \nDopo il diploma presso il Liceo Classico Antonio Canova nel 1910, dove ha fra gli altri Paolo Rotta come insegnante di storia e filosofia, nello stesso anno si iscrive alla Facolt\u00e0 di Lettere e Filosofia dell'Universit\u00e0 di Padova. Nell'ateneo patavino, la corrente del positivismo \u00e8 tra le pi\u00f9 seguite, ma in controtendenza Stefanini decide di scrivere la propria tesi su Maurice Blondel, esponendovi le proprie critiche sull'opera del filosofo francese, avendo Antonio Aliotta come relatore, con cui si laurea in filosofia nel 1914. Nel periodo di studi padovano, inizia a frequentare anche il circolo universitario cattolico di Giacomo Zanella e, subito dopo la laurea, inizia a insegnare nelle scuole pubbliche.\nMentre completa gli studi universitari, inizia gi\u00e0 a respirarsi aria di guerra in Italia, ma come molti giovani cattolici, pur favorevole ad una posizione di neutralit\u00e0 nei confronti della guerra, viene comunque chiamato alle armi nel 1915. Terminato il conflitto, uscendone con il grado di capitano e una croce al merito di guerra, nel 1919 consegue pure una seconda laurea in lettere all'Universit\u00e0 di Padova, con una tesi sul pensiero estetico di Gian Vincenzo Gravina, nonch\u00e9 riprende l'insegnamento nelle scuole.\nNel 1920 \u00e8 eletto consigliere del Comune di Treviso ma, nel 1921, la violenza dello squadrismo fascista investe anche il trevigiano. Stefanini si oppone con fermezza a tale ideologia, evidenziando l'inconciliabilit\u00e0 di cristianesimo e fascismo, dimettendosi nel 1922 e dedicandosi completamente all'insegnamento, che ora \u00e8 la sua occupazione principale e che condurr\u00e0 sempre secondo una pedagogia ispirata ai principi cristiani, costantemente attento e sensibile sia ai bisogni che agli interessi degli studenti. Nello stesso periodo, si dedica con scrupolo alla stesura di apprezzati testi didattici di storia e filosofia, nonch\u00e9 di pedagogia secondo un indirizzo cristiano. \nConseguita la libera docenza in pedagogia nel 1925, nello stesso anno ottiene, per incarico, l'insegnamento di questa disciplina all'Universit\u00e0 di Padova, nonch\u00e9 si sposa con Maria Javicoli, da cui avr\u00e0 tre figli, Elena, Paolo e Lucia. In quegli anni, oltre ad iscriversi al Partito Nazionale Fascista, affianca l'insegnamento nelle scuole pubbliche a quello universitario fino al 1936 quando, vinto l'ordinariato, ha una cattedra di storia della filosofia alla Facolt\u00e0 di Magistero dell'Universit\u00e0 di Messina che tiene fino al 1938 quando si trasferisce a Padova, alla cattedra di pedagogia, quindi a quella di storia della filosofia nel 1940 che terr\u00e0 fino alla morte prematura, nel 1956. Al contempo, tiene per incarico l'insegnamento di estetica a Padova e quello di pedagogia all'Universit\u00e0 di Venezia, nonch\u00e9 sar\u00e0 preside della Facolt\u00e0 di Lettere e Filosofia dell'ateneo patavino nel triennio 1941-43.\nNel dopoguerra, riabilitato alla propria cattedra e all'insegnamento universitario, si dedica prevalentemente allo studio e la ricerca, ma partecipando anche alla riorganizzazione della filosofia cattolica italiana, in particolare promuovendo incontri, convegni e riunioni all'Istituto Aloisianum dei padri gesuiti di Gallarate, che diventer\u00e0 poi il Centro di studi filosofici di Gallarate, per primo diretto da Carlo Gianon.\nSocio corrispondente dell\u2019\"Istituto veneto di scienze, lettere ed arti\", nonch\u00e9 socio effettivo dell\u2019\"Accademia patavina di scienze, lettere ed arti\", ricevette il premio della R. Accademia d'Italia nel 1933 per le discipline filosofiche, e il premio Marzotto per la filosofia nel 1953, nonch\u00e9 fu membro dei consigli direttivi della Societ\u00e0 filosofica italiana e del Centro Studi filosofici di Gallarate. Nel 1956 ha poi fondato a Padova la \"Rivista di estetica\", della quale ha potuto dirigere solo il primo fascicolo dell'annata 1956, e a cui gli subentrer\u00e0 Luigi Pareyson. Fra i suoi allievi, ricordiamo Armando Rigobello, Giovanni Santinello, Ezio Riondato, Giovanni M. Pozzo.\nGli saranno intitolate delle scuole medie statali di Treviso e Padova, nonch\u00e9 l'ex Istituto magistrale di Mestre.\nAttivit\u00e0 e pensiero.\nStefanini \u00e8 stato uno dei pi\u00f9 importanti filosofi italiani di ispirazione cristiana, nonch\u00e9 uno dei maggiori rappresentanti dello spiritualismo cristiano. Partendo sempre dalla filosofia cristiana, ha riesaminato storicamente e criticamente diverse correnti del pensiero filosofico, fra cui lo storicismo, la filosofia dell'azione, il neoidealismo, la fenomenologia, l'esistenzialismo, lungo il corso della storia della filosofia, dagli antichi (fra i quali Platone, Sant'Agostino, Bonaventura, San Tommaso), fino ai moderni (Vincenzo Gioberti, Maurice Blondel, Antonio Rosmini ed altri), sulla scia della sua prima formazione giovanile incentrata su uno stretto connubio fra prospettiva storica e dimensione teoretica.\nInteressato pure all'estetica, su cui ha scritto molti lavori, il contributo pi\u00f9 importante dello Stefanini \u00e8 frutto della sua costante riflessione su personalismo e spiritualismo, grazie alla quale il rapporto soggetto-oggetto viene interpretato in termini di alterit\u00e0, di altro da s\u00e9, prospettiva \u2013 questa \u2013 che permetter\u00e0 di concepire il singolo individuo come membro di una comunit\u00e0. Questo rapporto soggetto-oggetto, da un tale punto di vista, sar\u00e0 concepito come il momento fondante di ogni comunit\u00e0 di esseri umani in relazione fra loro. Le pi\u00f9 importanti problematiche connesse a questi principi di base, saranno poi affrontate dallo Stefanini nelle due opere fondamentali \"Metafisica della persona\" (1950) e \"Personalismo sociale\" (1952). \nStrettamente connesse a queste tematiche filosofiche, poi, sono quelle didattico-pedagogiche aperte e portate avanti dallo Stefanini pressoch\u00e9 durante l'intero suo periodo di attivit\u00e0, dai primi anni formativi fino agli ultimi della maturit\u00e0, in continuo ripensamento e progressiva rivisitazione.\nPer quanto concerne poi la sua vasta produzione scientifica, ricordiamo solo che, nel periodo compreso fra il 1940 e il 1950, d\u00e0 alle stampe le seguenti, notevoli pubblicazioni: \"L'esistenzialismo di M. Heidegger\" (1944)\", Spiritualismo cristiano\" (1944)\", Gioberti\" (1947), \"Il dramma filosofico della Germania\" (1948), \"Metafisica della persona ed altri saggi\" (1950), \"Esistenzialismo ateo ed esistenzialismo teistico\" (1952), \"Personalismo sociale\" (1952), \"Estetica\" (1953)\", Trattato di estetica\" (1955); viene pubblicata postuma poi la raccolta di scritti intitolata \"Personalismo filosofico\" (1956).\nOpere principali.\nPer l'elenco completo degli scritti di Stefanini si rimanda alla relativa pagina online curata dalla Fondazione \"Luigi Stefanini\"."}
{"id": "1984935", "revid": "118530828", "url": "https://it.wikipedia.org/wiki?curid=1984935", "title": "Tongva", "text": "I tongva sono un popolo nativo americano che viveva nell'area attorno a Los Angeles, California (USA), prima dell'arrivo degli europei.\nAi tongva ci si riferisce usualmente come la trib\u00f9 gabriele\u00f1o/tongva, seguendo la tradizione spagnola di chiamare le trib\u00f9 con il nome delle missioni nelle vicinanze, in questo la missione di San Gabriele Arcangelo. Analogamente, le denominazioni coloniali delle trib\u00f9 fernande\u00f1o/tongva e nicole\u00f1o/tongva derivato dalle missioni di riferimento (rispettivamente \"San Fernando Rey de Espa\u00f1a\" e \"San Nicolas Island\").\nEtimologia.\nTongva significa \"popolo della terra\" nella lingua tongva, una lingua della famiglia uto-azteca."}
{"id": "1984936", "revid": "466539", "url": "https://it.wikipedia.org/wiki?curid=1984936", "title": "Front Innocent", "text": " \u00e8 un anime hentai prodotto in Giappone l'11 novembre 2004 dal mangaka Satoshi Urushihara autore di titoli come Plastic Little e Chirality. All'episodio zero, una specie di introduzione, \u00e8 successivamente seguito il primo episodio della serie in data 10 marzo 2005.\nL'anime si fa apprezzare per la cura maniacale dei dettagli, cosa non frequente per i prodotti hentai e per l'eccellente colonna sonora. Anche se durante i titoli di coda sono presenti alcune scene del secondo episodio attualmente non si hanno ancora notizie al riguardo.\nStoria.\nFin da piccoli Faye, John e Sophia sono legati da una fortissima amicizia che va al di l\u00e0 del proprio rango sociale e durante un'assolata giornata i tre si fanno la promessa di prendersi cura l'uno dell'altro per sempre. Faye per\u00f2 \u00e8 dovuta partire per studiare da sua zia Martha e si \u00e8 assentata per due mesi ed in questo periodo ha lasciato la cura del suo amato John a Sophia. Questa fa di tutto per rendere felice John e si dona lui ogni qualvolta lui la desideri ma entrambi non hanno nel cuore altri che Faye.\nDi ritorno a casa Faye trova suo padre Michael che copula con le donne della servit\u00f9 ma non se ne preoccupa essendo una cosa del tutto normale nella loro residenza. Infatti le uniche persone vestite presenti sono quelle di un certo rango sociale oltre a Sophia. Faye va alla ricerca dei suoi due amici e li trova nel fienile nudi dopo che essi avevano appena finito di copulare. I due l'accolgono e la spogliano e Faye comincia a fare l'amore con John alternandosi a Sophia. Durante il rapporto fra John e Sophia il padrone li vede e durante la cena chiede a Faye se nel pomeriggio si fosse divertita, col risultato di mettere i tre in imbarazzo.\nDurante la notte Faye ringrazia Sophia per quello che ha fatto in sua assenza e mantiene la promessa ad ella fatta donandosi a lei per la notte. Il proprietario terriero giunto alla fattoria consegna un invito a Michael per i tre ragazzi alla festa che si tiene nella sua propriet\u00e0, le giovani e spensierate ragazze non sanno nulla del pericolo che incombe su di loro, solo John ha intuito i veri intenti di Lord Mark."}
{"id": "1984938", "revid": "767487", "url": "https://it.wikipedia.org/wiki?curid=1984938", "title": "Total Chaos", "text": "I Total Chaos sono un gruppo hardcore punk statunitense formati a Pomona Valley, California, nel 1988."}
{"id": "1984939", "revid": "110157", "url": "https://it.wikipedia.org/wiki?curid=1984939", "title": "La mente nuova dell'imperatore", "text": "La mente nuova dell'imperatore \u00e8 un saggio scientifico del fisico e matematico Roger Penrose pubblicato nel 1989 e nel 1991 in Italia da Rizzoli.\nTratta le tematica della coscienza umana, della macchina di Turing, dei computer quantistici oltre che a un breve excursus storico della fisica."}
{"id": "1984940", "revid": "1687175", "url": "https://it.wikipedia.org/wiki?curid=1984940", "title": "Car\u00e8 Alto", "text": "Il Car\u00e8 Alto (3465 m s.l.m.) \u00e8 una montagna delle Alpi Retiche meridionali, nel gruppo dell'Adamello. Cima isolata e imponente, \u00e8 la principale del settore orientale del gruppo, seconda solo all'Adamello.\nSi trova tra val Rendena e val di Fumo, in Trentino-Alto Adige (Provincia di Trento).\nDescrizione.\nIl Car\u00e8 Alto si trova sulla pi\u00f9 orientale e pi\u00f9 lunga delle grandi dorsali nord-sud del gruppo dell'Adamello: quella che dalla val Genova, con uno sviluppo di 50 chilometri, si spinge a sud fin sopra a Daone. Essa forma le creste nord e sud della montagna, che scendono rispettivamente verso la vedretta di Lares e verso il passo delle Vacche, e separano la val di Fumo (a ovest) dalle laterali della val Rendena (a est). Dalla vetta - o dai suoi pressi - scendono altre due creste: la marcata cresta est, sulla quale si trova il rifugio Car\u00e8 Alto, e la cresta sud est, che scende alla bocca di Conca e poi volge a est, separando la valle di Borzago dalla valle di San Valentino.\nLe creste est e nord racchiudono le vedrette di Lares e di Niscli, che culminano nella \"pala ghiacciata\" della cima. Tra le creste sud e sud-est scende con un salto roccioso la parete sud. Verso la val di Fumo scende la pi\u00f9 vasta e imponente parete sud-ovest.\nIl nome \"Car\u00e8\", diffuso originariamente in val di Fumo e riportato nell'Atlante del Tirolo del 1823, sembra aver radice nella parola latina \"carex\", che indica una pianticella frequente nei terreni paludosi ai piedi della montagna.\nPrima ascensione.\nLa prima ascensione fu compiuta l'8 agosto 1865 dagli inglesi H.F. Montgomery e S. Taylor, provenienti da Borzago, per la vedretta di Lares. L'Adamello e la Presanella erano stati saliti l'anno precedente.\nItinerari.\nIl Car\u00e8 Alto \u00e8 stato risalito da tutte le creste e da tutti i versanti, ma pochi sono gli itinerari ancora regolarmente ripetuti. I pi\u00f9 frequentati sono quelli in partenza dal rifugio Car\u00e8 Alto.\nUn itinerario interessante percorre la \"cresta sud ovest\", con partenza dal bivacco Segala. Esso segue un percorso attrezzato dagli austriaci durante la prima guerra mondiale, ma le attrezzature originali sono in stato di abbandono e quindi inutilizzabili; brevi tratti sono stati riattrezzati con cavo metallico (ore 4; AD II+).\nIl Car\u00e8 Alto \u00e8 un'ambita meta scialpinistica. La salita si svolge per la vedretta di Lares e la pala ghiacciata (PD+ BSA). Dalla valle di Borzago si sale spesso direttamente per la conca di Niscli senza passare dal rifugio; altrimenti, per scendere dal rifugio nella conca di Niscli, non si passa dal Bus de Gat ma da una bocchetta poco pi\u00f9 a monte (2510\u00a0m circa). Dal rifugio, con ottimo innevamento, viene talvolta salito anche il ripido canale est (45 gradi), ormai impraticabile d'estate.\nLa Grande Guerra.\nDurante la prima guerra mondiale il gruppo dell'Adamello fu terreno di importanti operazioni belliche. Il confine tra Regno d'Italia (a ovest, Valcamonica) e l'Impero austro-ungarico (a est, valli Giudicarie e Rendena), attraversava il gruppo passando da Monte Fumo, Cresta Croce, Monte Mandrone, Punta del Castellaccio, fino al passo del Tonale.\nNella primavera del 1916 gli alpini italiani erano attestati al rifugio Garibaldi e gli austriaci presidiavano la dorsale Monte Fumo - Lobbia Alta e la dorsale Corno di Cavento - Crozzon di Folgorida, con basi al rifugio Mandrone e al rifugio Car\u00e8 Alto.\nL'area del Car\u00e8 Alto aveva quindi grande importanza logistica e strategica, che si accrebbe ancora dopo la conquista italiana del Crozzon di Lares (29 aprile 1916) e del Corno di Cavento (15 giugno 1917). La zona del rifugio era attrezzata come una cittadella militare, servita da cinque teleferiche, da una centrale elettrica e da centrali telefoniche. Sulla cresta est tra il rifugio e la cima, alla bocchetta del cannone, fu installato un cannone Skoda - ora restaurato nella sua postazione originale. La vetta stessa non fu mai oggetto di attacchi, ma fu presidiata e servita con una teleferica; le creste est e sud-ovest furono integralmente attrezzate; una galleria scendeva nel ghiaccio della pala ghiacciata e traversava la vedretta di Lares fino ai denti del Folletto. I resti del presidio militare sono ancora chiaramente visibili nei pressi della vetta."}
{"id": "1984942", "revid": "628767", "url": "https://it.wikipedia.org/wiki?curid=1984942", "title": "Lambayeque (citt\u00e0)", "text": "Lambayeque \u00e8 una citt\u00e0 costiera del Per\u00f9 settentrionale, nella regione di Lambayeque, capoluogo della omonima provincia. Ha una popolazione di circa 47\u00a0000 abitanti (45 408 unit\u00e0 nel censimento del 1993) che diventano 48\u00a0000 se si considera l'intera area metropolitana (5\u00a0km).\nLambayeque \u00e8 al centro di un'area di grande interesse archeologico per l'entit\u00e0 e l'importanza di ritrovamenti riguardanti la civilt\u00e0 Mochica, tra i quali il sito archeologico di Ventarr\u00f3n. La citt\u00e0 \u00e8 ubicata a 11,4\u00a0km nord dalla citt\u00e0 di Chiclayo, capitale della regione, e a 509\u00a0km dalla frontiera con l'Ecuador.\nPosizione geografica.\nLa citt\u00e0 di Lambayeque si trova nella parte settentrionale della costa peruviana; le sue coordinate geografiche sono 6\u00b0 15\u2032 50\u2033 sud e 79\u00b0 50\u2032 15\u2033 ovest rispetto al Meridiano di Greenwich. L'altitudine \u00e8 di 18 metri sopra il livello del mare ed ha una superficie di 6210\u00a0km\u00b2 circa.\nGeografia fisica.\nClima.\nIn estate sono presenti poche precipitazioni piovose e la temperatura pu\u00f2 arrivare a toccare punte di 34\u00a0\u00b0C, invece per il resto dell'anno si ha vento permanente e le temperature oscillano tra i 17\u00a0\u00b0C e i 25\u00a0\u00b0C. In generale, l'intera regione presenta un basso tasso d'umidit\u00e0."}
{"id": "1984946", "revid": "599013", "url": "https://it.wikipedia.org/wiki?curid=1984946", "title": "Suore carmelitane missionarie", "text": "Le suore carmelitane missionarie sono un istituto religioso femminile di diritto pontificio: i membri di questa congregazione pospongono al loro nome la sigla C.M.\nStoria.\nLa congregazione fu fondata nel 1861 a Ciudadela, sull'isola di Minorca, dal carmelitano scalzo Francisco Palau y Quer (1811-1872).\nDopo la morte del fondatore, la direzione dell'opera pass\u00f2 a Juan Nogu\u00e9s, ma questi dovette scontrarsi con Juana Gratias, che era stata accanto a Palau y Quer sin dagli inizi della congregazione: la Gratias, assieme con alcune compagne, abbandon\u00f2 Nogu\u00e9s e si aggreg\u00f2 al Carmelo apostolico di Bayonne, poi organizz\u00f2 a Mah\u00f3n una comunit\u00e0 di carmelitane secondo lo spirito di Palau y Quer.\nLa comunit\u00e0 della Gratias si trasfer\u00ec poi a Barcellona e il 18 dicembre 1878 fu eretta in congregazione di diritto diocesano; la famiglia religiosa di Palau y Quer si divise cos\u00ec in due rami indipendenti, anche se nel 1925 fu tentata la fusione tra la congregazione di Barcellona e quella di Tarragona.\nLa congregazione, aggregata all'Ordine dei carmelitani scalzi dall'8 ottobre 1906, fu approvata dalla Santa Sede il 3 dicembre 1907 e le sue costituzioni ricevettero l'approvazione definitiva il 20 maggio 1917.\nAttivit\u00e0 e diffusione.\nLe suore si dedicano alla promozione della vita spirituale, all'istruzione e all'educazione della giovent\u00f9, all'assistenza agli infermi e all'apostolato missionario.\nSono presenti in Africa (Camerun, Repubblica Democratica del Congo, Costa d'Avorio, Guinea Equatoriale, Kenya, Malawi, Nigeria, Tanzania), nelle Americhe (Argentina, Bolivia, Brasile, Canada, Cile, Colombia, Costa Rica, Cuba, Ecuador, El Salvador, Guatemala, Messico, Nicaragua, Per\u00f9, Porto Rico, Repubblica Dominicana), in Asia (Corea del Sud, Filippine, Giappone, India, Indonesia, Taiwan, Thailandia), in Europa (Francia, Italia, Polonia, Portogallo, Spagna, Regno Unito, Romania) e in Australia; la sede generalizia \u00e8 in via del Casaletto a Roma.\nAl 31 dicembre 2008 l'istituto contava 1.715 religiose in 255 case."}
{"id": "1984947", "revid": "181699", "url": "https://it.wikipedia.org/wiki?curid=1984947", "title": "L\u00e9vre de cuppi", "text": ""}
{"id": "1984951", "revid": "23390", "url": "https://it.wikipedia.org/wiki?curid=1984951", "title": "Institut f\u00fcr sexualwissenschaft", "text": ""}
{"id": "1984952", "revid": "61809570", "url": "https://it.wikipedia.org/wiki?curid=1984952", "title": "Alfonso Caruana", "text": ""}
{"id": "1984955", "revid": "41851", "url": "https://it.wikipedia.org/wiki?curid=1984955", "title": "Referendum sul quinquennato presidenziale", "text": "Il referendum sul quinquennato presidenziale in Francia si \u00e8 svolto il 24 settembre 2000, sulla riforma costituzionale che prevedeva la riduzione del mandato presidenziale da 7 a 5 anni.\nLa riforma fu approvata con una larga maggioranza.\nQuesito.\nIl quesito che venne posto ai francesi fu:"}
{"id": "1984962", "revid": "6923", "url": "https://it.wikipedia.org/wiki?curid=1984962", "title": "Cuntrera-Caruana", "text": "I Cuntrera-Caruana sono una Famiglia di Cosa Nostra che ha ottenuto una posizione chiave nel traffico di stupefacenti e nel riciclaggio di denaro sporco tra gli anni ottanta e novanta.\nLa stampa italiana del periodo li ribattezz\u00f2 come i \"Rothschild della Mafia\" o i \"banchieri di Cosa Nostra\".\nStoria.\nNel secondo dopoguerra i Cuntrera e i Caruana svolgevano le occupazioni di campieri e gabellotti nelle tenute del barone Agnello nei pressi di Siculiana, in provincia di Agrigento; i rapporti dell'epoca dei Carabinieri li indicavano come membri di spicco della locale \"cosca\" mafiosa che avevano fatto fortuna \u00absoggiogando i pavidi, intimidendo i laboriosi e mortificando la coscienza degli onesti, incrementando cos\u00ec, in maniera del tutto abnorme le loro posizioni patrimoniali\u00bb. Infatti nel 1952 i fratelli Leonardo e Giuseppe Caruana vennero denunciati per duplice omicidio, incendio doloso e furto di bestiame insieme a loro cognato Pasquale Cuntrera ma vennero prosciolti.\nNel 1957 Leonardo e Giuseppe Caruana si trasferirono a Montr\u00e9al, in Canada, dove si unirono alla \"cosca\" guidata dal mafioso Nicola Rizzuto (nativo di Cattolica Eraclea, in provincia di Agrigento); a Montr\u00e9al i fratelli Caruana acquistarono un'impresa di costruzioni per riciclare il denaro sporco e facilitare le loro attivit\u00e0 illecite. Nel periodo successivo anche altri membri della Famiglia si trasferirono in Canada e si unirono alla Famiglia Rizzuto: nel 1964 Agostino Cuntrera si trasfer\u00ec a Montr\u00e9al mentre suo cugino Alfonso Caruana (nipote di Leonardo e Giuseppe) emigr\u00f2 nel 1968 e si present\u00f2 all'ufficio immigrazione canadese come elettricista, dichiarando soltanto 100 dollari.\nNel 1972 Leonardo Caruana partecip\u00f2 ad una serie di incontri a Montr\u00e9al insieme al \"boss\" Giuseppe Settecasi (capo della \"cosca\" di Alessandria della Rocca, in provincia di Agrigento), il quale era giunto in Canada per appianare le tensioni tra Nicola Rizzuto e Paul Violi.\nNel 1973 Leonardo Caruana venne espulso dalle autorit\u00e0 canadesi perch\u00e9 sospettato di essere coinvolto nel traffico di stupefacenti e si stabil\u00ec nuovamente a Siculiana, dove continu\u00f2 a reggere il locale mandamento, che comprendeva le cosche di Siculiana, Cattolica Eraclea e Montallegro: infatti secondo il collaboratore di giustizia Tommaso Buscetta (che conobbe i Caruana e i Cuntrera quando si stabil\u00ec per un breve periodo a Montr\u00e9al negli anni sessanta), vi era un forte \u00abcollegamento tra la famiglia Rizzuto e i Cuntrera-Caruana che insieme ad altri uomini d'onore costituivano una famiglia mafiosa di Siculiana trapiantata a Montr\u00e9al che continuava a reggere il mandamento di Siculiana\u00bb; infatti, fin dal 1974, i rapporti dei Carabinieri definivano Leonardo Caruana come \"un manovratore di killer\" e \"segnalato per l'irrogazione di misure di prevenzione\". Nel 1977 l'onorevole Calogero Mannino (che negli anni successivi verr\u00e0 indagato ed in seguito prosciolto per associazione mafiosa) partecip\u00f2 come testimone di nozze al matrimonio di Gerlando Caruana, figlio di Leonardo, celebrato a Siculiana. Tuttavia nel 1981 Leonardo Caruana venne ucciso a Palermo dopo la cerimonia di nozze dell'altro figlio Gaspare, probabilmente nel quadro di un conflitto mafioso nella provincia di Agrigento.\nSecondo le stime della DEA (l'agenzia antidroga statunitense) e della polizia canadese, i Cuntrera-Caruana furono i maggiori fornitori di eroina, hashish e cocaina consumati negli Stati Uniti: infatti secondo dati ufficiali di quegli anni, tra il 1978 e il 1985 i Caruana e i Cuntrera trasferirono a Montr\u00e9al circa 700\u00a0kg di eroina acquistata in Thailandia e venduta in seguito a New York, mentre tra il 1984 e il 1987 trasferirono circa 70 tonnellate di hashish; il denaro ricavato veniva trasferito in conti correnti svizzeri attraverso assegni e bonifici, rendendolo disponibile per altri traffici: infatti Alfonso Caruana e il cugino Pasquale Cuntrera si stabilirono a Lugano, in Svizzera, dove operavano insieme all'industriale bresciano Oliviero Tognoli e al finanziere Vito Roberto Palazzolo, responsabili del riciclaggio del denaro sporco. Nel 1978 Alfonso Caruana venne fermato a Zurigo mentre portava 600.000 dollari, che gli costarono soltanto una multa per non averli dichiarati alla dogana.\nNei primi anni ottanta, Alfonso Caruana si trasfer\u00ec a Caracas, in Venezuela, presso i cugini Paolo, Pasquale e Gaspare Cuntrera (gi\u00e0 residenti l\u00ec dalla fine degli anni sessanta), con cui inizi\u00f2 ad inviare cocaina in Nordamerica e in Europa dalle loro fazendas tra San Crist\u00f2bal e M\u00e9rida, al confine con la Colombia; il denaro sporco veniva poi investito in un casin\u00f2 di loro propriet\u00e0 nell'isola di Aruba, nei Caraibi, dove i cugini Cuntrera avevano numerosi conti correnti presso le locali banche ed erano anche legati al presidente venezuelano Carlos Andr\u00e9s P\u00e9rez. Nel 1985 Alfonso Caruana venne coinvolto insieme allo zio Liborio Cuntrera (residente a Londra dalla met\u00e0 degli anni settanta) nel traffico di 37\u00a0kg di eroina sequestrata nel porto di Southampton, in Inghilterra, e di altri 22\u00a0kg sequestrati il mese precedente a Montr\u00e9al, per i quali vennero arrestati il cugino Gerlando Caruana ed altri tre mafiosi; tuttavia Alfonso Caruana e Liborio Cuntrera sfuggirono all'arresto.\nIl giudice anti mafia Giovanni Falcone inizi\u00f2 il processo di estradizione dei membri della famiglia Cuntrera-Caruana, residenti in Venezuela. Dopo l'assassinio dei giudici Giovanni Falcone e Paolo Borsellino, le autorita italiane intensificarono le persecuzioni dei gruppi mafiosi. Pasquale, Paolo e Gaspare Cuntrera vennero arrestati a Caracas ed estradati in Italia nel settembre del 1992 per ordine della commissione del senato venezuelano, diretta dal senatore Cristobal Fernandez Dalo, in seguito alle indagini della Criminalpol italiana e del Servizio Centrale Operativo, coordinato da Alessandro Pansa.\nNel settembre 1993 i fratelli Paolo, Pasquale e Gaspare Cuntrera vennero arrestati all'Aeroporto di Fiumicino di Roma dopo esser stati estradati in Italia da Caracas. Tuttavia nel maggio 1998 Pasquale Cuntrera venne scarcerato dalla Cassazione per un cavillo burocratico e si diede alla latitanza, a pochi giorni dall'udienza in cui si doveva decidere se confermare la sua condanna a venti anni di carcere per associazione mafiosa e traffico di stupefacenti; anche per gli altri due fratelli, Paolo e Gaspare (condannati in secondo grado a 15 anni di carcere), era stata emessa istanza di scarcerazione ma erano stati subito riarrestati per un nuovo ordine di cattura emesso nei loro confronti. Tuttavia nei giorni seguenti gli agenti del ROS e quelli delle polizie italiana e spagnola arrestarono Pasquale Cuntrera a Fuengirola, in Spagna, e successivamente venne estradato in Italia per scontare la condanna ormai divenuta definitiva.\nNel 1994 Alfonso Caruana risult\u00f2 implicato nel sequestro di un container carico di 5497\u00a0kg di cocaina a Borgaro Torinese, in provincia di Torino, per il quale furono arrestati numerosi affiliati alla 'Ndrangheta: si tratt\u00f2 del pi\u00f9 ingente sequestro di cocaina avvenuto in Europa in quel periodo; infatti le indagini dei Carabinieri accertarono che Alfonso Caruana teneva i contatti con i trafficanti colombiani del Cartello di Cali e curava le esportazioni di cocaina verso l'Italia insieme alle 'ndrine calabresi. Infatti nel 1998 gli agenti del ROS e quelli della polizia canadese arrestarono Alfonso Caruana a Woodbridge, in Canada, insieme al nipote Giuseppe Cuntrera e ad altri dieci mafiosi; nel 2008 le autorit\u00e0 canadesi estradarono Alfonso Caruana in Italia, dove doveva scontare una condanna a 21 anni e 10 mesi di carcere per associazione mafiosa e traffico di stupefacenti.\nNel settembre 2010 Agostino Cuntrera, ritenuto il nuovo capo della Famiglia Rizzuto, venne ucciso a Montr\u00e9al insieme al suo associato Liborio Sciascia, probabilmente nel quadro di un conflitto all'interno della criminalit\u00e0 canadese.\n Uno degli ultimi membri di spicco dell'organizzazione, Vito Triassi \u00e8 morto nel febbraio 2019 a Tenerife. Triassi era considerato il colonnello del gruppo criminale in Ostia, tuttavia, dall'inizio del 2010, la famiglia Cuntrera-Caruana aveva perso la sua presenza storica in citt\u00e0 e l'ex capo ha deciso di trasferirsi in Spagna."}
{"id": "1984964", "revid": "1005847", "url": "https://it.wikipedia.org/wiki?curid=1984964", "title": "Referendum sulla Quinta Repubblica", "text": "Il referendum sulla Quinta Repubblica francese si svolse il 28 settembre 1958.\nContesto.\nProposto sotto la presidenza di Ren\u00e9 Coty e del governo diretto da Charles de Gaulle, il referendum chiese ai francesi di ratificare il progetto di Costituzione preparato dal \"Comit\u00e9 Consultatif Constitutionnel\" e dal Parlamento, sotto l'egida di Michel Debr\u00e9 e di Charles de Gaulle. Il testo della Costituzione pose le basi fondamentali per la Quinta Repubblica.\nApprovata da 4/5 del corpo elettorale, la Costituzione fu promulgata il 4 ottobre 1958 e la Quinta Repubblica venne proclamata il giorno dopo.\nPosizioni dei partiti politici.\nI partiti politici a favore della riforma furono:\nI partiti contrari, furono:\nQuesito.\nIl quesito che venne posto agli elettori fu:"}
{"id": "1984970", "revid": "729019", "url": "https://it.wikipedia.org/wiki?curid=1984970", "title": "Emotiv Systems", "text": "Emotiv Systems \u00e8 una societ\u00e0 elettronica di origini australiane di sviluppo di interfacce cervello-computer basate sull'acquisizione di segnali elettroencefalografici.\nFu fondata nel 2003 da 4 scienziati: Allan Snyder, Neil Weste, Tan Le e Nam Do."}
{"id": "1984972", "revid": "599013", "url": "https://it.wikipedia.org/wiki?curid=1984972", "title": "Figlie dell'Oratorio", "text": "Le Figlie dell'Oratorio sono un istituto religioso femminile di diritto pontificio: le suore di questa congregazione pospongono al loro nome la sigla F.d.O.\nStoria.\nL'istituto venne fondato nel 1885 a Pizzighettone da Vincenzo Grossi (1845-1917) con l'aiuto di Ledovina Maria Scaglioni (1875-1961): il fondatore diede alle sue religiose il nome di Figlie dell'Oratorio perch\u00e9 quello doveva essere il loro campo d'azione preferenziale e perch\u00e9 l'istituto era posto sotto la protezione di san Filippo Neri.\nL'opera del Grossi nel 1889 venne trasferita a Regona e poi a Maleo, in diocesi di Lodi, sotto la protezione del vescovo Giovanni Battista Rota. La congregazione ottenne il pontificio decreto di lode il 20 maggio del 1915; venne approvata definitivamente dalla Santa Sede il 29 aprile 1926.\nIl fondatore \u00e8 stato beatificato da papa Paolo VI nel 1975 e canonizzato da papa Francesco il 18 ottobre 2015.\nAttivit\u00e0 e diffusione.\nLe Figlie dell'Oratorio si dedicano all'educazione della giovent\u00f9 mediante scuole, oratori e ritiri.\nLe suore sono presenti in Italia, in Argentina e in Ecuador. La sede generalizia \u00e8 a Lodi.\nAl 31 dicembre 2005 l'istituto contava 236 religiose in 29 case."}
{"id": "1984974", "revid": "767487", "url": "https://it.wikipedia.org/wiki?curid=1984974", "title": "Louis Paulsen", "text": "Biografia.\nNel ventennio dal 1860 al 1880 era tra i cinque giocatori pi\u00f9 forti del mondo.\nEra fratello pi\u00f9 giovane di Wilfried Paulsen (1828 \u2013 1901), anch'egli un forte maestro di scacchi.\nFu uno dei primi a formulare i concetti del gioco posizionale, sostenendo che un attacco non pu\u00f2 avere successo se la posizione non lo permette, sempre che il difendente non commetta degli errori.\nLe sue idee furono accolte e portate avanti da Wilhelm Steinitz, anch'egli sostenitore della scorrettezza di molti degli attacchi brillanti cos\u00ec in voga a quei tempi, e dell'importanza del gioco di difesa.\nUno dei pi\u00f9 grandi ammiratori di Louis Paulsen fu Aaron Nimzowitsch, che riteneva le sue idee molto pi\u00f9 avanzate rispetto a quelle dei suoi contemporanei.\nPrincipali risultati:\nLouis Paulsen, al pari di Paul Morphy, era un fortissimo giocatore di scacchi alla cieca. Riusciva a giocare fino a dieci partite in simultanea alla cieca con ottimi risultati.\nContributi alla teoria delle aperture.\nPaulsen era un eminente teorico ed analista. Le sue ricerche erano indirizzate soprattutto alla difesa dai gambetti in voga ai suoi tempi, come il gambetto Evans e il gambetto Kieseritzky."}
{"id": "1984982", "revid": "305179", "url": "https://it.wikipedia.org/wiki?curid=1984982", "title": "Eduardo Contini", "text": ""}
{"id": "1984984", "revid": "1718925", "url": "https://it.wikipedia.org/wiki?curid=1984984", "title": "Edoardo Contini", "text": "\u00c8 stato latitante dal 2000 al 2007, anni durante i quali fu inserito nell'elenco dei trenta latitanti pi\u00f9 pericolosi d'Italia, prima di essere catturato nella tarda serata del 15 dicembre 2007 dalla Squadra Mobile della Questura di Napoli. Era ricercato per il duplice omicidio dei fratelli Giglio, ammazzati nel 1984 nel contesto della faida con il clan Giuliano, omicidio per il quale fu condannato a 26 anni di carcere in appello nel 2009.\nBiografia.\nOrigini.\nNacque nella zona dell'Arenaccia il 6 luglio 1955, ma il padre Augusto si trasfer\u00ec dopo poco tempo nel famigerato rione Amicizia, che divenne poi il quartier generale della cosca. A livello criminale, Edoardo Contini inizi\u00f2 la propria carriera come piccolo rapinatore. Fece il cosiddetto \"salto di qualit\u00e0\" diventando parente dei boss Francesco Mallardo di Giugliano e Patrizio Bosti del Rione Amicizia, ed \u00e8 sposato con Maria Aieta, sorella di Rita e Anna, rispettivamente mogli di Patrizio Bosti e Francesco Mallardo.\nLa carriera criminale.\nIl clan che nacque sotto la guida di Edoardo ebbe l'oneroso compito di controllare la zona pi\u00f9 complessa di Napoli, ovvero l'Arenaccia. Difatti dal Corallo a Secondigliano, dalla Doganella alla Ferrovia, dai Ponti Rossi a San Giovanniello fino ad arrivare al centro storico (piazza Cavour) ed al cuore del quartiere ovvero Piazza Carlo III, la zona si mostra particolarmente insidiosa sia per la densit\u00e0 di popolazione che per i limiti di competenza con le altre famiglie.\nLo spaccio di droga.\nLe zone di confine del clan Contini furono scenario fino al 2010 di ripetute guerre gerarchiche e territoriali. Ovviamente \u00e8 singolare il fatto che una figura di spicco come Edoardo Contini non sia mai stato bersaglio di alcun attentato o di accuse da parte dei collaboratori di giustizia. O' roman si \u00e8 sempre attorniato di elementi fidati, evitando di assoldare nelle batterie di fuoco persone che non fossero cresciute con lui. Il quartiere adiacente al Corallo, il rione Amicizia, \u00e8 una zona ad alta densit\u00e0 abitativa, inoltre l'insediamento camorristico in questo quartiere non \u00e8 violento n\u00e9 mal veduto, ma anzi fortemente presente nella cultura delle persone che vi abitano e che popolano l'Arenaccia. Edoardo Contini non ha mai approvato lo spaccio di droga nel suo quartiere, concedendo solo a qualche fidato l'avvio di piccole piazze rivolte a ristretti giri di amici, ma non ha mai permesso che cobret, eroina e crack entrassero nel suo quartiere. Nonostante il potenziale guadagno, Contini non volle spremere il proprio territorio, ben conscio del fatto che gli abitanti non avrebbero tollerato l'insediarsi di piazze stabili e di tutto ci\u00f2 che ne consegue: sentinelle, tossicodipendenti e continui controlli di Polizia e Carabinieri.\nLe latitanze e gli arresti.\nProtagonista di lunghe latitanze viene catturato il 31 dicembre del 1994 all'et\u00e0 di 39 anni in una villa a Cortina d'Ampezzo.I militari dell'arma dei carabinieri lo bloccarono mentre si stava preparando per il veglione di Capodanno.Ricercato da 5 mesi per inosservanza degli obblighi della sorveglianza speciale,che avrebbe dovuto trascorrere a Favigliana,il boss chiese ai militari di cambiarsi gli abiti per scaramanzia.Dopo sei anni, Contini \u00e8 di nuovo libero per decorrenza dei termini e custodia cautelare.Non passa molto tempo perch\u00e9 Contini finisca nell'elenco dei trenta latitanti pi\u00f9 pericolosi d'Italia:le polizie di mezzo mondo gli danno la caccia ma nessuna segnalazione sembra essere quella giusta.C'\u00e8 chi lo cerca in Sardegna,chi a Ischia chi in Spagna o in Brasile.Lo troveranno il 15 dicembre 2007,i poliziotti della squadra mobile di Napoli,in un appartamento di Casavatore,ospite di una vedova e dei suoi 5 figli.Al momento dell'irruzione alzando le mani si compliment\u00f2 con gli agenti dicendo \"siete stati bravi\".Edoardo Contini per comunicare non utilizzava mai il telefono ma soltanto pizzini alla maniera di Bernardo Provenzano.Per evitare sospetti non voleva neanche che la sua biancheria fosse lavata:preferiva comprarla e poi buttarla.Alla fine \u00e8 stato comunque tradito da una intercettazione ambientale nella quale si ascoltava la sua voce mentre si informava sul men\u00f9 del giorno.\nLa diplomazia.\nEdoardo Contini non predilesse mai l'uso della forza o delle armi, preferiva piuttosto accomodare i disguidi con la diplomazia, e pretendeva dai suoi uomini una fortissima disciplina. La linea di comando dei Contini era molto salda: dal capofamiglia si passava ai caporegime, che comandavano vaste aree, poi ai capidecina che comandavano varie batterie, fino ad arrivare ai soldati responsabili di singole aree ristrette. A differenza di altri clan, i Contini controllano in maniera molto pressante il loro quartiere e la figura di Edoardo, oltre ad essere temuta, \u00e8 fortemente sostenuta, data la sua politica di contrasto ai disordini, alle violenze e alle angherie. Ma quando necessario, Contini sapeva essere sanguinario e spietato come molti altri personaggi di spicco del mondo criminale al quale \u00e8 legato. Dalle rivelazioni di alcuni collaboratori di giustizia, pare che \"O'Roman' \" abbia incontrato il capo-clan del Rione Sanit\u00e0, Giuseppe Misso, in due occasioni. Tali incontri avvennero in segreto ed ebbero come obiettivo un accordo di non belligeranza non solo tra i Contini e i Misso, ma anche tra quest'ultimi e i loro storici nemici, ovvero i Licciardi, per cui garantirono i Contini, mentre i Misso garantirono per i Mazzarella, storici nemici dei Contini, con i quali combattevano per il controllo della zona adiacente alla stazione centrale. Tale accordo di pace fu siglato dopo l'omicidio Prota, occorso nell'anno 2001, facendo cessare le sanguinose faide iniziate nel 1996. Stando per\u00f2 a quanto riferito dal collaboratore di giustizia Giuseppe Misso Junior, suo zio Peppe Misso, detto \"O' nason\", non avrebbe mai rispettato l'accordo, tale era la sete di vendetta nei confronti di Vincenzo Licciardi, reo di aver assassinato la moglie di \"O' Nason'\", Assunta Sarno. Del resto, lo stesso boss Giuseppe Misso, detto \"O' Nason\"', confess\u00f2, durante un processo, che pur di arrivare a Vincenzo Licciardi, avrebbe mandato a monte l'alleanza con i clan che controllavano l'immediata periferia di Napoli.\nCollegamenti esterni.\nRiferimenti principali utilizzati per la stesura della voce:"}
{"id": "1984990", "revid": "124486833", "url": "https://it.wikipedia.org/wiki?curid=1984990", "title": "Elezioni legislative in Francia del 1958", "text": "Le elezioni legislative in Francia del 1958 si svolsero il 23 novembre (primo turno) e il 30 novembre (secondo turno).\nFurono le prime elezioni legislative nella Francia della Quinta Repubblica: in tale occasione tutte le forze politiche (ad eccezione del Partito Comunista) si coalizzarono tra loro (Per la Maggioranza della Quinta Repubblica), appoggiando poi governi di unit\u00e0 nazionale."}
{"id": "1984991", "revid": "1288208", "url": "https://it.wikipedia.org/wiki?curid=1984991", "title": "Demetrio Paparoni", "text": "Biografia.\nNel 1983 ha fondato la rivista d'arte contemporanea \"Tema Celeste\" e l'omonima casa editrice, che ha diretto fino al 2000. Nel 1981 ha avuto un incarico pro tempore per insegnare arte contemporanea all\"'Universit\u00e0 delle Arti Applicate\" di Vienna. Dal 1996 al 1998 ha insegnato Storia dell'Arte Contemporanea presso la Facolt\u00e0 di Architettura dell'Universit\u00e0 degli Studi di Catania (con sede distaccata a Siracusa). Presso la stessa facolt\u00e0 ha insegnato Storia dell'Arte Moderna dal 2003 al 2008. \nNel 2010 ha scritto la voce \"Arte contemporanea e iconografia religiosa\" per il quarto volume del XXI Secolo dell'Enciclopedia Treccani. Per la XLV Biennale di Venezia, nel padiglione italiano, Paparoni ha curato nel 1993 \"Abstracta\". Per la Fondazione Reina Sofia di Madrid ha collaborato nel 1996 alla mostra \"Nuevas Abstracciones al Palacio de Velasquez\" di Madrid e alla \"Galleria d'Arte Moderna di Barcellona\". Lo stesso anno si \u00e8 fatto promotore della nascita della prima \"Galleria Civica d'Arte Contemporanea\" in Sicilia, quella di Siracusa, che ha diretto fino al 1998. \nNel 1997 \u00e8 stato invitato dalla \"Secreteria de Cultura della Presidencia de la Nacion Uruguaiana\" a tenere una conferenza sull'Astrazione degli anni Novanta al \"Museo Nacional de Bellas Artes\" di Montevideo. Lo stesso anno, su invito della \"Secreteria de Cultura della Presidencia de la Nacion Argentina\", ha rappresentato I'Italia (insieme a Gianni Vattimo) agli Incontri Internazionali della Critica di Buenos Aires, che si \u00e8 tenuto al \"Museo Nacional de Bellas Artes\" di Buenos Aires. Su incarico dell\"'Istituto di Cultura Italiano\" a Tel Aviv e del Ministero degli Esteri Italiano, con il patrocinio del Ministero della cultura Italiano, ha curato nel 2007 \"Mentalgrafie/Viaggio nell'arte contemporanea italiana\", al Tel Aviv Museum of Art, in Israele. Si \u00e8 trattato della pi\u00f9 grande mostra di arte italiana finora realizzata in Medio Oriente. \nSu incarico dell'Instituto Cervantes di Madrid e del Ministero degli Esteri Spagnolo, con il Patrocinio del Ministero della cultura Spagnolo, ha curato nel 2008 a Palermo la mostra di arte spagnola \"Espa\u00f1a 1957-2007\", la pi\u00f9 grande mostra di arte spagnola realizzata negli ultimi decenni fuori dalla Spagna. \nHa scritto tra l'altro testi per le monografie che hanno accompagnato le mostre antologiche dedicate in questi ultimi anni in Italia ad Andy Warhol, Keith Haring, Jean-Michel Basquiat, David LaChapelle, Edward Hopper (Palazzo Reale, Milano), Roy Lichtenstein (Palazzo della Triennale, Milano). Nel 2011 ha curato a Milano due mostre di Anish Kapoor (Rotonda della Besana e Fabbrica del Vapore), promosse dal Comune di Milano. Per la facolt\u00e0 di Filosofia dell'Universit\u00e0 degli Studi di Torino ha curato nel 2013 un numero della Rivista di Estetica. Nel 2013 ha partecipato al video Anish Kapoor and friends perform Gangnam Style for Ai Weiwei.\nHa realizzato numerosi documentari per Rai Educational. Attualmente collabora tra l'altro come saggista con le riviste \"ArtChina\" (Shanghai) e \"Arte al Limite\" (Santiago del Cile)"}
{"id": "1985002", "revid": "367445", "url": "https://it.wikipedia.org/wiki?curid=1985002", "title": "Algoritmo di Berger", "text": "L'algoritmo di Berger \u00e8 un algoritmo usato per stilare un calendario (diviso in giornate o turni) di una competizione sportiva che abbia la formula del girone all'italiana: prende il nome dal suo inventore, l'austriaco Johann Berger.\nIl calcolo.\nCon un numero pari di squadre partecipanti, l'algoritmo calcola \"N:2\" accoppiamenti per ogni giornata.\nImplementazioni.\nVi sono funzioni che implementano l'algoritmo ponendo a parametro l'array con i nomi delle squadre, in numero pari, elaborando il calendario di un girone (stampato in video).\nNell'eventualit\u00e0 di un numero dispari di squadre, ad ognuna di esse sar\u00e0 abbinato l'elemento \u00abriposo\u00bb di volta in volta. I vincoli per squadre che condividano lo stesso campo sportivo sono risolvibili tramite un'alternanza tra incontri in casa e fuori casa.\nLa Federazione francese degli scacchi ha pubblicato una implementazione tale per cui ogni giocatore alterna il bianco ed il nero nei propri turni di gioco."}
{"id": "1985050", "revid": "486946", "url": "https://it.wikipedia.org/wiki?curid=1985050", "title": "Giudeo-cristiani", "text": ""}
{"id": "1985051", "revid": "486946", "url": "https://it.wikipedia.org/wiki?curid=1985051", "title": "Giudeo-cristiano", "text": ""}
{"id": "1985055", "revid": "73843", "url": "https://it.wikipedia.org/wiki?curid=1985055", "title": "Analisi chemiotattica", "text": "Le analisi chemiotattiche sono tecniche sperimentali per valutare la capacit\u00e0 chemiotattica di cellule procariotiche o eucariotiche. Un'ampia variet\u00e0 di tecniche \u00e8 nota e applicata a tale scopo. Alcune sono tecniche qualitative, attraverso le quali \u00e8 possibile determinare se le cellule preferiscono o no le sostanze chimiche esaminate, altre tecniche sono quantitative e possono fornire informazioni sull'intensit\u00e0 delle risposte in maniera pi\u00f9 dettagliata.\nControllo di qualit\u00e0.\nIn generale, il requisito pi\u00f9 importante da valutare \u00e8 calibrare il tempo di incubazione dell'analisi sia per la cellula modello sia per il ligante. Un tempo troppo breve di incubazione porta a nessuna cellula nel campione, mentre un tempo troppo lungo disturba i gradienti di concentrazione e misura risposte pi\u00f9 chemiocinetiche che chemiotattiche.\nLe tecniche pi\u00f9 comunemente usate sono raggruppate in due gruppi principali: tecniche di piastra agar e tecniche delle due camere.\nTecniche di piastra agar.\nQuesto metodo di analisi utilizza agar-agar o gelatina contenenti substrati semisolidi preparati prima dell'inizio dell'esperimento. Piccole depressioni sono scavate nel substrato e riempite di cellule e della sostanza in esame. Le cellule possono migrare verso il gradiente chimico sia nel substrato semisolido che sotto tale substrato. Alcune variazioni della tecnica riguardano le depressioni e i canali paralleli connessi da un taglio all'inizio dell'esperimento (PP-tecnica). L'arrangiamento radiale della PP-tecnica (3 o pi\u00f9 canali) fornisce la possibilit\u00e0 di confrontare l'attivit\u00e0 chemiotattica di diverse popolazioni cellulari o di studiare la preferenza tra i liganti.\nConteggio delle cellule: le cellule che rispondono positivamente potrebbero essere conteggiate a partire dal fronte delle cellule migranti, al microscopio ottico dopo colorazione o in condizioni naturali.\nTecniche delle due camere.\nCamere isolate da filtro sono strumenti appropriati per la determinazione accurata del comportamento chemiotattico. Il primo tipo di queste camere \u00e8 stato costruito da Boyden. Le cellule mobili sono poste nella camera superiore, mentre quella inferiore \u00e8 riempita dal fluido che contiene la sostanza da testare. La dimensione delle cellule mobili oggetto di studio determina la dimensione dei pori del filtro, \u00e8 essenziale che si scelga un diametro che permetta un passaggio attivo. Per standardizzare le condizioni in vivo diversi protocolli preferiscono coprire il filtro con molecole di una matrice extracellulare (collagene, elastina, ecc.). l'efficienza delle misure \u00e8 accresciuta dall'uso di camere a pi\u00f9 pozzetti (p.e. NeuroProbe), dove 24, 96, 384 campioni sono valutati in parallelo. Il vantaggio di questa variante \u00e8 che parecchi campioni in parallelo sono studiati in condizioni identiche. In un altro apparato le camere sono connesse fianco a fianco orizzontalmente (p.e. la camera di Zigmond) o come anelli concentrici su un vetrino (p.e. la camera di Dunn). Il gradiente di concentrazione si sviluppa su di uno stretto ponte di connessione tra le camere e il numero di cellule migranti viene contato sulla superficie del ponte con un microscopio ottico. In alcuni casi il ponte tra le due camere \u00e8 riempito di agar e le cellule devono \u201cplanare\u201d glide in questo strato semisolido.\nAlcune tecniche capillari presentano anche una camera come supplemento, comunque, c'\u00e8 sempre un filtro tra le cellule e la sostanza studiata. Risultati quantitativi si ottengono con prove in pi\u00f9 depressioni usando 4-8-12 pipette a canale. L'accuratezza della pipetta e l'accresciuto numero di campioni che corrono in parallelo \u00e8 il gran vantaggio di questo test.\nConteggio delle cellule: le cellule che rispondono positivamente sono conteggiate a partire dalla camera inferiore (tempo di incubazione lungo) o dal filtro (tempo di incubazione breve). Per il riconoscimento delle cellule sono usate tecniche di colorazione (p.e. trypan blue) o test speciali (p.e. rilevamento della mt-deidrogenasi con test MTT). Sono anche usate cellule marcate (p.e. fluorocromi), in alcuni test le cellule vengono marcate durante la migrazione attraverso il filtro.\nTecnologia di micro-video-registrazione usata come sistema di studio.\nGli etogrammi di \"Tetrahymena\", \"Euplotes\", \"Oxytricha\" e altri Ciliati contengono archi destrorsi e sinistrorsi, combinati con segmenti diritti e con vari tipi di cambiamenti di traiettoria, cos\u00ec da mostrare schemi locomotori che determinano un movimento \u201crandom\u201d degli esemplari studiati.\nTra tutti i diversi tratti comportamentali gli archi, considerati come segmenti di cerchi, costituiscono gli elementi di base. La ragione di questa affermazione \u00e8 che ogni limitazione della capacit\u00e0 comportamentale porta ad un movimento circolare sul substrato. La registrazione del comportamento \u00e8 stata realizzata su tracce di organismi in movimento osservate in campo oscuro e digitalizzate in tempo reale, con un tempo di risoluzione di circa 80\u00a0\u00b5m. Si \u00e8 aggiunto uno studio di videotracce (a diversi ingrandimenti) di esemplari che si muovevano liberamente in cui i movimenti dell'intera cellula e di (parte dei) cirri potessero essere analizzati. Tutte le tracce erano rappresentative almeno per 20 esemplari, la maggior parte per 50 esemplari.\nAltre tecniche.\nOltre alle due tecniche summenzionate, che rappresentano la famiglia di tecniche pi\u00f9 comunemente usate, \u00e8 stato sviluppato un ampio range di protocolli per misurare l'attivit\u00e0 chemiotattica. Alcuni sono solo qualitativi, come test di aggregazione, in cui si mettono piccoli pezzi di agar o filtri su un vetrino e viene misurato l'accumulo di cellule intorno.\nIn un'altra tecnica semiquantitativa le cellule sono ricoperte dalla sostanza in esame e si registrano, durante il tempo di incubazione, i cambiamenti di opalescenza del compartimento in origine libero da cellule.\nLa terza tecnica qualitativa usata molto frequentemente, comunque, \u00e8 la tecnica del T-maze ed i suoi arrangiamenti per micropiastre. Nella versione originale un contenitore riempito di cellule, \u00e8 forato e connesso ad una valvola . Poi la valvola viene ruotata e le cellule vengono in contatto con due altri contenitori riempiti di differenti sostanze. L'incubazione viene fermata ripristinando la posizione originale della valvola, mentre viene contato il numero di cellule nei contenitori."}
{"id": "1985058", "revid": "144796", "url": "https://it.wikipedia.org/wiki?curid=1985058", "title": "Corno postale", "text": "Il corno postale (noto anche come cornetta da postiglione) \u00e8 uno strumento musicale a fiato della sottofamiglia degli ottoni, con canneggio cilindrico; veniva usato principalmente dai corrieri postali e dalle diligenze postali, per segnalare il loro arrivo e la loro partenza, oppure dai postiglioni, specialmente durante il Settecento e l'Ottocento.\nDi solito lo strumento ha una forma circolare o arrotolata con tre giri del tubo, sebbene certe volte si possa anche presentare diritto (non \u00e8 da confondere quindi col corno da caccia); \u00e8 quindi un esempio di corno naturale. La cornetta fu sviluppata dal corno postale aggiungendo delle valvole rotanti.\nMozart, Mahler ed altri celebri compositori inserirono delle parti per questo strumento in alcune loro opere; di solito in queste occasioni a suonare lo strumento \u00e8 un cornista. Uno degli esempi pi\u00f9 celebri dell'impiego del corno postale in un brano sinfonico \u00e8 dato dai due lunghi fuori campo presenti nel terzo movimento della Terza Sinfonia di Mahler, in cui lo strumento intona un motivo nostalgico. A causa della relativa rarit\u00e0 di questo strumento, spesso si fa ricorso ad una tromba o ad un flicorno in sua sostituzione.\nLo strumento \u00e8 usato come logo del servizio postale nazionale in molte nazioni, come per esempio Svizzera, Svezia e Germania."}
{"id": "1985061", "revid": "339392", "url": "https://it.wikipedia.org/wiki?curid=1985061", "title": "Philippe Villiers de l'Isle-Adam", "text": ""}
{"id": "1985063", "revid": "1005847", "url": "https://it.wikipedia.org/wiki?curid=1985063", "title": "Festival dello Stretto", "text": "Il Festival dello Stretto \u00e8 una manifestazione musicale a caratterizzazione etnica, tra le pi\u00f9 importanti in Italia, che dal 2001 si svolge a Reggio Calabria nell'ambito del programma di manifestazioni estive denominato \"Reggio Estate\".\nTale manifestazione si svolge ogni anno nei pressi del Lungomare Falcomat\u00e0 ed \u00e8 sostenuta dalle principali istituzioni locali: Assessorato al Turismo della Regione Calabria, l'Assessorato alla Cultura della Provincia di Reggio Calabria, l'Amministrazione comunale della Citt\u00e0 di Reggio Calabria, la Presidenza del Consiglio regionale della Calabria; dal 2009 \u00e8 cofinanziato dall'Assessorato alla Cultura della Regione Calabria con il POR Calabria FESR 2007/2013.\nIl Festival \u00e8 stato eletto a Londra per l'anno 2008 tra i 10 principali festival internazionali musicali europei, nella categoria \"Best European Festival\" UK Festival Awards."}
{"id": "1985066", "revid": "767487", "url": "https://it.wikipedia.org/wiki?curid=1985066", "title": "Fran\u00e7ois-\u00c9douard Picot", "text": "Biografia.\nAllievo di Fran\u00e7ois-Andr\u00e9 Vincent e di Jacques-Louis David, ottenne il secondo gran Prix de Rome nel 1811. Dopo il soggiorno romano, espose nel \"Salon\" di Parigi del 1819 \"Amore e Psiche\" e dipinse \"La morte di Zafira\" per la chiesa parigina di Saint-S\u00e9verin. Eletto membro dell'Acad\u00e9mie des Beaux-Arts nel 1836, continu\u00f2 a esporre i suoi quadri al Salon fino al 1839. Decor\u00f2 con Hippolyte Flandrin la chiesa di Saint-Vincent-de-Paul di Parigi e realizz\u00f2 dipinti e affreschi per il Louvre, il castello di Versailles e il palazzo del Luxembourg.\nInsieme pittore di storia, di genere e ritrattista, Picot fu apprezzato tuttavia pi\u00f9 per i suoi meriti d'insegnante che per il suo talento di pittore. Tra i suoi tanti allievi si ricordano:\nPaul L\u00e9on Aclocque, Theodor Aman, L\u00e9on Belly, Jean-Achille Benouville, William Bouguereau, Ulysse Butin, Alexandre Cabanel, Victor \u00c9tienne Cesson, Charles-Antoine Flajoulot, Georges Clairin, Charles Alexandre Crauk, Gustave Droz, F\u00e9lix-Henri Giacomotti, Gustave Guillaumet, Jean-Jacques Henner, Jozef Isra\u00ebls, Jules Eug\u00e8ne Lenepveu, \u00c9mile L\u00e9vy, Henri-L\u00e9opold L\u00e9vy, Gustave Moreau, Victor Mottez, Alphonse de Neuville, Isidore Pils, Jean-Georges Vibert, Fritz Zuber-B\u00fchler, \u00c9douard Cibot, \u00c9douard Sain, Charles-Alexandre Co\u00ebssin de la Fosse, Alexander Jacques Chantron e per poco tempo Victorin de Jonci\u00e8res, divenuto in seguito famoso come compositore e critico musicale."}
{"id": "1985068", "revid": "123972726", "url": "https://it.wikipedia.org/wiki?curid=1985068", "title": "Honda Civic (1972)", "text": "La prima serie della Honda Civic, autovettura berlina della Honda di classe media, \u00e8 stata presentata nel 1972 ed \u00e8 rimasta in produzione per sette anni fino al 1979.\nIl contesto.\nLa prima Honda Civic nacque in un periodo contrassegnato, per il Giappone, da un intenso sviluppo economico. Eventi di importanza internazionale quali l'Osaka Expo del 1970 e i Sapporo Winter Olympic Games del 1972 spinsero il Paese verso una urbanizzazione pi\u00f9 intensa alla quale non si sottrasse l'automobile, la quale assunse, in quegli anni, il ruolo a noi sempre pi\u00f9 noto di mezzo di trasporto di massa.\nFino ad allora specializzata in auto sportive, Honda decise di adeguarsi al nuovo panorama economico-sociale che andava delineandosi, puntando sulla progettazione di un'auto compatta che potesse rispondere alle esigenze della clientela giapponese e anche straniera.\nLa nuova utilitaria port\u00f2 in dote una meccanica inedita e assolutamente distante dalle altre auto compatte nipponiche dell'epoca: in un periodo in cui le auto di bassa gamma erano contraddistinte da una carrozzeria a tre volumi, motore anteriore e trazione posteriore, la Honda Civic si present\u00f2 come una due volumi a trazione anteriore e motore anteriore trasversale, ricalcando il concetto di utilitaria cos\u00ec come espresso nella vecchia Europa.\nIl periodo di gestazione fu incredibilmente breve (considerando l'era in cui non esistevano la progettazione virtuale e l'analisi computerizzata): nell'arco di due anni (dal 1970 al 1972) si pass\u00f2 dal foglio bianco alla commercializzazione della vettura. Il debutto \u00e8 datato luglio 1972 per la versione a 2 porte, seguita dalla versione 3 porte a settembre. La prima generazione della Honda Civic vinse il \"Car of the Year Japan Award\" per ben tre anni, dal 1972 al 1974, e conquist\u00f2 il terzo posto del \"Car of the Year Europe Award\" nel 1973.\nNel 1973 venne lanciata la versione RS della Civic. Era equipaggiata con un propulsore EB1 da 70 CV di potenza dotato di due carburatori Keihin. Le sospensioni erano pi\u00f9 rigide rispetto al modello base per aumentare la sportivit\u00e0 del mezzo. Esteticamente presentava un nuovo paraurti e nuovi specchietti retrovisori posti accanto al cofano motore. Gli interni erano in vinile e pelle con volante e manopola del cambio in legno.\nMotorizzazioni.\nLa Civic si presenta al lancio con un motore 4 cilindri in linea di 1169 cm\u00b3 costruito interamente in alluminio (eccetto le camicie dei cilindri prodotte in ghisa). Il condotto di aspirazione \u00e8 posto sul retro del motore, mentre lo scarico \u00e8 posto anteriormente. Tale unit\u00e0 poteva essere accoppiata a un cambio manuale a 4 marce o al cambio automatico Hondamatic a due marce.\nNel corso degli anni questo motore ha subito diverse modifiche che lo hanno portato ad avere cilindrate lievemente maggiori e migliori prestazioni.\nA partire dal 1975, la Civic viene equipaggiata con un motore da 1,5 litri con tecnologia CVCC (Compound Vortex Controlled Combustion), la soluzione ecologica che permetteva l'uso di miscele povere.\nIl sistema consisteva prevalentemente in un condotto di aspirazione sdoppiato: il primo, di dimensioni maggiori, immetteva direttamente in camera di combustione una miscela magra, mentre il secondo, di dimensioni inferiori, immetteva miscela stechiometrica (o lievemente grassa) all'interno di una precamera in cui era posizionata anche la candela di accensione. Al momento dello \"scoppio\", l'accensione della miscela era favorita dalla miscela \"ricca\" posta nelle vicinanze della candela, mentre la miscela magra posta a distanza maggiore permetteva di mantenere bassi i consumi e le emissioni di anidride carbonica. Un sistema di ricircolazione dei gas combusti permetteva di mantenere bassi anche i livelli degli NOx."}
{"id": "1985069", "revid": "123437275", "url": "https://it.wikipedia.org/wiki?curid=1985069", "title": "Pipppero\u00ae", "text": "Pipppero\u00ae \u00e8 un singolo del gruppo musicale italiano Elio e le Storie Tese pubblicato nel 1992, come primo estratto dal loro secondo album \"Italyan, Rum Casusu \u00c7ikti\".\nDescrizione.\nIl disco \u00e8 stato pubblicato dall'etichetta discografica Hukapan Records e distribuito dalla Sony Music Entertainment contenente i brani \"Pipppero\" e \"Uomini col borsello\".\n\"Pipppero\u00ae\", la prima traccia del vinile, \u00e8 un brano di musica dance il cui testo ruota intorno ad una fantomatica collaborazione tra l'Italia e la Bulgaria, secondo la quale in Bulgaria non poteva essere ballata la canzone \"Ramaya\" di Afric Simone; gli Elii riescono per\u00f2 ad arrivare fino al fittizio confine \"italo-bulgaro\" per consegnare una copia di \"Ramaya\" in Bulgaria in cambio del ballo nazionale, il \"Pipppero\", appunto. Sul finale Elio dice inoltre di poter offrire brani di gran lunga migliori di \"Ramaya\" al governo bulgaro:\nAnche dal punto di vista musicale le citazioni non mancano: infatti la base fa un largo uso di campionamenti, in particolare \"The Power\" degli Snap!, usato per la batteria, e soprattutto \"Dyulmano, Dyulbero\" di Le Myst\u00e8re des Voix Bulgares, pezzo reinterpretato, dalle stesse coriste del gruppo, in italiano basandosi sulle assonanze delle parole bulgare con quelle italiane: un esempio \u00e8 \u00ab\"dyulmano, dyulbero\"\u00bb trasformato in \u00ab\"pi\u00f9 umano, pi\u00f9 vero\"\u00bb. Vi sono poi \"I Feel Fine\" del gruppo The Beatles (per la chitarra), \"Piranha\" sempre di Afric Simone (usato per uno dei giri di basso), \"Barbara Ann\" del gruppo The Beach Boys, infine la stessa \"Ramaya\" \u00e8 usata come campionamento in diverse parti del pezzo, specialmente sul finale; viene citato anche il brano \"Bugiardi noi\" di Umberto Balsamo. La parola ripetuta \"mi\u00e0hki sn\u00e0c\", ripetuta in bulgaro e intesa da Elio come un \"no\", significa in realt\u00e0 \"segno morbido\".\nNelle versioni successive alla pubblicazione di questo singolo, \u00e8 stata tagliata l'introduzione, tuttavia usata nel video della canzone. Sempre nel video appaiono Claudio Bisio, Vittorio Cosma e Mangoni. Visto il successo del singolo, il gruppo pubblic\u00f2, in Germania, una versione in lingua inglese della canzone, poi inserita nella compilation \"From Bulgaria With Love\". Una differente versione in inglese verr\u00e0 poi pubblicata sull'album \"E.L.I.O. - The Artists Formerly Known As Elio e le Storie Tese\", distribuito solo nel tour statunitense del 1998.\n\"Sabbiature\" \u00e8 una registrazione live presa dal concerto del 1\u00ba maggio 1991. La canzone fu suonata all'insaputa di tutti dopo che le Storie Tese attaccarono il pezzo \"Cassonetto differenziato per il frutto del peccato\", contenuto nel loro primo album \"Elio Samaga Hukapan Kariyana Turu\"; nel testo (improvvisato) si denunciava il malcostume della classe politica, facendo nomi (Andreotti, Tanassi, Longo, Gui, Gaspari, Manca, Cossiga, Nicolazzi, ma soprattutto Ciarrapico) e citando fatti gi\u00e0 editi sui giornali e, per questo motivo, il gruppo fu interrotto dai funzionari Rai che intervennero sul palco. Verso la fine della canzone la Rai stacc\u00f2 su Mollica con un'intervista a Ricky Gianco. \"Sabbiature\" \u00e8 in realt\u00e0 una nuova versione di \"Ti amo\", canzone scritta dal \"complessino\" nel 1987 della durata massima di 12 ore (in una versione del 1990) con testo completamente improvvisato sul momento. L'ultima versione di \"Ti amo\" eseguita dal gruppo fu \"Ti amo campionato\" nel 1998, anch'essa improvvisata. Sia \"Sabbiature\" che \"Ti amo campionato\" furono pubblicate in seguito in \"Peerla\".\n\"Uomini col borsello (Ragazza che limoni sola)\" \u00e8 un brano che fu pubblicato in seguito proprio sull'album \"Italyan, Rum Casusu \u00c7ikti\", uscito nello stesso anno. Tra le collaborazioni, i Chieftains, che fanno un'introduzione del pezzo, Riccardo Fogli, ex-componente dei Pooh al cantato, e Sir Oliver Skardy dei Pitura Freska, sempre alla voce. Sono citate \"Piccola Katy\" dei Pooh (dallo stesso Fogli che rif\u00e0 il verso a s\u00e9 stesso nel parlato che rimanda alla versione originale del 1967) e \"I Want It All\" dei Queen, oltre che all'attore Ben Turpin. Il finale riprende quello di Let It Be dei Beatles. Al termine di questo ultimo pezzo c'\u00e8 un medley (ancora oggi inedito su album) introdotto da Elio e Skardy delle canzoni dell'album \"Italyan, Rum Casusu \u00c7ikti\" contenente spezzoni di brani inediti e varie prove in studio."}
{"id": "1985074", "revid": "767487", "url": "https://it.wikipedia.org/wiki?curid=1985074", "title": "Evviva/La visione", "text": "Evviva/La visione \u00e8 un singolo del degli Elio e le Storie Tese tratto a scopo promozionale dall'album \"Craccracriccrecr\".\nData la sua natura promozionale, il singolo non \u00e8 di fatto mai stato messo in vendita bens\u00ec fornito alle diverse stazioni radiofoniche con lo scopo di lanciare il disco di cui fa parte; contrariamente a quanto accade per questo tipo di singoli, per\u00f2, de \"Evviva/La visione\" \u00e8 stato realizzato anche un video musicale che vede anche la presenza di alcuni dei membri della band.\nCi\u00f2 nonostante la promozione non fu semplice poich\u00e9 molte radio censurarono il brano per la presenza, nel ritornello, di un continuo riferimento alla vulva utilizzando il termine \"figa\"."}
{"id": "1985076", "revid": "1272592", "url": "https://it.wikipedia.org/wiki?curid=1985076", "title": "Zohan - Tutte le donne vengono al pettine", "text": "Zohan - Tutte le donne vengono al pettine (\"You Don't Mess with the Zohan\") \u00e8 un film del 2008 diretto da Dennis Dugan, con Adam Sandler.\nNelle sale statunitensi il film \u00e8 stato distribuito a partire dal 6 giugno 2008, in quelle israeliane dal 19 giugno, in quelle britanniche dal 15 agosto, mentre in quelle italiane dal 3 ottobre.\nTrama.\nIn riposo sulle spiagge di Bat Yam, l'agente delle Forze di difesa israeliane Zohan viene richiamato in servizio per catturare il terrorista Phantom. Ma Zohan, stufo della sua vita di guerriglia, ha un sogno nel cassetto: \"fare i capelli di seta morbida\", come il suo idolo Paul Mitchell. Durante lo scontro con il criminale, Zohan inscena la propria morte e fugge a New York. Una volta giunto sul suolo statunitense, Zohan, assunta l'identit\u00e0 dell'australiano Scrappy Coco, cerca subito lavoro come parrucchiere, e grazie all'amico Uri entra nel salone di Dalia, una ragazza palestinese.\nGrazie alla sua abilit\u00e0 nel tagliare i capelli e alle sue prestazioni sessuali, autentica gioia per le clienti, il salone ottiene un immediato successo. Sfortunatamente, Zohan viene riconosciuto dal taxista Salim, a cui tempo fa l'ex soldato rub\u00f2 la capra, che cerca di eliminarlo con scarsi risultati, e alla fine si rassegna a chiedere aiuto prima chiamando il numero verde di Hezbollah, e poi lo stesso Phantom, ora gestore di una catena di ristoranti. Contemporaneamente, un affarista vorrebbe costruire un centro commerciale dove ora sorgono i due quartieri israeliano e palestinese, uno di fronte all'altro, e decide cos\u00ec di fomentare l'odio tra le due comunit\u00e0. E non solo: verso la fine del film, Zohan scopre che Dalia \u00e8 la sorella di Phantom.\nProduzione.\nLa storia \u00e8 stata scritta da Adam Sandler, Judd Apatow e Robert Smigel, e la pellicola \u00e8 stata prodotta dalla Happy Madison Production e distribuita da Columbia Pictures."}
{"id": "1985077", "revid": "204012", "url": "https://it.wikipedia.org/wiki?curid=1985077", "title": "Malattia di Lenegre", "text": ""}
{"id": "1985078", "revid": "180202", "url": "https://it.wikipedia.org/wiki?curid=1985078", "title": "Zohan", "text": ""}
{"id": "1985079", "revid": "204012", "url": "https://it.wikipedia.org/wiki?curid=1985079", "title": "Difetto di conduzione cardiaca progressivo", "text": ""}
{"id": "1985080", "revid": "120375042", "url": "https://it.wikipedia.org/wiki?curid=1985080", "title": "Rictor", "text": "Rictor, il cui vero nome \u00e8 Julio Esteban Richter , un personaggio dei fumetti, creato da Louise Simonson (testi) e Walter Simonson (disegni), pubblicato dalla Marvel Comics. La sua prima apparizione avviene in \"X-Factor\" (prima serie) n. 17 (giugno 1987).\n\u00c8 un mutante che ha fatto parte del primo gruppo dei Nuovi Mutanti e poi di quelli di X-Factor e X-Force.\nPoteri e abilit\u00e0.\nIl principale potere mutante di Rictor (prima che rimanesse depotenziato) era quello di far vibrare la materia, in particolare quella di un qualsiasi oggetto che si trovasse nelle sue vicinanze, spesso fino al punto da farlo esplodere (il suo potere influenza sia la materia inorganica, che quella organica, ad esempio in \"X-Force #25\" fece esplodere un cactus). Su scala molto pi\u00f9 vasta Rictor era in grado di far vibrare persino la crosta terrestre, cos\u00ec da provocare dei piccoli terremoti, per\u00f2 aveva una certa riluttanza ad usare il suo potere in questa maniera nelle zone sismiche instabili, nel timore di provocare disastri incontrollabili. La mutante Scarlet Witch responsabile dell'annullamento dei suoi poteri, in tempi recenti ha ripristinato i medesimi a Rictor.\nAltri media.\nCinema.\nNel franchise degli X-Men, Rictor compare per la prima volta in \"Logan - The Wolverine\" ed \u00e8 un giovane mutante della Transigen fuggito assieme ad altri ragazzi dalla struttura messicana della compagnia."}
{"id": "1985081", "revid": "19011946", "url": "https://it.wikipedia.org/wiki?curid=1985081", "title": "Cuore di Ges\u00f9", "text": ""}
{"id": "1985083", "revid": "180202", "url": "https://it.wikipedia.org/wiki?curid=1985083", "title": "You Don't Mess with the Zohan", "text": ""}
{"id": "1985085", "revid": "1498232", "url": "https://it.wikipedia.org/wiki?curid=1985085", "title": "Shpalman\u00ae", "text": "Shpalman\u00ae \u00e8 un singolo degli Elio e le Storie Tese pubblicato nel 2003. \u00c8 il primo singolo estratto dall'album \"Cicciput\".\nDescrizione.\n\"Shpalman\u00ae\".\nIpotetica sigla di un telefilm (o cartone animato) che narra di un supereroe che, per sconfiggere i cattivi, sparge loro deiezioni in faccia. Il tema del brano \u00e8 tratto dall'opera \"Achille et Polyx\u00e8ne\" di Jean Baptiste Lully e Pascal Collasse, che pu\u00f2 essere udito in sottofondo nella sua versione originale all'interno dell'album \"Cicciput,\" durante l'intermezzo di Claudio Bisio tra i brani \"Gimmi I\" e \"Fossi figo\". Le onomatopee sono tratte dalla serie televisiva di \"Batman\". Il singolo, cantato da Rocco Tanica, vede la partecipazione straordinaria di Max Pezzali. L'uso del vocoder, che modula in modo innaturale le parole di Rocco Tanica, \u00e8 molto frequente da parte di Max Pezzali, pertanto \u00e8 ironico il suo accostamento - in versione \"pulita\" - di fianco a quella robotica di Tanica. Lo spot iniziale (\"Dixie e le ragazze della palla al piede tornano domani...\"), recitato da Vittorio Cosma dopo la prima strofa, riprende le pubblicit\u00e0 di Italia 1, che annunciavano il cartone o il telefilm successivo durante le sigle. Il brano ebbe molti passaggi sia radiofonici che televisivi, nonostante il ritornello contenga una parola volgare; per la stessa ragione, infatti, il primo singolo del disco precedente, \"La visione\", fu censurato da gran parte delle radio.\n\"Budy Giampi\".\nIl brano tratta un tema molto caro al gruppo: l'abolizione della pena di morte. \u00c8 uno dei brani del gruppo che pu\u00f2 definirsi pi\u00f9 palesemente \"serio\", anche se il tema viene trattato con la tipica ironia degli Elio e le Storie Tese che, in questo modo, riescono a sfuggire la retorica che spesso accompagna i brani che trattano quest'argomento. Nel testo sono citate \"Fotoromanza\" di Gianna Nannini, \"Ballo ballo\" di Raffaella Carr\u00e0, \"Slave to the Rhythm\" di Grace Jones, \"Sinfonia n. 40\" di Mozart.\nVideo musicale.\nIl singolo \u00e8 accompagnato da un videoclip che era sostanzialmente una riproposizione del video di \"Dedicato a te\" de Le Vibrazioni, gruppo molto amico degli Elii; il video, diretto da Paolo Soravia, \u00e8 praticamente identico, un lungo piano sequenza con le stesse identiche inquadrature, ma stavolta il protagonista \u00e8 Mangoni, che cammina dietro alla Giulia del video delle Vibrazioni (interpretata dall'attrice Angelica Cacciapaglia) e la segue fin dentro il locale dove si esibisce il gruppo. Stavolta, per\u00f2, il pubblico preferisce guardare Elio e le Storie Tese, che si esibiscono dall'altro lato dello stesso locale.\nAlla fine del video, si vede Rocco Tanica che fa il verso a Samuel dei Subsonica, poich\u00e9 canta reggendo fra le mani due microfoni (imitazione enfatizzata dal suo saltellare e dal cappellino che indossa). A sua volta il videoclip sar\u00e0 poi ripreso da Frankie hi-nrg mc per il video d'accompagnamento del singolo \"Chiedi chiedi\", in cui il rapper, vestito come il protagonista del film di Luis Bu\u00f1uel, \"Un chien andalou\", fa all'incirca lo stesso percorso dei suoi \"predecessori\" e contemporaneamente a loro, infatti si possono vedere in alcune inquadrature sia Le Vibrazioni sia Mangoni.\nNel singolo e nel videoclip, il brano \u00e8 cantato interamente da Rocco Tanica.\nTracce.\n\"Shpalman RMX\".\nPi\u00f9 tardi, sempre nel 2003, fu pubblicato un 12 pollici contenente quattro remix del singolo, curati dai dj Gabry Ponte e Bidda."}
{"id": "1985086", "revid": "6923", "url": "https://it.wikipedia.org/wiki?curid=1985086", "title": "Vitalissimo", "text": "Viene venerato dalla chiesa cattolica e la sua festivit\u00e0 ricorre l'11 luglio.\nSecondo l'iscrizione che si trova all'interno dell'urna dove sono conservate le sue spoglie, il Santo era un giovane di 25 anni che sub\u00ec il martirio il 4 giugno e fu sepolto nelle Catacombe di Ciriaca a Roma, dal quale fu poi tratto il suo corpo.\nL'ampolla di sangue contenuta nell'urna testimonia la verit\u00e0 del martirio.\nLa teca in cui erano custodite le reliquie del santo era conservata in una cappella del Palazzo Rinuccini di Firenze. Il 16 ottobre 1858, per volont\u00e0 della marchesa Eleonora Rinuccini Corsini, ultima erede della famiglia, fu decisa la traslazione della salma nella chiesa di Faella, affinch\u00e9 san Vitalissimo fosse maggiormente conosciuto e venerato: quasi un lascito \u201cvotivo\u201d alla comunit\u00e0 faellese da parte dell'antico casato feudale, prima della sua estinzione."}
{"id": "1985088", "revid": "201394", "url": "https://it.wikipedia.org/wiki?curid=1985088", "title": "Trance Syndicate", "text": "La Trance Syndicate \u00e8 un'etichetta discografica indipendente fondata nel 1990 da King Coffrey, batterista della band di Austin, Texas Butthole Surfers e da Graig Stewart. Il primo EP fu \"The Sacred Heart of Crust\" dei Crust. Dal 1990 al 1999, anno in cui l'etichetta chiuse, la Trance Syndicate distribu\u00ec album di un numero copioso di artisti e gruppi texani tra cui Bedhead, Ed Hall, American Analog Set, ...And You Will Know Us by the Trail of Dead e Roky Erickson.\nAnche se ora chiusa, una parte di essa sopravvive grazie all'etichetta Emperor Jones, in precedenza un braccio della medesima, che nella sua scuderia non proponeva solo artisti texani come la Trance."}
{"id": "1985091", "revid": "51323", "url": "https://it.wikipedia.org/wiki?curid=1985091", "title": "Trance syndicate", "text": ""}
{"id": "1985095", "revid": "177966", "url": "https://it.wikipedia.org/wiki?curid=1985095", "title": "Pianeti terrestri", "text": ""}
{"id": "1985096", "revid": "177966", "url": "https://it.wikipedia.org/wiki?curid=1985096", "title": "Anelli planetari", "text": ""}
{"id": "1985098", "revid": "188323", "url": "https://it.wikipedia.org/wiki?curid=1985098", "title": "Materie seconde", "text": ""}
{"id": "1985099", "revid": "599013", "url": "https://it.wikipedia.org/wiki?curid=1985099", "title": "Sindrome di Adams-Stokes", "text": "La Sindrome di Adams-Stokes (o di Morgagni-Adams-Stokes o di Gerbec-Morgagni-Adams-Stokes) in campo medico, si intende una forma particolare di sincope, dove sovente si mostrano convulsioni. La sindrome di Stokes-Adams comprende un periodo di svenimento periodico in cui si verifica un blocco cardiaco intermittente a causa di un'aritmia che pu\u00f2 durare secondi, ore, giorni o addirittura settimane prima che la conduzione ritorni. \u00c8 caratterizzato da diminuzione della gittata cardiaca e perdita di coscienza a causa di un'aritmia transitoria; ad esempio, bradicardia dovuta a blocco cardiaco completo.\nStoria.\nIl nome della malattia lo si deve a coloro che per primi scoprirono tale anomalia, due medici irlandesi: Robert Adams e William Stokes (1804\u20131877). Una descrizione approfondita della sindrome fu pubblicata nel 1717 dal medico di origine slovena Marko Gerbec, 44 anni dopo la prima pubblicazione ufficiale firmata da Giovanni Battista Morgagni.\nSegni e sintomi.\nIn genere un attacco si verifica senza preavviso, portando a improvvisa perdita di coscienza. Prima di un attacco, un paziente pu\u00f2 mostrarsi pallido con ipoperfusione. I normali periodi di incoscienza durano circa trenta secondi; se sono presenti movimenti anormali, consisteranno in contrazioni dopo 15-20 secondi (i movimenti, che non sono convulsioni, si verificano a causa dell'ipossia cerebrale e non a causa della scarica corticale, come risulta dai risultati dell'EEG, che non mostrano attivit\u00e0 epilettiformi). La respirazione continua normalmente durante l'attacco e, al momento del recupero, la cute del paziente appare arrossata, mentre il cuore pompa rapidamente il sangue ossigenato nella circolazione sistemica, che si \u00e8 dilatata a causa dell'ipossia.\nCome con qualsiasi episodio sincopale derivante da una aritmia cardiaca, lo svenimento non dipende dalla posizione del paziente. Se si verificano durante il sonno, il sintomo di presentazione potrebbe semplicemente sentirsi caldo e arrossato al risveglio.\nCause.\nGli attacchi sono causati da qualsiasi mancanza temporanea di gittata cardiaca. Questo a sua volta potrebbe essere dovuto ad avvelenamento da antimonio, asistolia cardiaca, blocco atrio-ventricolare, malattia di Lev o fibrillazione ventricolare. La tachicardia parossistica sopraventricolare o la fibrillazione atriale sono la causa sottostante fino al 5% dei pazienti. La conseguente mancanza di flusso di sangue al cervello \u00e8 responsabile delle sincopi. Esistono alcuni casi di episodi di sincopi correlate con l'angina di Prinzmetal.\nDiagnosi.\nLa sindrome di Adams- Stokes possono essere diagnosticati dalla storia, con pallore prima dell'attacco e arrossamento dopo che \u00e8 particolarmente caratteristico. L'ECG mostrer\u00e0 asistolia, un blocco AV o fibrillazione ventricolare durante gli attacchi.\nTrattamento.\nIl trattamento iniziale pu\u00f2 essere medico e prevede l'uso di farmaci come l'isoprenalina e l'epinefrina (adrenalina). Il trattamento definitivo \u00e8 chirurgico e prevede l'inserimento di un pacemaker - molto probabilmente uno con stimolazione sequenziale come una modalit\u00e0 DDI rispetto ai vecchi meccanismi VVI, e il medico pu\u00f2 analizzare l'ECG del paziente per valutare l'andamento di questo tipo di trattamento .\nPrognosi.\nTali manifestazioni portavano nei decenni scorsi alla morte nei soggetti con notevole frequenza, oggi la prognosi \u00e8 notevolmente migliorata."}
{"id": "1985102", "revid": "726373", "url": "https://it.wikipedia.org/wiki?curid=1985102", "title": "Assassino senza volto", "text": "Assassino senza volto (\"M\u00f6rdare utan ansikte\") \u00e8 un romanzo giallo dello scrittore svedese Henning Mankell pubblicato in Svezia nel 1991.\n\u00c8 la prima storia della saga del commissario di polizia Kurt Wallander ed \u00e8 ambientata, come le altre che la seguiranno, in Scania, nel sud della Svezia. Il tema affrontato \u00e8 la problematica dell'immigrazione vista dalla tradizionalmente tollerante e libera societ\u00e0 svedese; sul suo sito, Henning Mankell racconta di aver deciso di scrivere una storia sul razzismo crescente che aveva notato al rientro in patria alla fine degli anni 1980, dopo aver vissuto per anni all'estero. \nNel 1992 il romanzo ha ricevuto il premio Glasnyckeln come miglior giallo scandinavo.\nLa prima edizione italiana del romanzo \u00e8 stata pubblicata nell'anno 2001 da Marsilio.\nTrama.\nLa mattina dell'8 gennaio 1990, a Lenarp, un villaggio nel sud della Svezia, un vecchio contadino di nome Nystr\u00f6m scopre che i suoi vicini di casa, Johannes e Maria L\u00f6vgren, sono stati barbaramente torturati; l'uomo \u00e8 morto e la donna \u00e8 in fin di vita. \nMaria \u00e8 l'unica che potrebbe rivelare alla polizia cosa \u00e8 accaduto, ma muore poco dopo all'ospedale di Ystad; in punto di morte il poliziotto Rydberg, che fino all'ultimo continua a farle delle domande nella speranza di saperne di pi\u00f9, la sente pronunciare il nome del marito e la parola \"stranieri\".\nSul caso indaga la polizia di Ystad, e a capo della squadra investigativa c'\u00e8 il commissario Kurt Wallander. Inizialmente non hanno molto su cui lavorare, tranne le ultime parole della donna e l'insolito nodo usato per legarla, che fanno pensare che i colpevoli vadano cercati tra gli immigranti, regolari o meno, che in numero sempre maggiore vivono in Svezia. Ben presto per\u00f2 scopriranno che il vecchio assassinato conduceva in realt\u00e0 una doppia vita. \nLa polizia di Ystad si trover\u00e0 a seguire diverse piste, coinvolgendo anche i colleghi di Kristianstad. Tra punti morti e nuove rivelazioni, la soluzione del caso arriver\u00e0 solo alla fine di luglio, dopo quasi sette mesi di indagine.\nContemporaneamente Kurt Wallander sta vivendo una difficile situazione personale. Da poco divorziato, coltiva ancora la speranza di riconciliarsi con l'ex moglie Mona, ma si innamora del pubblico ministero Anette Brolin, che \u00e8 appena arrivata a Ystad da Stoccolma. Non sa come comportarsi con suo padre, che pare dare segni di demenza senile. Il rapporto con Linda, la figlia diciannovenne, vive di alti e bassi.\nAdattamenti.\nIl primo adattamento televisivo del romanzo \u00e8 stata la miniserie svedese \"M\u00f6rdare utan ansikte\" del 1995.\nRolf Lassg\u00e5rd \u00e8 l'attore che interpreta Kurt Wallander in questa produzione, nonch\u00e9 nei successivi adattamenti televisivi dei primi nove romanzi della serie, realizzati dalla televisione svedese tra il 1995 e il 2007.\nSuccessivamente, la BBC ne ha tratto l'episodio \"Assassino senza volto\" (\"Faceless Killers\") della serie televisiva \"Il commissario Wallander\", andato in onda nel 2010.\nNella serie britannica \u00e8 Kenneth Branagh a vestire i panni del protagonista."}
{"id": "1985109", "revid": "183114", "url": "https://it.wikipedia.org/wiki?curid=1985109", "title": "Francesca Conti", "text": ""}
{"id": "1985110", "revid": "599013", "url": "https://it.wikipedia.org/wiki?curid=1985110", "title": "Carmela Allucci", "text": ""}
{"id": "1985112", "revid": "1573940", "url": "https://it.wikipedia.org/wiki?curid=1985112", "title": "Alexandra Araujo", "text": ""}
{"id": "1985115", "revid": "1573940", "url": "https://it.wikipedia.org/wiki?curid=1985115", "title": "No\u00e9mi T\u00f3th", "text": ""}
{"id": "1985126", "revid": "1776051", "url": "https://it.wikipedia.org/wiki?curid=1985126", "title": "Subornazione", "text": "La subornazione \u00e8 l'atto di istigare taluno a venir meno ad un dovere cui \u00e8 tenuto per legge o comunque per un obbligo socialmente rilevante. In molti ordinamenti, quando il dovere cui si istiga a venir meno \u00e8 una prestazione dovuta per legge, \u00e8 considerata un reato; tipicamente riguarda la prestazione di testimonianza e perci\u00f2 la figura criminosa tipica \u00e8 l'istigazione a prestare falsa testimonianza.\nGeneralmente il subornatore ricerca la condotta illecita del subornato attraverso l'allettamento mediante offerta o promessa di denaro o altra utilit\u00e0; ma \u00e8 oggetto di discussione in dottrina la configurabilit\u00e0 del reato se l'induzione viene commessa con minaccia o violenza, o comunque attraverso la rappresentazione della promessa di un danno ingiusto.\nLa subornazione nel diritto italiano.\nNel codice penale italiano la fattispecie \u00e8 prevista dall'art. 377 (precedentemente \"Subornazione\", ora rubricato come \"Intralcio alla giustizia\") che recita:\nNel 2006 alla norma \u00e8 stato aggiunto il riferimento alla violenza o minaccia nell'induzione:\nQuest'aggiunta \u00e8 talora chiamata \"art. 377 bis\".\nRigettando il ricorso avverso un provvedimento di restrizione cautelare intramuraria, la Corte di Cassazione ha pertanto suffragato la ricorrenza della subornazione nella sua perpertrazione attraverso minaccia, nonch\u00e9 la configurabilit\u00e0 del tentativo."}
{"id": "1985127", "revid": "19012972", "url": "https://it.wikipedia.org/wiki?curid=1985127", "title": "Intralcio alla giustizia", "text": ""}
{"id": "1985129", "revid": "188323", "url": "https://it.wikipedia.org/wiki?curid=1985129", "title": "Classe WRC", "text": ""}
{"id": "1985130", "revid": "188323", "url": "https://it.wikipedia.org/wiki?curid=1985130", "title": "Classe A8", "text": ""}
{"id": "1985134", "revid": "647919", "url": "https://it.wikipedia.org/wiki?curid=1985134", "title": "Rocky Horror", "text": ""}
{"id": "1985136", "revid": "2011865", "url": "https://it.wikipedia.org/wiki?curid=1985136", "title": "Karl Vasil'evi\u010d Nessel'rode", "text": "Discendeva dalla linea dei conti von Nesselrode di Ereshoven presso Wippefurth nella Renania, signori di Thumb, feudo in condominio con l'altra linea familiare di Reichenstein e Landskron.\nEbbe importanti incarichi nelle ambasciate di Prussia, W\u00fcrttemberg, Paesi Bassi e Francia; segretario degli affari esteri dal 1816 al 1856; vice cancelliere e cancelliere dell'impero russo sotto Nicola I. Fu protagonista di una politica mirata all'espansione nei Balcani a danno dell'impero ottomano. \nGuid\u00f2 la delegazione russa al Congresso di Vienna (bench\u00e9 lo zar Alessandro I preferisse operare personalmente).\nNel 1827, a nome della Santa Alleanza allarmata dalle Societ\u00e0 di Amici Cattolici, Nesselrode, ammoniva i sovrani italiani a stare in guardia \u201cnon solo dai rivoluzionari apertamente riconosciuti, ma ben anche da un certo potere occulto che sotto la maschera della religione va incontro alla sovversione dei governi, o per lo meno, al sistema esistente cospirando cos\u00ec questo potere occulto, sebbene per vie diverse, con i liberali\u201d."}
{"id": "1985138", "revid": "131606", "url": "https://it.wikipedia.org/wiki?curid=1985138", "title": "La pietra del paragone", "text": "La pietra del paragone \u00e8 un'opera lirica di Gioachino Rossini. Il libretto, denominato \"melodramma giocoso\" in due atti, \u00e8 di Luigi Romanelli.\nFortuna.\nLa prima rappresentazione ebbe luogo il 26 settembre 1812 al Teatro alla Scala di Milano diretta da Alessandro Rolla con Marietta Marcolini e Filippo Galli (basso) e fu uno straordinario successo (53 repliche nel corso di quella stagione di Carnevale). Il 3 ottobre nel \"Corriere delle Dame\" comparve un articolo che recitava tra l'altro:\nIl 19 aprile 1813 avviene la prima al Teatro San Benedetto di Venezia.\nAl Teatro Regio di Torino la prima \u00e8 stata il 26 settembre 1818.\nIl 5 aprile 1821 avviene la prima nel Th\u00e9\u00e2tre-Italien di Parigi con Giuseppina Ronzi de Begnis, Manuel Garc\u00eda (padre) e Giuseppe De Begnis.\nIl successivo 30 maggio avviene la prima nel Teatro Nacional de S\u00e3o Carlos di Lisbona.\nDopo il successo alla prima, l'importanza dell'opera svan\u00ec in confronto ai pi\u00f9 noti Barbiere, Cenerentola e Italiana; anche se non eseguita con la stessa frequenza delle successive opere buffe, conta importanti repliche e cantanti nella storia: nel 1952 avviene la prima nel Teatro della Pergola di Firenze con Giulietta Simionato, Gianni Raimondi, Giuseppe Taddei, Mario Petri, Melchiorre Luise e Franco Calabrese, nel 1955 avviene la prima a West Hartford, nel 1959 fu rappresentata alla Scala diretta da Nino Sanzogno con Eugenia Ratti, Fiorenza Cossotto, Ivo Vinco, Alvinio Misciano, Renato Capecchi e Calabrese. Il 23 novembre 1961 fu rappresentata al Teatro di Corte di Napoli nell'ambito del IV Autunno Musicale Napoletano del Teatro di San Carlo, in collaborazione con la RAI, direttore Mario Rossi. Nel 1962 va in scena al Teatro La Fenice di Venezia con Mario Rossi (direttore d'orchestra) ed Angelo Nosotti; nel 1963 avvenne la premi\u00e8re inglese nel St Pancras Town Hall (oggi Camden Town Hall) di Londra; nel 1964 al Glyndebourne Festival Opera con John Pritchard (direttore d'orchestra) e la London Philharmonic Orchestra trasmessa anche dalla BBC nel 1965; nel 1968 la Scala presenta l'opera in trasferta all'Auditorium Pedrotti di Pesaro con Mariella Adani, Ugo Benelli, Giorgio Tadeo ed Enzo Dara; nel 1970 avviene la prima a Tolosa di \"L'amour \u00e0 l'\u00e9preuve\" nella traduzione di Dominique Tirmont e Gabriel Couret; nel 1971 avviene la prima nel Th\u00e9\u00e2tre national de l'Op\u00e9ra-Comique di Parigi; nel 1972 Jos\u00e9 Carreras affront\u00f2 il ruolo di Giocondo, anche se solo in disco; fu rappresentata alla Piccola Scala nel febbraio 1982 diretta da Piero Bellugi con Daniela Dess\u00ec, Benelli, Justino D\u00edaz, Alessandro Corbelli, Claudio Desderi ed Armando Ariostini per la regia di Eduardo De Filippo ripresa da Rai 3 e portata in trasferta al King's Theatre di Edimburgo ed al Teatro Donizetti di Bergamo diretta da Roberto Abbado con Gloria Banditelli, D\u00edaz, Corbelli, Desderi ed Ariostini e presentata anche alla Piccola Scala nel 1983; conta importanti rappresentazioni a Bologna, Teatro Regio di Parma nel 2006 con Sonia Prina e Michele Pertusi, Teatro Real di Madrid nel 2007 diretta da Alberto Zedda con Pietro Spagnoli per la regia di Pier Luigi Pizzi di cui esiste un video per la Opus Arte e Sassari nel 2008.\nLa prima rappresentazione al Rossini Opera Festival avviene nel 2002 con Carlo Rizzi (direttore d'orchestra), l'Orchestra del Teatro Comunale di Bologna, Pietro Spagnoli e Bruno de Simone.\nTrama.\nL'opera narra delle schermaglie amorose che avvengono nella villa del Conte Asdrubale, restio a prender moglie, un po' per misoginia, un po' per paura di amare e subire una delusione.\nAtto I.\nNella villa del Conte sono ospitati amici che commentano con la servit\u00f9 vizi e virt\u00f9 del conte; tra gli ospiti ci sono la marchesa Clarice, bella vedova invaghita del Conte, la baronessa Aspasia e Donna Fulvia, anch'esse invaghite del Conte e rivali di Clarice; tra gli uomini il poeta fallito Pacuvio, il giornalista scandalistico Macrobio e il cavalier Giocondo, invaghito segretamente di Clarice ma da lei respinto. Fulvia e la Baronessa fanno di tutto per far invaghire il conte, cercando di farlo ingelosire con Pacuvio e Macrobio, ma il conte \u00e8 interessato a Clarice, che per\u00f2 non riesce a capire se i suoi sentimenti siano o no reali. Per capire chi gli \u00e8 fedele, con la complicit\u00e0 del servo Fabrizio, finge di essere finito sul lastrico e chiede ai suoi amici aiuto nella miseria: Giocondo gli promette la casa, Clarice le sue ricchezze e la mano; gli altri, imbarazzati e disgustati dalla miseria, cercano scuse poco efficaci. Macrobio promette un articolo sul giornale che parli di Asdrubale, Pacuvio un sonetto in suo onore mentre Fulvia e Aspasia non si pronunciano nemmeno. Ma in quel momento Fabrizio arriva dicendo che grazie a un controvaglia il Conte \u00e8 uscito dai debiti; immediati sono la gioia dei veri amici del conte e lo scorno della Baronessa e di Fulvia, che meditano vendetta.\nAtto II.\nFulvia e la Baronessa cercano di convincere Pacuvio e Macrobio ad affrontare in duello Giocondo e il Conte stesso. Pacuvio, mentendo, dice di aver gi\u00e0 affrontato Giocondo e di avergli concesso la salvezza; ora tocca a Macrobio affrontare il Conte. Durante un temporale Giocondo esprime la sua gelosia; sa che Clarice sarebbe pi\u00f9 felice col Conte che con lui, ma vuole lo stesso esprimerle i suoi sentimenti. La Baronessa e Macrobio allora decidono di approfittarne per far vedere al Conte l'infedelt\u00e0 di Clarice. Giocondo poi riesce a chiarirsi, chiedendogli come mai non si sposi, e il Conte si difende dicendo che non si sente ancora pronto; intanto si vendicano di Macrobio facendo scrivere sul suo giornale di essere il \"fior degli ignoranti\" tra i giornalisti\nTocca a Clarice mettere alla prova il Conte; si traveste da soldato facendosi passare per il gemello Lucindo, che dice di essere venuto a portare via la sorella da l\u00ec, triste e infelice. Allora il Conte non resiste e chiede a Lucindo la mano della sorella. Stupore generale quando si scopre che il capitano non \u00e8 altri che la stessa Clarice. Le due rivali accettano la sconfitta, pur venendo ripagate con l'amore corrisposto di Pacuvio e Macrobio. L'opera si conclude con il tripudio generale per le nozze tra Clarice e il Conte.\nOrganico orchestrale.\nLa partitura di Rossini prevede l'utilizzo di:\nPer i recitativi secchi:\nAutoimprestiti.\nRossini riprese dall'\"Equivoco stravagante\" il Coro dei cacciatori (n. 12), il Quintetto del secondo atto (n. 14) e l'Aria di Clarice (n. 17). In questi casi per\u00f2, diversamente da come avrebbe fatto in futuro, non ricorse all'aiuto di copisti, ma riscrisse le partiture, modificando pi\u00f9 o meno profondamente l'orchestrazione, le cadenze conclusive e altri particolari.\nIl Quartetto al centro del primo atto (n. 7), invece, \u00e8 un complesso montaggio di una sezione nuova con altre tratte da lavori precedenti (\"La scala di seta\" e \"Ciro in Babilonia\")\nLa Sinfonia fu scritta \"ex novo\" per quest'opera e, come spesso in Rossini, non ha legami tematici con il resto dell'opera. Per questo egli pot\u00e9 trasferirla di sana pianta per il \"Tancredi\", a delizia delle orecchie veneziane che non conoscevano \"La pietra del paragone\", cos\u00ec come parte del \"Temporale\" sar\u00e0 trasferita ne \"Il barbiere di Siviglia\"."}
{"id": "1985140", "revid": "297745", "url": "https://it.wikipedia.org/wiki?curid=1985140", "title": "Regole d'Ampezzo", "text": ""}
{"id": "1985142", "revid": "119060744", "url": "https://it.wikipedia.org/wiki?curid=1985142", "title": "Parco galileiano", "text": "Il parco galileiano fu un progetto dell'architetto Giovanni Michelucci che prevedeva la riqualificazione del parco della Cittadella, nella citt\u00e0 di Pisa.\nLa zona interessata, un tempo adibita a scopi militari, era stata pesantemente bombardata durante la seconda guerra mondiale; per questo, successivamente, le autorit\u00e0 cittadine decisero di creare per Pisa un grande parco urbano aperto alla cittadinanza, vista la posizione e la grande rilevanza storica.\nSecondo Michelucci, che present\u00f2 il progetto nel 1957, il parco avrebbe dovuto rappresentare un omaggio al grande matematico pisano Galileo Galilei, tanto da assumere l'aspetto di un vero e proprio giardino tematico, attrezzato con un centro studi, un teatro e un bacino d'acqua che, nell'insieme, avrebbero riscattato e riqualificato un ambiente fortemente degradato.\nPurtroppo il progetto mor\u00ec ancor prima di nascere: si osserv\u00f2 che il centro studi galileiano era un'inutile copia di un'istituzione gi\u00e0 presente nella citt\u00e0 di Pisa e che quindi la sua creazione sarebbe stata del tutto inutile. Inizi\u00f2 cos\u00ec il declino del progetto; furono apportate varie modifiche e fu avviata la costruzione di piccole opere (un ponte metallico e le scalinate del teatro), ma il parco galileiano non riusc\u00ec mai ad ottenere abbastanza consensi per essere completato.\nAncor oggi gran parte del parco \u00e8 inagibile e si trova in una situazione di degrado. Solo una piccola parte \u00e8 stata trasformata in parco giochi e del parco galileiano sono ancora visibili il teatro aperto, il bacino d'acqua e un ponte metallico (l'unica costruzione portata a termine).\nNel 2007 il comune di Pisa ha presentato un progetto per il suo recupero che prende spunto dal parco galileiano di Michelucci, ma con modifiche quali un laghetto artificiale e la trasformazione del bacino d'acqua in una palestra. Ancora, nel 2015, viene presentato un altro progetto di recupero dell'area intera, ma senza finanziamento."}
{"id": "1985143", "revid": "211373", "url": "https://it.wikipedia.org/wiki?curid=1985143", "title": "Enzo Croatto", "text": "Biografia.\nLaureatosi in lettere presso l'Universit\u00e0 di Padova, ha insegnato nelle scuole medie di Belluno e provincia e poi di Padova. \n\u00c8 noto soprattutto come dialettologo e ha contribuito anche con numerose pubblicazioni allo studio del ladino e degli altri dialetti dolomitici. In questo senso, ha collaborato con Giovan Battista Pellegrini e con il Centro Studi per la Dialettologia Italiana \"O. Parlangeli\" del C.N.R. di Padova. \u00c8 membro di varie istituzioni ladine e curatore del vocabolario ampezzano delle Regole d'Ampezzo."}
{"id": "1985146", "revid": "2110845", "url": "https://it.wikipedia.org/wiki?curid=1985146", "title": "Mario Caccavale", "text": "Vive a Roma da sempre. Inviato ed editorialista per diversi quotidiani e settimanali, ha svolto inchieste sulle nuove frontiere della scienza, sul \"made in Italy\", sul costume, sulla cultura e sullo spettacolo. Ha scritto saggi di comunicazione politica e aziendale."}
{"id": "1985149", "revid": "287204", "url": "https://it.wikipedia.org/wiki?curid=1985149", "title": "Georges-Antoine Rochegrosse", "text": "Biografia.\nStudi\u00f2 pittura con Alfred Dehodencq e poi entr\u00f2 nell'Acad\u00e9mie Julian, negli \"atelier\" di Jules Joseph Lefebvre e Gustave Boulanger, passando infine all'\u00c9cole nationale sup\u00e9rieure des Beaux-Arts. Partecip\u00f2, senza successo, ai Prix de Rome del 1880 e del 1881, e al Salon del 1882, dove fu premiato. L'anno dopo ottiene una borsa per effettuare un viaggio di studi.\nIllustr\u00f2 anche diverse edizioni letterarie: l\"Odissea\", il \"Satyricon\", l\"Orestea\" di Eschilo, \"L'uomo che ride\" e \"I miserabili\" di Victor Hugo, l\"Ak\u00ebdysseril\" di Villiers de l'Isle-Adam, le \"Princesses\" di Th\u00e9odore de Banville, il \"Salammb\u00f4\" e l\"H\u00e9rodias\" di Gustave Flaubert e ancora Charles Baudelaire, Th\u00e9ophile Gautier e Anatole France.\nL'Algeria.\nScopr\u00ec l'Algeria nel 1894 e si stabil\u00ec definitivamente a El-Biar, presso Algeri nel 1900, con la moglie Marie Leblond, che mor\u00ec nel 1920 per una malattia contratta nell'ospedale d'Algeri dove lavorava come infermiera; ogni estate Rochegrosse si recava a Parigi, poich\u00e9 faceva parte del collegio giudicante le opere da esporre al \"Salon\". Fu ammirato da Th\u00e9odore de Banville - suo patrigno, avendo sposato la madre Marie-Elisabeth Bourotte, vedova Rochegrosse, il 15 febbraio 1875 - il quale gli dedic\u00f2 una poesia della sua raccolta \"Les exil\u00e9s\".\nOttenne ancora, in Francia, diversi successi, come la medaglia di bronzo all'Esposizione universale del 1889 e quella d'oro nell'Esposizione del 1899, e nel 1892 fu nominato cavaliere e poi, nel 1910, ufficiale della L\u00e9gion d'honneur. Fu professore dell'Accademia di pittura di Algeri, dove insegn\u00f2 a una generazione di pittori orientalisti, come Paul Nicolai, Jos\u00e9 Ortega, Alexandre Rigotard e Marcel Rousseay-Virlogeux.\nAll'inizio della carriera Rochegrosse fu essenzialmente un pittore di storia, poi, scoperta l'Algeria, un orientalista e alla fine, dopo la morte della moglie, figlia di Th\u00e9odore de Banville, un pittore di soggetti religiosi. Egli \u00e8 uno degli ultimi rappresentanti della pittura accademica, con quadri quali \"Andromaca\", 1883, Mus\u00e9e des Beaux-Arts di Rouen, \"La follia di Nabuccodonosor\", 1883, Mus\u00e9e des Beaux-Arts di Lilla, \"Il cavaliere dei fiori\" (Mus\u00e9e d'Orsay), titolato dall'autore \"Il predestinato, rivestito della simbolica armatura d'argento, va verso l'Idea, incurante dei richiami della Vita\", del 1894, ispirato al mito di Parsifal.\nAbit\u00f2 e lavor\u00f2 nella casa detta \"Chaptal\", a Parigi, che ospit\u00f2 poi il Teatro del Grand Guignol. Tutta la sua collezione personale, composta di 110 dipinti e 250 disegni e acquerelli, fu venduta fu a un'asta il 14 giugno 1993."}
{"id": "1985152", "revid": "287204", "url": "https://it.wikipedia.org/wiki?curid=1985152", "title": "Stella al bario", "text": "Le stelle al bario sono delle stelle giganti di classe G o K, i cui spettri indicano una sovrabbondanza di elementi prodotti dal processo s, come bario monoionico (Ba I) e diionico (Ba II), alla lunghezza d'onda \u03bb di 455,4 nm. Inoltre mostrano delle pronunciate linee spettrali associate al carbonio e ad alcuni suoi composti, come CH, CN e C2.\nGli studi condotti sulla velocit\u00e0 radiale delle stelle al bario inducono a pensare che si tratti di stelle binarie; inoltre, l'osservazione agli ultravioletti tramite l'\"International Ultraviolet Explorer\" ha rivelato la presenza di nane bianche in alcuni di questi sistemi.\nGli astrofisici ritengono che le stelle al bario siano il risultato del trasferimento di massa all'interno di un sistema binario; tale trasferimento sarebbe avvenuto quando esse si trovavano ancora nella fase di sequenza principale. La compagna, la stella \"donatrice\", era una stella al carbonio del ramo asintotico delle giganti (AGB), che aveva sintetizzato nel proprio interno il carbonio ed altri elementi del processo s; tali elementi sono poi stati portati in superficie dai moti convettivi all'interno della stella. Una parte di questa materia \u00e8 stata trasferita dalla stella AGB, giunta alle fasi conclusive della propria evoluzione e in procinto di trasformarsi in nana bianca, alla compagna di sequenza principale. Il trasferimento di massa avverrebbe inoltre in tempi relativamente brevi, su scala astronomica. Dal trasferimento di massa sarebbe ormai trascorsa una quantit\u00e0 di tempo indefinita, durante la quale la stella ricevente ha terminato la sequenza principale e si avvia ad evolversi in gigante rossa. \nDurante la propria evoluzione, una stella al bario potrebbe talvolta essere pi\u00f9 estesa e fredda rispetto ai limiti imposti dalle classi spettrali G o K; in questi casi, una stella \"normale\" sarebbe di tipo spettrale M, ma l'accumulo di elementi del processo s potrebbero far s\u00ec che la stella mostri la propria composizione alterata come una peculiarit\u00e0 spettrale. Quindi, sebbene la temperatura superficiale dell'astro rientri nel \"range\" imposto dalla classe M, la stella mostrerebbe nello spettro le linee di assorbimento dell'ossido di zirconio (ZrO), uno degli elementi prodotti nel processo s; in questo caso, la stella verrebbe classificata come una stella di classe S.\nInizialmente, le stelle al bario costituivano un enigma per gli astrofisici: infatti, nel modello standard sull'evoluzione stellare le giganti di classe G e K non possiederebbero una massa sufficiente per sintetizzare il carbonio e gli elementi del processo s e commiscerli nella propria superficie; la scoperta della natura binaria di tali stelle ha per\u00f2 risolto il problema, in quanto colloca l'origine di tali elementi all'interno di stelle sufficientemente massicce da poter creare tali elementi.\nSecondo l'ipotesi del trasferimento di massa vi sarebbe un cospicuo numero di stelle di sequenza principale che mostrerebbe le peculiarit\u00e0 spettrali delle stelle al bario; una di queste \u00e8 HR 107, nella costellazione dei Pesci.\nTra le stelle al bario pi\u00f9 note vi sono , HR 774 e HR 4474."}
{"id": "1985158", "revid": "287204", "url": "https://it.wikipedia.org/wiki?curid=1985158", "title": "Baraza la Muziki la Taifa", "text": "Baraza la Muziki la Taifa (BAMUTA, in swahili Consiglio Nazionale sulla Musica) \u00e8 una istituzione creata dal governo della Tanzania nel 1974, poco dopo l'indipendenza. Lo scopo del BAMUTA era quello di regolamentare e favorire lo sviluppo della musica in Tanzania, nel contesto di un pi\u00f9 ampio programma volto a consolidare l'identit\u00e0 nazionale del paese liberando la cultura tanzaniana dai retaggi del colonialismo e dell'ideologia borghese portata dagli europei. Questo programma era uno degli elementi chiave dell'Ujamaa, la politica socialista messa in atto dal primo presidente della Tanzania Julius Nyerere. Organi simili al BAMUTA furono creati per altri aspetti della cultura tanzaniana; il Baraza la Kiswahili la Taifa (\"Consiglio nazionale sullo swahili\"), per esempio, aveva lo scopo di promuovere la diffusione dello swahili presso tutte le etnie del paese, e il Baraza la Sanaa la Taifa (\"Consiglio nazionale sull'arte\") si occupava della pittura e delle altre arti figurative.\nIl BAMUTA impose forti restrizioni sull'importazione di musica straniera in Tanzania (con l'eccezione della musica dello Zaire), e regolament\u00f2 in modo capillare la distribuzione di licenze per attivit\u00e0 come sale da ballo e circoli musicali. Contemporaneamente, venne istituito un sistema di sponsorizzazioni e finanziamenti governativi o para-governativi per le orchestre e i gruppi musicali. Questa politica protezionista ebbe l'effetto di portare alla diffusione in tutto il paese di gruppi e circoli musicali tanzaniani, e influ\u00ec in modo decisivo sull'evoluzione del principale genere musicale tanzaniano del XX secolo, il muziki wa dansi."}
{"id": "1985160", "revid": "117944285", "url": "https://it.wikipedia.org/wiki?curid=1985160", "title": "Mychajlo Serhijovy\u010d Hru\u0161evs'kyj", "text": "Fu il pi\u00f9 grande storico moderno della nazione, il primo organizzatore dell'istruzione, leader del movimento nazionale ucraino pre-rivoluzionario, capo della Central'na Rada (il parlamento rivoluzionario ucraino nel periodo 1917\u20141918) e figura di punta dell'Ucraina sovietica degli anni venti. Mor\u00ec in circostanze misteriose nel 1934."}
{"id": "1985161", "revid": "237256", "url": "https://it.wikipedia.org/wiki?curid=1985161", "title": "Michajlo Gru\u0161evs'kij", "text": ""}
{"id": "1985162", "revid": "14691", "url": "https://it.wikipedia.org/wiki?curid=1985162", "title": "BAMUTA", "text": ""}
{"id": "1985167", "revid": "88872", "url": "https://it.wikipedia.org/wiki?curid=1985167", "title": "Conversione di san Paolo (Caravaggio Odescalchi)", "text": "La Conversione di san Paolo (o Conversione di Saulo) \u00e8 un dipinto a olio su tavola di cipresso (237x189 cm), realizzato tra il 1600 e il 1601 dal pittore Caravaggio. Di propriet\u00e0 della famiglia romana Odescalchi, \u00e8 chiamato anche Caravaggio Odescalchi per distinguerlo da un altro dipinto sullo stesso tema, conservato nella cappella Cerasi della basilica di Santa Maria del Popolo a Roma.\nTra le pochissime opere di Caravaggio ancora in mano privata, la \"Conversione Odescalchi\" \u00e8 sicuramente il dipinto di maggiore qualit\u00e0, e di attribuzione incontrovertibile.\nStoria.\nQuest'opera, assieme alla scomparsa \"Crocifissione di san Pietro\", fu commissionata nel settembre 1600 da Monsignore Tiberio Cerasi (Tesoriere Generale della Camera Apostolica sotto il papato di Clemente VIII), per essere poi posizionate nella cappella che il prelato aveva acquistato nella chiesa di Santa Maria del Popolo a Roma. Lo stesso Cerasi incaric\u00f2 Carlo Maderno di ristrutturare la cappella e commission\u00f2 ad Annibale Carracci la pala d'altare raffigurante l\"'Assunzione della Vergine Maria\".\nMa il 4 maggio 1601 il Cerasi mor\u00ec, quando i lavori di restauro della cappella non erano ancora iniziati. Lo stesso Caravaggio non pot\u00e9 pertanto consegnare le sue due opere (che tuttavia gli vennero pagate, il 10 novembre 1601, dall'Ospedale della Consolazione, beneficiario dell'eredit\u00e0 del Cerasi, seppur a un prezzo inferiore rispetto a quello pattuito); decise pertanto di conservarle entrambe presso il suo studio in attesa del compimento dei lavori di restauro della cappella.\nSuccessivamente, in virt\u00f9 di un nuovo accordo con gli eredi del Cerasi, Caravaggio realizz\u00f2 una seconda versione su tela di entrambi i dipinti, i quali nel maggio 1605 vennero collocati nella cappella ristrutturata. Si tratta pertanto di due dipinti su tela (non su tavola di cipresso come pattuito col Cerasi nel 1600) differenti da quelli conservati nel proprio studio e realizzati cinque anni prima.\nLe spiegazioni degli storici dell'arte sulla realizzazione di due opere differenti sono due. La prima si basa su quanto afferm\u00f2 il pittore e biografo Giovanni Baglione, acerrimo rivale del Caravaggio, secondo cui i primi dipinti realizzati \u00abnon piacquero al padrone\u00bb e \u00abse li prese il cardinal Sannesio\u00bb. D'altro canto, la mancanza di fonti conosciute in merito a un possibile rifiuto teologico o stilistico delle opere, e il fatto che il Cerasi, morto nel 1601, potrebbe non aver mai visto le opere completate, fanno pensare gli storici anche a un'altra ipotesi. Quella cio\u00e8 che i due dipinti non siano stati pi\u00f9 ritenuti idonei dallo stesso Caravaggio in seguito al completamento dei lavori di restauro della cappella, dai quali deriv\u00f2 una nuova e pi\u00f9 ridotta spazialit\u00e0 architettonica.\nI due dipinti originali (sia la \"Conversione di san Paolo\" che la \"Crocifissione di Pietro\") passarono di mano diverse volte: furono dapprima acquistate dal cardinale Giacomo Sannesio, che le vendette poi allo spagnolo Giovanni Alfonso Enriquez de Cabrera, nono Almirante di Castiglia e vicer\u00e9 di Sicilia e di Napoli fino al 1646, che le port\u00f2 con s\u00e9 a Madrid nel 1647. La \"Conversione di san Paolo\" fu in seguito venduta separatamente al nobile genovese Agostino Ayrolo e poi al cognato Francesco Maria Balbi. Successivamente per via ereditaria fin\u00ec nella raccolta della principessa Vittoria Odescalchi-Balbi di Piovera, ed ancora per discendenza alla famiglia Odescalchi di Roma, che oggi la possiede. Non si conosce la sorte della \"Crocifissione di san Pietro\", attestata ancora nel 1691 nella collezione di Madrid. Una copia del soggetto fu eseguita da Lionello Spada ed \u00e8 conservata al Museo dell'Ermitage a San Pietroburgo.\nDescrizione.\nLa scena ritrae il momento topico della conversione di Paolo (descritto in ): quello in cui a Saulo, sulla via di Damasco, appare Ges\u00f9 Cristo in una luce accecante che gli ordina di desistere dal perseguitarlo e di diventare suo \u00ab\"ministro e testimone\"\u00bb. Caravaggio raffigura Ges\u00f9 come assistito e sorretto da un angelo, mentre Paolo, caduto dal cavallo, con le mani a coprire gli occhi accecati dalla luce divina, \u00e8 affiancato da un anziano armigero.\nIl fiume che si scorge dietro le figure \u00e8 l'Aniene.\nEsposizioni.\nNel mese di novembre 2006, opportunamente restaurato da Valeria Merlini e Daniela Storti, il \"Caravaggio Odescalchi\" fu esposto per la prima volta al pubblico nella cappella Cerasi di Santa Maria del Popolo, di fianco alla seconda versione dell'opera. Fu cos\u00ec possibile vedere per la prima volta le due versioni a confronto.\nDal 16 novembre 2008 fino al 20 dicembre 2008 il capolavoro di Caravaggio \u00e8 stato esposto a Palazzo Marino a Milano; dal 20 febbraio al 13 giugno 2010 alle Scuderie del Quirinale. In occasione di quest'ultima mostra la tavola fu assicurata per un valore di 100 milioni di euro. "}
{"id": "1985169", "revid": "121024528", "url": "https://it.wikipedia.org/wiki?curid=1985169", "title": "Erasmo di Formia", "text": "Biografia.\nLa \"Passio\" che narra la vita di sant'Erasmo risale al VI secolo, ma \u00e8 ampiamente leggendaria. Vi si racconta che Erasmo era vescovo di Antiochia. Quando iniziarono le persecuzioni contro i cristiani, egli si rifugi\u00f2 dapprima per sette anni in una caverna poi, scoperto, venne incarcerato per non aver voluto sacrificare agli idoli pagani. Venne in seguito liberato miracolosamente e, dopo aver convertito a pi\u00f9 riprese un numero altissimo di persone (il testo parla di quattrocentomila) e aver compiuto altri miracoli e subito persecuzioni, venne infine condotto, per opera dell'arcangelo Michele, a Formia, dove mor\u00ec dopo sette giorni. Tale \"passio\" fu attribuita a papa Gelasio II.\nIl culto.\nLe prime notizie attestanti il culto del santo risalgono al Martirologio Geronimiano, che gi\u00e0 ne riporta la memoria al 2 giugno. San Gregorio Magno poi, in una lettera, riporta che il corpo del vescovo Erasmo era custodito nella chiesa di Formia e che a lui erano dedicati due monasteri, uno a Napoli e uno presso Cuma. A seguito della distruzione di Formia da parte dei saraceni nell'842, le reliquie furono trasferite a Gaeta e nascoste nella chiesa di Santa Maria, dove furono ritrovate nel 917 dal vescovo Bono. Sant'Erasmo fu quindi proclamato patrono della citt\u00e0 e, meno di un secolo dopo, papa Pasquale II consacr\u00f2 la nuova cattedrale sotto il titolo di Sant'Erasmo e della Vergine Maria.\nDurante il Medioevo il suo culto si consolid\u00f2 grazie ai commercianti e marinai di Gaeta e venne inserito tra i cosiddetti Santi ausiliatori, quale patrono dei marinai e protettore dei malati di stomaco, per via della tradizione che nel martirio fosse stato eviscerato da un argano. In realt\u00e0 non esistono fonti agiografiche che parlino di questo supplizio. Probabilmente le prime raffigurazioni del santo lo ritraevano, quale patrono dei marinai, accanto ad un argano, che, nell'immaginazione popolare, divenne strumento di martirio.\nLa memoria liturgica si festeggia il 2 giugno.\nA Gaeta, dove \u00e8 compatrono con san Marciano, gli \u00e8 dedicata la cattedrale.\nIl culto di sant'Erasmo \u00e8 molto vivo a Lerici, dove il primo sabato di luglio si tiene una grande processione notturna nella baia illuminata con migliaia di lumini. La statua lignea viene trasportata per le vie del borgo e poi a bordo di un traghetto scortato da numerose barche ornate a festa viene condotto nei vicini borghi di Tellaro e San Terenzo.\nDal santo prende nome anche l'isola di Sant'Erasmo, situata nella zona nord della laguna di Venezia.\nPatronati.\nSant'Erasmo \u00e8 il patrono dei seguenti comuni italiani :\nSant'Erasmo \u00e8 il patrono inoltre delle seguenti frazioni, localit\u00e0, rioni e confraternite :\nIl fuoco di Sant'Elmo.\nIl cosiddetto fuoco di Sant'Elmo \u00e8 una scarica elettro-luminescente provocata dalla ionizzazione dell'aria durante un temporale, all'interno di un forte campo elettrico. Prende il nome dal santo patrono dei naviganti, che consideravano la sua comparsa di buon auspicio. Il nome \u00e8 dovuto al fatto che il fenomeno spesso appare sulla testa dell'albero maestro delle navi durante i temporali in mare. Una leggenda narra, inoltre, che quando il Santo venne arso vivo, sulla cima della pira del rogo si vide comparire una fiamma bluastra, ritenuta dai presenti l'anima del Santo che si innalzava al cielo."}
{"id": "1985175", "revid": "165042", "url": "https://it.wikipedia.org/wiki?curid=1985175", "title": "Batimetrica", "text": ""}
{"id": "1985177", "revid": "28026", "url": "https://it.wikipedia.org/wiki?curid=1985177", "title": "Film giallo", "text": ""}
{"id": "1985183", "revid": "729019", "url": "https://it.wikipedia.org/wiki?curid=1985183", "title": "\u014ctemachi (metropolitana di Tokyo)", "text": " \u00e8 una stazione della metropolitana di Tokyo, si trova a Chiyoda. La stazione \u00e8 servita sia dalle linee della Tokyo Metro che da quelle della Toei. \u00c8 la terza stazione della metropolitana di Tokyo per numero di utenti e quella che offre pi\u00f9 interscambi, con ben 5 linee.\nStruttura.\nIl nodo di interscambio di \u014ctemachi \u00e8 costituito da cinque stazioni sotterranee, poste nella zona nord-ovest della stazione di Tokyo interconnesse fra loro. Fra le quattro stazioni della Tokyo Metro \u00e8 possibile l'interscambio senza uscire dai tornelli.\nToei.\nLa Toei gestisce la linea Mita, che si trova poco a sud della stazione della linea Chiyoda. Per interscambiare con le altre quattro linee \u00e8 necessario uscire e rientrare dai tornelli."}
{"id": "1985184", "revid": "1573940", "url": "https://it.wikipedia.org/wiki?curid=1985184", "title": "Jacqueline Frank", "text": ""}
{"id": "1985185", "revid": "180559", "url": "https://it.wikipedia.org/wiki?curid=1985185", "title": "Natalie Golda", "text": ""}
{"id": "1985186", "revid": "10431", "url": "https://it.wikipedia.org/wiki?curid=1985186", "title": "H-bridge", "text": "Il ponte H (full-bridge) \u00e8 un circuito elettronico che pu\u00f2 funzionare nei quattro quadranti del piano corrente-tensione sul carico.\nFunzionamento.\nNel convertitore a quattro quadranti corrente e tensione di carico possono essere sia positive che negative. Per un carico induttivo, proprio il caso di un motore in continua, questo tipo di convertitore pu\u00f2 controllare il flusso di potenza e la velocit\u00e0 del motore nel funzionamento diretto (tensione e corrente di carico positive), nella frenatura a recupero diretto (tensione di carico positiva e corrente di carico negativa), nel funzionamento inverso (tensione e corrente di carico negative) e nella frenatura a recupero inverso (tensione di carico negativa e corrente di carico positiva).\nLo schema del convertitore viene realizzato mediante una struttura detta \u201cponte H\u201d, chiamata anche chopper a quattro quadranti.\nNello schema compaiono due switch e due diodi di libera circolazione per ramo posti in antiparallelo. La tensione di ingresso \u00e8 fissa e pari a Vd, mentre quella di uscita \u00e8 pari a V0 e pu\u00f2 essere controllata in ampiezza e polarit\u00e0, variando gli istanti di conduzione degli switch. \nDa notare che gli switch dello stesso ramo non possono condurre simultaneamente, ovvero non pu\u00f2 avvenire l'accensione contemporanea dei transistors di una stessa gamba, per evitare i cosiddetti \u201ccorti di gamba\u201d, che distruggerebbero i componenti del ramo, nella pratica vi sar\u00e0 un intervallo di tempo molto piccolo (detto blanking time) in cui gli switch della stessa gamba saranno in condizione di off."}
{"id": "1985187", "revid": "1543377", "url": "https://it.wikipedia.org/wiki?curid=1985187", "title": "Margaret Dingeldein", "text": ""}
{"id": "1985188", "revid": "180559", "url": "https://it.wikipedia.org/wiki?curid=1985188", "title": "Kelly Rulon", "text": ""}
{"id": "1985191", "revid": "110157", "url": "https://it.wikipedia.org/wiki?curid=1985191", "title": "Amber Stachowski", "text": ""}
{"id": "1985192", "revid": "729019", "url": "https://it.wikipedia.org/wiki?curid=1985192", "title": "Sindrome di Crigler-Najjar", "text": "La sindrome di Crigler-Najjar \u00e8 una rara malattia genetica collegata a un malfunzionamento metabolico, dove l'enzima glucuronil-transferasi mostra deficit di produzione.\nEpidemiologia.\nLa prevalenza della malattia \u00e8 di 1 individuo ogni milione di abitanti.\nClassificazione.\nVi sono due forme, di cui la prima a ereditariet\u00e0 autosomica recessiva e la seconda autosomica dominante: nel tipo 1 il deficit enzimatico \u00e8 completo; nel tipo 2 il deficit enzimatico \u00e8 parziale (una frazione di enzima \u00e8 funzionante).\nClinica.\nFra i sintomi e i segni clinici ritroviamo iperbilirubinemia non coniugata (indiretta) pi\u00f9 o meno grave a seconda della tipologia, ittero, prurito. Qualora vi sia coinvolgimento del SNC nel neonato si osserva kernicterus.\nTrattamento.\nIl trattamento farmacologico prevede la somministrazione di fenobarbitale e l'orlistat. Altri trattamenti sono la fototerapia e il trapianto di fegato.\nPrognosi.\nPer la forma I \u00e8 possibile la morte entro il primo anno di et\u00e0."}
{"id": "1985194", "revid": "1573940", "url": "https://it.wikipedia.org/wiki?curid=1985194", "title": "Thalia Munro", "text": ""}
{"id": "1985195", "revid": "339392", "url": "https://it.wikipedia.org/wiki?curid=1985195", "title": "Engineering Flow-sheet", "text": ""}
{"id": "1985196", "revid": "339392", "url": "https://it.wikipedia.org/wiki?curid=1985196", "title": "Engineering Line Diagram", "text": ""}
{"id": "1985197", "revid": "1699816", "url": "https://it.wikipedia.org/wiki?curid=1985197", "title": "Let's Get Blown", "text": "Let's Get Blown \u00e8 un brano musicale rap-R&amp;B di Snoop Dogg, secondo singolo estratto dall'album \"R&amp;G (Rhythm &amp; Gangsta) The Masterpiece\", prodotto dai The Neptunes e registrato con la partecipazione di Pharrell, e Keyshia Cole non accreditata.\nPur non ottenendo l'enorme successo del precedente singolo \"Drop It Like It's Hot\", il brano ottiene un buon riscontro di pubblico, riuscendo ad entrare nella top 20 delle classifiche di diversi paesi.\nLa canzone utilizza un'interpolazione di \"Watching You\" degli Slave, gi\u00e0 utilizzata nel precedente singolo \"Gin and Juice\". Nel 2005 il brano ha ottenuto una nomination ai Grammy Award come \"migliore produzione dell'anno\" (la nomination era per i The Neptunes)."}
{"id": "1985204", "revid": "767487", "url": "https://it.wikipedia.org/wiki?curid=1985204", "title": "Pino Call\u00e0", "text": "Biografia.\nInizi\u00f2 la sua attivit\u00e0 lavorando come fotografo insieme a Fedele Toscani, padre di Oliviero Toscani, al tempo agenzia ufficiale del Corriere della Sera, viaggiando in Europa, Russia, Australia, America, India, Thailandia, Argentina, Cuba, Brasile e altri paesi fotografando artisti di fama mondiale, dalla Callas ai Beatles come fotografo ufficiale della EMI international, sia per le copertine dei dischi che per servizi per i settimanali italiani Gente, Oggi e giornali musicali specializzati.\nNegli anni sessanta Call\u00e0 divenne fotografo ufficiale del Cantagiro e di altre manifestazioni canore, collaborando con Vittorio Salvetti dal 1973 agli anni 85/ 90.\nA cavallo tra gli anni settanta e gli anni ottanta, con la nascita delle prime emittenti televisive private, Pino Call\u00e0 inizi\u00f2 ad occuparsi di produzione e regia televisiva fondando una societ\u00e0 di produzione, la Asa Television:la stessa societ\u00e0 su richiesta della Fininvest ne divent\u00f2 socia al 51%. Per la Fininvest realizz\u00f2 con i suoi dipendenti, collaboratori e attrezzature produzioni come \"Drive In\", \"La ruota della fortuna\", \"M'ama non m'ama\" e tantissime altre produzioni. Non da ultimo in team con la Fininvest, Freccero, Gazzetti partecip\u00f2 alla realizzazione della Cinq, la tv francese di Berlusconi. Call\u00e0 fu inoltre tra i primi a realizzare videoclip in Italia.\nCome ideatore, regista e produttore ha realizzato tra gli altri i programmi televisivi \"Superclassifica Show\", \"Colpo grosso\", \"Azzurro\", \"Festivalbar\". Mediaset, pi\u00f9 precisamente RTI, gli affid\u00f2 l'intera produzione del canale satellitare Sky di MT Channel, tratto dalla \"Macchina del tempo\" di Cecchi Paone per 5 anni, tutti i giorni.\nSono centinaia i tecnici e i creativi che hanno collaborato con la sua societ\u00e0 Asa Television, sia come free lance che come dipendenti; molti di questi oggi sono tra i pi\u00f9 ricercati professionisti da parte di Rai, Mediaset, Sky, La 7.\nUltimamente ha progettato corsi di formazione professionale, cinema e televisione, nell'ambito di cultura e spettacolo per conto della societ\u00e0 Asa Polaris, accreditata all'albo della Regione Lombardia per l'istruzione formazione.\nNel settembre 2016 ha partecipato alla realizzazione del film \"Italian Business\", con il ruolo di delegato di produzione e actor coach.\nAttualmente vive e lavora a Milano. "}
{"id": "1985206", "revid": "56588", "url": "https://it.wikipedia.org/wiki?curid=1985206", "title": "Arcidiocesi di Trani", "text": ""}
{"id": "1985213", "revid": "125374945", "url": "https://it.wikipedia.org/wiki?curid=1985213", "title": "Keyshia Cole", "text": " Con una carriera musicale partita ufficialmente nel 2005, Keyshia ha pubblicato 6 album e in una prima fase ha ottenuto un grande successo commerciale. Nella sua carriera ha collaborato con molti artisti di rilievo come Kanye West, Missy Elliott, Diddy, Lil Kim, Lil Wayne e Nicki Minaj.\nBiografia.\nEsordi e The Way It Is (2004-2005).\nConosciuta per il suo timbro di voce soul, Keiysha Cole comincia la propria carriera nel mondo dell'industria discografica all'et\u00e0 di 12 anni collaborando con il rapper MC Hammer. Nel 2004, Keyshia pubblica il suo singolo di debutto Never, in collaborazione con la rapper Eve: il brano non riuscir\u00e0 ad entrare in alcuna classifica, ma trover\u00e0 comunque spazio nel suo album di debutto. In questo stesso periodo, Keyshia Cole collabora col DJ Green Lantern per la realizzazione del mixtape \"Team Invasion Presents Keyshia Cole\".\nNel 2004 ottiene il suo primo contratto discografico con la A&amp;M Records, che l'anno seguente pubblica il suo primo album \"The Way it Is\". L'album debutta alla sesta posizione nella classifica dei dischi statunitensi e vende 89,000 copie nella sua prima settimana. Alla fine l'album sar\u00e0 certificato disco di platino. I singoli estratti dall'album sono I Changed My Mind con \"Kanye West\", I Just Want To Be Over, I Should Have Cheated e Love: quest'ultimo riesce ad entrare nella top 20 della Billboard Hot 100.\nInterscope, Just Life You, A Different Me (2006-2009).\nNel 2006, Keyshia Cole collabora col rapper Diddy/Sean Combs nel brano Last Night: si tratta di un singolo del rapper, ma figurer\u00e0 comunque nel suo successivo album. In questo stesso anno, Keyshia lascia la precedente casa discografica e firma un contratto con la Interscope Records. Nel 2007 viene pubblicato il secondo lavoro della Cole \"Just Like You\". Nel disco figurano numerose collaborazioni (Sean Combs, Missy Elliott, Lil' Kim), ed il disco entra in classifica direttamente alla seconda posizione, bissando il successo di \"The Way It Is\". La Cole viene nominata per due Grammy Award: \"migliore album R&amp;B\" e \"Migliore collaborazione rap\". I singoli estratti sono Let It Go con Missy Elliott e Lil Kim, che viene certificato platino in USA, \"Shoula Let You Go\" e \"Heaven Sent\": sono tutti dei successi. Nello stesso periodo, Keyshia collabora con Jaheim in \"I've Changed\" e con Keith Sweat in \"Love You Better\".\nIn contemporanea alla pubblicazione del secondo album, nel 2007, ha condotto anche il reality show \"Keyshia Cole: The Way It Is\". L'anno successivo \u00e8 stato invece pubblicato il terzo disco \"A Different Me\", dal quale sono stati estratti singoli come \"You Complete Me\" e \"Trust\", collaborazione con Monica. Nell'album \u00e8 presente anche una collaborazione postuma col rapper Tupac. Anche questo disco \u00e8 un successo in USA e riesce ad ottenere la certificazione platino, dopo un peak alla 2 della Billboard 200. Nei mesi successivi, Keyshia collabora con vari artisti tra cui Keri Hilson, T-Pain e Gucci Mane.\nCalling All Hearts, Woman To Woman, Point Of No Return (2010-2015).\nIl 2010 \u00e8 stato l'anno del suo quarto disco, \"Calling All Hearts\", accompagnato dal singolo in collaborazione con Nicki Minaj, \"I Ain't Thru\". Nell'album sono presenti anche collaborazioni con Timbaland e Faith Evans, nonch\u00e9 con la stessa madre di Keyshia. I singoli successivi sono \"Long Way Down\" e \"Take Me Away\": i tre estratti non hanno il successo dei singoli delle ere precedenti, e l'album non va molto oltre il mezzo milione di copie vendute. In questo periodo, il maggiore successo di Keyshia \u00e8 come autrice: l'artista \u00e8 accreditata infatti per la hit \"Airplanes\" di B.o.B e Hayley Williams. Nei mesi successivi, Keyshia annuncia un cambio di management.\nIl 19 novembre 2012 esce il suo quinto album, \"Woman To Woman\". I singoli che hanno anticipato l'uscita dell'album sono \"Enough of No Love\" in collaborazione con Lil Wayne e \"Trust and Believe\". Nell'album sono presenti vari brani scritti da Ester Dean e Betty Wright. Nel 2014 viene pubblicato un altro album, Point Of No Return, preceduto dal singolo Next Time (Won't Give It Away). L'album ottiene risultati commerciali molto inferiori ai lavori precedenti. In seguito a questa era discografica, Keyshia Cole lascia la Interscope Records per passare successivamente alla Epic Records, etichetta che fa parte della Sony.\n11:11 Reset, nuovo album (2017-presente).\nNel 2017, Keyshia collabora con i rapper French Montana e Remy Ma nel singolo You, per poi pubblicare l'album 11::11 Reset. L'album ottiene la first week peggiore di sempre nella carriera di Keyshia, ma nonostante viene lanciato un secondo singolo, \"Incapable\". Indipendentemente dai risultati commerciali, l'album ottiene un ottimo responso da parte della critica, cos\u00ec come tutti i precedenti album dell'artista.\nNel 2020, l'artista ha annunciato di aver firmato un contratto con la Primary Wave Music per la gestione della sua carriera e di stare lavorando ad un nuovo album. Nello stesso anno collabora nuovamente con Elijah Blake, in passato autore di moltissimi suoi brani, nel remix ufficiale del singolo di Blake \"Bad Liar.\""}
{"id": "1985214", "revid": "287204", "url": "https://it.wikipedia.org/wiki?curid=1985214", "title": "Sambuca Val di Pesa", "text": "Sambuca Val di Pesa \u00e8 una frazione del comune di Barberino Tavarnelle.\nStoria.\nI documenti storici riguardanti il borgo di Sambuca sono pochi. Da un punto di vista ecclesiastico apparteneva al piviere di San Pietro in Bossolo. Grazie alla sua posizione strategica e geografica il borgo riusc\u00ec sempre a mantenere una certa autonomia dai vicini castelli di Semifonte e di Barberino Val d'Elsa ma non dall'Abbazia di Passignano.\nNel suo territorio risulta esistente una piccola chiesa intitolata a San Jacopo e denominata \"La Canonica\". La chiesa era posta in posizione dominate sull'abitato ed era posta nei pressi dello scomparso Castello del Sambuco, citato per due volte nei documenti dell'Abbazia di Passignano: una prima volta nel 1166 (\u201c\"actum in castro de Sambuco\"\u201d) e l'altro nel 1168 quando l'abate di Passignano acquista \u201c\"duo modiora et quattuor stariora terre que sunt in corte de Sambuco\"\u201d, oltre a questi acquisti nello stesso documento si indica un'ulteriore acquisizione composta dalla piazza del Castello con l'obbligo al affittuario di edificarsi una casa \u201d\"et habitare in la semper\"\u201d.\nNuova testimonianza nel 1215 quando l'abate di Passignano cede a livello di una casa \u201c \"in castro Sambuco\"\u201d.Dai documenti del XII secolo si rileva che il Castello di Sambuca ricopriva una notevole importanza per la sua posizione geografica visto che era posto all'incrocio fra la strada che da Firenze portava verso Siena e poi a Roma e con quella che proveniente dal Chianti portava verso la Val d'Elsa.\nEmanuele Repetti nel descrivere il borgo lo pone sulla \u201c\"ripa sinistra della Pesa\"\u201d e lo colloca \u201c\"alla testa del ponte che si disse di Ramagliano\"\u201d.\nIl ponte di Romagliano, ancora oggi esistente, su cui passava l'antica via Regia Romana, esisteva gi\u00e0 nel XII secolo visto che appare citato in un documento del 29 ottobre 1179. Successivamente, nel giugno del 1219 e l'8 gennaio 1295, oltre al ponte vengono menzionata l'esistenza di un \u201c\"borgo del Ponte della Sambuca\"\u201d. Tuttora nei pressi del ponte sono visibili edifici che presentano caratteri architettonici risalenti al XII secolo e al XIII secolo.\nUno di questi edifici forse era utilizzato come torre di difesa dello stesso ponte; in seguito venne trasformato in osteria come si rileva dalle carte dei Capitani di Ponte.\nIl 20 settembre del 1301, la Sambuca \u00e8 citata in un documento in cui si dice \u201c\"fu data licenza a due maestri muratori del Comune di Firenze di fabbricare case nel borgo della Sambuca\"\u201d, questo avvenimento indica che il borgo si stava lentamente sviluppando. A gli stessi muratori la licenza venne confermata il 5 gennaio del 1302, e grazie a ci\u00f2 fu possibile costruire una serie di case lungo le due sponde del fiume Pesa, sia a monte che a valle del Ponte di Ramagliano.\nIl nuovo ponte sulla Pesa, chiamato appunto Ponte Nuovo, venne realizzato solo alla fine del XVIII secolo e venne realizzato \u201c\"due miglia pi\u00f9 basso\u2026dirimpetto al poggio di Fabbrica\"\u201d, dove attualmente transita la via Cassia. L'antico ponte di Ramagliano venne ampliato nel 1843 e, distrutto durante la Seconda guerra mondiale, venne ricostruito nel 1946.\nLa nascita della zona industriale, grazie soprattutto a Bianchi Lapo (03/12/1930), che negli anni '70 decise di aprire la sua attivit\u00e0 proprio a Sambuca val di Pesa, inoltre vincitore del premio Il Passignano, ha determinato un notevole incremento della popolazione. Grazie allo sviluppo demografico sono state realizzate nuove abitazioni nei pressi del vecchio borgo. Venne anche realizzata la nuova Chiesa dei Santi Maria e Jacopo e fu costruito un secondo ponte tra la nuova zona residenziale e il vecchio borgo.\nEconomia.\nLo sviluppo economico di Sambuca Val di Pesa \u00e8 stato determinato dalla vicinanza dell'Autopalio FI-SI, realizzata nel 1965. La vicinanza di questa importante arteria stradale ha consentito, negli anni settanta del XX secolo, l'insediamento dei primi complessi industriali alle porte del borgo. La zona industriale oggi conta oltre 200 aziende che operano in decine di settori produttivi diversi. Nella area lavorano oltre 3000 addetti ed \u00e8 l'area produttiva pi\u00f9 importante del chianti fiorentino.\nLuoghi di interesse.\nNei pressi di Sambuca Val di Pesa c'\u00e8 l'Abbazia di Passignano."}
{"id": "1985218", "revid": "124123", "url": "https://it.wikipedia.org/wiki?curid=1985218", "title": "Georgia Ellinaki", "text": ""}
{"id": "1985219", "revid": "1573940", "url": "https://it.wikipedia.org/wiki?curid=1985219", "title": "D\u012bm\u012btra Asilian", "text": ""}
{"id": "1985220", "revid": "124786905", "url": "https://it.wikipedia.org/wiki?curid=1985220", "title": "Francesco Masala", "text": "Biografia.\nDopo i primi studi nel paese natale, frequent\u00f2 il ginnasio a Ozieri, il liceo classico a Sassari e complet\u00f2 la sua formazione laureandosi in lettere all'Universit\u00e0 La Sapienza di Roma, con una tesi su \"Il teatro di Luigi Pirandello\", con Natalino Sapegno come primo relatore. Partecip\u00f2 alla seconda guerra mondiale, combattendo prima sul fronte jugoslavo e poi su quello russo dove, ferito a una gamba, si merit\u00f2 una decorazione al valor militare e inizi\u00f2 a scrivere un romanzo su quella tragica esperienza umana e militare. Dopo la guerra insegn\u00f2 per trent\u00b4anni, prima a Sassari e poi a Cagliari, nella scuola media superiore. Nella cerchia delle sue amicizie, affinit\u00e0 culturali e politiche e collaborazioni a varie iniziative figurano personaggi come Emilio Lussu, Aldo Capitini, Giuseppe Dess\u00ec, Salvatore Cambosu, Michelangelo Pira, Giulio Angioni, Giovanni Lilliu.\nGiornalista pubblicista (fu critico letterario e artistico a \"L'Unione sarda\" negli anni sessanta, ma collabor\u00f2 anche con \"La Nuova Sardegna\", \"Paese Sera\", \"Il Messaggero Sardo\") e soprattutto fu scrittore bilingue, in sardo e italiano, pubblic\u00f2 numerosi articoli e libri di poesia e narrativa, di teatro, di saggistica e di critica letteraria. Come poeta trasse ispirazione dalla grande tradizione in versi della sua terra, in particolare dalle opere di Peppino Mereu; nel 1951 vinse il Premio Grazia Deledda e nel 1956 il Premio Chianciano per la raccolta di poesie \"Pane nero\". Come romanziere fu scoperto da Giangiacomo Feltrinelli, che nel 1962 gli pubblic\u00f2 \"Quelli dalle labbra bianche\", epopea in chiave grottesca della gente di Arasol\u00e8 sul fronte orientale e di un po' tutti i \"dimenticati dalla storia\". Per il palcoscenico, oltre alla riduzione teatrale del suo romanzo (1972, con il regista Giacomo Colli), collabor\u00f2 con la Cooperativa Teatro di Sardegna per i testi bilingui dei drammi popolari \"Su connottu\" (1976) e \"Carrasegare\" (1978), entrambi con il regista Gianfranco Mazzoni. Per la RAI scrisse i radiodrammi \"Emilio Lussu, il capotrib\u00f9 nuragico\" (1979), \"Gramsci ovvero l'uomo nel fosso\" (1981) e \"Sigismondo Arquer, al rogo!\" (1987).\nMasala si accost\u00f2 anche alla musica pop collaborando con la cantautrice Marisa Sannia.\nMasala \u00e8 stato anche militante nel PSI prima e nello PSIUP poi.\nNel 1981 pubblic\u00f2 con Vanni Scheiwiller \"Poesias in duas limbas\". I suoi versi, tesi al pari dei romanzi a esaltare un popolo umiliato e offeso dalla storia come quello sardo, sono stati tradotti in spagnolo, croato, russo, ungherese, francese, polacco e portoghese. Del 1984 \u00e8 \"Il riso sardonico\", raccolta di ricordi e brevi racconti di vita vissuta in cui riso e pianto sono legati indissolubilmente in una comicit\u00e0 paradossale, intrisa di satira pungente nei confronti della classe politica isolana. Vi compare inoltre uno dei temi pi\u00f9 cari a Masala, la difesa della lingua sarda, da lui utilizzata in numerose poesie e nel romanzo autobiografico \"S'istoria\" (1989).\n\"Cic\u00ectu\", com'era conosciuto e chiamato dagli amici , fu presidente della commissione del Premio letterario in lingua sarda Citt\u00e0 di Ozieri e, nel 1978, del \"Comitadu pro sa limba\", che si fece promotore della \"Proposta di legge d'iniziativa popolare per il bilinguismo perfetto in Sardegna\", da cui sarebbe poi scaturita la Legge regionale n. 26 del 15 ottobre 1997 per la \"Promozione e valorizzazione della cultura e della lingua della Sardegna\".\nDalla sua opera pi\u00f9 conosciuta, \"Quelli dalle labbra bianche\", nel 1999 \u00e8 stato tratto il film \"Sos Laribiancos - I dimenticati\", sceneggiato e diretto da Piero Livi (menzione d'onore al Palm Springs International Film Festival), con gli attori Lucio Salis, Sandro Ghiani e Alessandro Partexano. Del 2008 \u00e8 invece il cortometraggio d'animazione \"Dopo trent'anni prima\", che il fumettista Silvio Camboni ha realizzato ispirandosi al racconto \"Apologo dell'uomo bue e dell'uomo cacciavite\", dove Masala contrappone la Sardegna contadina a quella industriale.\nGiulio Angioni colloca Francesco Masala, con Antonino Mura Ena e Benvenuto Lobina, all'apice della poesia sarda, e non solo in sardo, del Novecento.\nIn suo ricordo \u00e8 stato istituito nel 2008, dall'associazione culturale Arcipelago in collaborazione con la Provincia di Cagliari, il Premio Francesco Masala per il teatro."}
{"id": "1985222", "revid": "1573940", "url": "https://it.wikipedia.org/wiki?curid=1985222", "title": "Antiop\u012b Melid\u014dn\u012b", "text": ""}
{"id": "1985224", "revid": "1573940", "url": "https://it.wikipedia.org/wiki?curid=1985224", "title": "Angeliki Karapataki", "text": ""}
{"id": "1985225", "revid": "1573940", "url": "https://it.wikipedia.org/wiki?curid=1985225", "title": "Kyriak\u012b Lios\u012b", "text": ""}
{"id": "1985226", "revid": "281901", "url": "https://it.wikipedia.org/wiki?curid=1985226", "title": "Balistes carolinensis", "text": ""}
{"id": "1985227", "revid": "1573940", "url": "https://it.wikipedia.org/wiki?curid=1985227", "title": "Stauroula Kozompol\u012b", "text": ""}
{"id": "1985228", "revid": "1573940", "url": "https://it.wikipedia.org/wiki?curid=1985228", "title": "Aikaterini Oikonomopoulou", "text": ""}
{"id": "1985230", "revid": "767487", "url": "https://it.wikipedia.org/wiki?curid=1985230", "title": "Chocolate Factory", "text": "Chocolate Factory \u00e8 un album di R. Kelly, pubblicato nel 2003 dalla Jive Records. Nell'edizione speciale statunitense del disco \u00e8 incluso uno speciale EP contenente sette tracce ed intitolato \"Loveland\"."}
{"id": "1985231", "revid": "1573940", "url": "https://it.wikipedia.org/wiki?curid=1985231", "title": "Antigoni Roumpesi", "text": ""}
{"id": "1985233", "revid": "1573940", "url": "https://it.wikipedia.org/wiki?curid=1985233", "title": "Evangelia Moraitidou", "text": ""}
{"id": "1985235", "revid": "1573940", "url": "https://it.wikipedia.org/wiki?curid=1985235", "title": "Eftychia Karagianni", "text": ""}
{"id": "1985237", "revid": "1573940", "url": "https://it.wikipedia.org/wiki?curid=1985237", "title": "Georgia Lara", "text": ""}
{"id": "1985238", "revid": "767487", "url": "https://it.wikipedia.org/wiki?curid=1985238", "title": "Kurt Sprengel", "text": "Biografia.\nFiglio di un religioso, studi\u00f2 dapprima teologia e in seguito scienze ad Halle. Laureato nel 1787, lavor\u00f2 fino al 1795 come insegnando all'universit\u00e0.\nNel 1795 divenne docente ordinario nella facolt\u00e0 di scienze e direttore del giardino botanico di Halle. \nA lui \u00e8 dedicato il genere \"Sprengelia\" della famiglia delle Ericaceae."}
{"id": "1985239", "revid": "1573940", "url": "https://it.wikipedia.org/wiki?curid=1985239", "title": "Antonia Moraiti", "text": ""}
{"id": "1985243", "revid": "1573940", "url": "https://it.wikipedia.org/wiki?curid=1985243", "title": "Anthoula Mylonaki", "text": ""}
{"id": "1985244", "revid": "1272592", "url": "https://it.wikipedia.org/wiki?curid=1985244", "title": "Medina (disambigua)", "text": ""}
{"id": "1985245", "revid": "307923", "url": "https://it.wikipedia.org/wiki?curid=1985245", "title": "Jos\u00e9 Montero", "text": ""}
{"id": "1985247", "revid": "4175", "url": "https://it.wikipedia.org/wiki?curid=1985247", "title": "Biarritz Olympique", "text": ""}
{"id": "1985249", "revid": "1858760", "url": "https://it.wikipedia.org/wiki?curid=1985249", "title": "The R. in R&amp;B Collection, Vol. 1", "text": "The R. In R&amp;B Collection, Vol. 1 \u00e8 il primo greatest hits di R. Kelly, pubblicato nel 2003 dalla Jive Records. L'album include tre brani inediti, tra cui il singolo \"Thoia Thoing\"."}
{"id": "1985251", "revid": "19580", "url": "https://it.wikipedia.org/wiki?curid=1985251", "title": "Unione Internazionale delle Telecomunicazioni", "text": ""}
{"id": "1985254", "revid": "767487", "url": "https://it.wikipedia.org/wiki?curid=1985254", "title": "Happy People/U Saved Me", "text": "Happy People/U Saved Me \u00e8 un doppio album di R. Kelly, pubblicato nel 2004 dalla Jive Records. L'album contiene una prima parte prettamente R&amp;B/Soul (Happy People) ed una seconda parte gospel (U Saved Me)"}
{"id": "1985256", "revid": "322321", "url": "https://it.wikipedia.org/wiki?curid=1985256", "title": "Diocesi di Santa Giusta", "text": "La diocesi di Santa Giusta (in latino: \"Dioecesis Sanctae Iustae\") \u00e8 una sede soppressa e sede titolare della Chiesa cattolica.\nTerritorio.\nTradizionalmente, la ricostruzione del territorio della diocesi \u00e8 basata sulle opere di Giovanni Francesco Fara, storico della fine del XVI secolo; in base alle sue argomentazioni, il territorio della diocesi era costituito da due entit\u00e0 non contigue, separate dal territorio dell'arcidiocesi di Oristano, ossia la regione attorno a Santa Giusta e la parte settentrionale del giudicato di Arborea, comprensivo della media valle del Tirso]] e della Barbagia di Ollolai. La diocesi risulta cos\u00ec costituita dai seguenti abitati:\nGli studi condotti da Corrado Zedda e Raimondo Pinna, a partire dalle \"Rationes Decimarum Sardiniae\", hanno completamente rivisto la mappa diocesana, arrivando alla conclusione che il territorio di Santa Giusta era costituito da una sola entit\u00e0 e ad essere divisa in due era invece la sede metropolitana. Secondo i due studiosi, la diocesi era costituita dai territori dei paesi di Arborea, Marrubiu, Santa Giusta, Villaurbana, Sil\u00ec (frazione di Oristano), Palmas Arborea, Siamanna, Siapiccia, Simaxis, Ollastra Simaxis, Villanova Truschedu, Paulilatino, Abbasanta, Ghilarza, Norbello, Sorradile, Ardauli, Bidon\u00ec e Nughedu Santa Vittoria. Secondo questa ricostruzione, \"\u00abla diocesi di Santa Giusta era una vera e propria \"diocesi fluviale\": seguiva il percorso del fiume Tirso dalla confluenza col Taloro fino alla foce\u00bb\".\nSede vescovile era la citt\u00e0 di Santa Giusta, dove si trovava la cattedrale omonima, edificata nel XII secolo.\nStoria.\n\u00c8 ancora oggetto di discussione l'origine della diocesi di Santa Giusta, da collocare comunque nella seconda met\u00e0 dell'XI secolo. Secondo Zedda e Pinna la diocesi sarebbe stata eretta o in occasione del concilio sardo indetto da papa Urbano II a Torres attorno al 1093 e presieduto dal legato Dagoberto, metropolita di Pisa, oppure poco prima, verso il 1090 o il 1092, in concomitanza con l'erezione di Oristano a sede metropolitana. A questa tesi si oppone quella del gesuita Raimondo Turtas, secondo il quale Santa Giusta sarebbe stata eretta da papa Alessandro II (1061-1073) tramite un suo legato, che elev\u00f2 la diocesi di Tharros alla dignit\u00e0 metropolitica, con sede trasferita a Oristano, e con le suffraganee di Santa Giusta, Terralba e Usellis.\nSecondo la storiografia tradizionale, la diocesi di Santa Giusta sarebbe erede dell'antica diocesi di \"Forum Traiani\". Gli studi di geografia ecclesiastica condotti dagli storici Zedda e Pinna, con la revisione della mappa diocesana di santa Giusta, portano gli autori a concludere che bisogna sfatare \"\u00abil luogo comune che vuole Santa Giusta erede dell'antica diocesi di \"Forum Traiani\", Fordongianus, esistente nel VI-VII secolo... come gi\u00e0 dimostrato dalle \"Rationes Decimarum\", nelle quali l'attuale Fordongianus risulta sotto la giurisdizione di Oristano\u00bb\".\nPrimo vescovo storicamente documentato \u00e8 Agostino, il quale fu presente nel 1119 alla consacrazione della chiesa di San Saturnino a Cagliari. Nell'Ottocento, lo storico Polemone Luigi Bima parla di un vescovo Efisio, menzionato in un documento databile al 1080 circa; tuttavia finora il diploma cui si riferisce il Bima non \u00e8 ancora stato individuato. La diocesi era suffraganea dell'arcidiocesi di Oristano, sede metropolitana del giudicato di Arborea.\nI vescovi di Santa Giusta occuparono un posto di primo piano nella politica dei giudici di Arborea, arrivando a coprire il ruolo di consigliere e di cancelliere dei giudici. Questa preminenza \u00e8 ancora documentata nel XIV e XV secolo, durante la dominazione aragonese. A Santa Giusta inoltre si celebr\u00f2 nel 1226, alla presenza di \"\u00abarchiepiscopi et episcopi Sardinie et alia multitudo prelatorum\u00bb\", un concilio della chiesa sarda, alla presenza del cardinale Gottifredo, legato di papa Onorio III, per l'attuazione e l'applicazione dei decreti del quarto concilio lateranense.\nLa sede fu soppressa da papa Giulio II con la bolla \"Aequum reputamus\" dell'8 dicembre 1503. Ma tale disposizione ebbe effetto solo dopo la morte del vescovo in carica, Gaspare, menzionato per l'ultima volta in occasione della sua partecipazione al quinto concilio lateranense del 1512. La sua soppressione e l'unione con l'arcidiocesi di Oristano fu confermata da un'altra bolla pontificia del 15 luglio 1515.\nDal 1968 Santa Giusta \u00e8 annoverata tra le sedi vescovili titolari della Chiesa cattolica; dal 13 giugno 1998 l'arcivescovo, titolo personale, titolare \u00e8 Luigi Gatti, gi\u00e0 nunzio apostolico in Grecia."}
{"id": "1985258", "revid": "4711", "url": "https://it.wikipedia.org/wiki?curid=1985258", "title": "Juan Domingo De La Cruz", "text": ""}
{"id": "1985259", "revid": "1543377", "url": "https://it.wikipedia.org/wiki?curid=1985259", "title": "Municipalit\u00e0 distrettuale di Capricorn", "text": "La municipalit\u00e0 distrettuale di Capricorn (in inglese Capricorn District Municipality) \u00e8 un distretto della provincia del Limpopo e il suo codice di distretto \u00e8 DC35.\nLa sede amministrativa e legislativa \u00e8 la citt\u00e0 di Polokwane e il suo territorio si estende su una superficie di .\nGeografia fisica.\nConfini.\nLa municipalit\u00e0 distrettuale di Capricorn confina a nord con quella di Vhembe, a est con quella di Mopani, a sud con quella di Grande Sekhukhune e a ovest con quella di Waterberg.\nSuddivisione amministrativa.\nIl distretto \u00e8 suddiviso in 5 municipalit\u00e0 locali:"}
{"id": "1985263", "revid": "729019", "url": "https://it.wikipedia.org/wiki?curid=1985263", "title": "Stazione di Tokyo", "text": "La \u00e8 una stazione ferroviaria e metropolitana di Tokyo, che si trova a Marunouchi, il distretto d'affari di Chiyoda, nei pressi del Palazzo imperiale e del distretto commerciale di Ginza. Si tratta del terminal ferroviario principale di T\u014dky\u014d e della stazione giapponese pi\u00f9 frequentata per numero di treni al giorno (oltre 3000). \u00c8 anche la quinta stazione del Giappone orientale per traffico di passeggeri. Si tratta del punto di partenza e arrivo della maggior parte delle linee ferroviarie ad alta velocit\u00e0 giapponesi (Shinkansen), oltre ad essere servita da numerose linee locali e regionali per pendolari. Fa parte anche della rete metropolitana di Tokyo.\nStoria.\nNel 1889 una commissione municipale di Tokyo elabor\u00f2 il progetto per una linea ferroviaria sopraelevata che collegasse il terminal Shimbashi della linea principale T\u014dkaid\u014d a quello delle Ferrovie Nippon (ora linea principale T\u014dhoku) a Ueno. La dieta imperiale decise cos\u00ec nel 1896 di costruire su questa linea una nuova stazione denominata , situata direttamente di fronte ai giardini del Palazzo imperiale.\nLa costruzione fu ritardata a causa dello scoppio della Prima guerra sino-giapponese e la guerra russo-giapponese, ma finalmente nel 1908 inizi\u00f2. La stazione a tre piani \u00e8 stata progettata dall'architetto Tatsuno Kingo (che progett\u00f2 anche la stazione di Manseibashi e l'edificio della Banca del Giappone, situati vicino) come sobria celebrazione della costosa vittoria del Giappone nella guerra russo-giapponese. Secondo molte persone l'edificio \u00e8 stato ispirato dall'architettura della Stazione Centrale di Amsterdam: Terunobu Fujimori, studioso di architettura occidentale, smentisce la voce, dopo aver studiato lo stile di Tatsuno e quello dell'edificio stesso. Nonostante ci\u00f2, sono numerosi i parallelismi fra le due costruzioni: in entrambi i casi si tratta di stazioni ferroviarie di facciata che nascondono i binari disposti parallelamente all'edificio; sono composte da tre blocchi principali (uno centrale e due laterali) disposti sulla stessa linea e connessi da corpi allungati, e sono costruite in mattoncini rossi con dettagli di pietra bianca a contrasto.\nLa Stazione di Tokyo apr\u00ec il 18 dicembre 1914 con quattro binari, due per le linee elettriche (le linee Yamanote e Keihin-Tohoku attuali), e due per i treni non elettrici (attuali binari della linea principale T\u014dkaid\u014d). L'estensione della linea Chuo alla stazione \u00e8 stata completata nel 1919 e inizialmente i treni della linea fermavano ai binari ora utilizzati dai treni delle attuali linee Yamanote e Keihin-Tohoku in direzione nord. Durante questo periodo iniziale le uscite della stazione erano solo sul lato Marunouchi, con il lato nord che fungeva da uscita ed il lato sud usato come ingresso. Nel 1921, il primo ministro Hara Takashi fu assassinato all'ingresso sud. Il lato Yaesu della stazione fu inaugurato nel 1929.\nIl dopoguerra.\nGran parte della stazione venne distrutto dai due bombardamenti dei B-29 il 25 maggio e il 25 giugno del 1945. Questi bombardamenti in particolare distrussero le imponenti cupole di vetro della stazione. Dopo la guerra, la stazione venne ricostruita frettolosamente, a due piani e senza le cupole. Anche il lato Yaesu venne ricostruito dopo la guerra, ma un altro incendio nel 1949 danneggi\u00f2 la struttura, cos\u00ec che fu necessaria un'ulteriore ricostruzione. Nel 1953 venne inaugurato il nuovo lato Yaesu della stazione, con i grandi magazzini Daimaru e due nuovi binari per la linea principale T\u014dkaid\u014d, che dal 1964 sono usati dalla T\u014dkaid\u014d Shinkansen. Per permettere l'estensione della T\u014dhoku Shinkansen da Ueno, il lato Yaesu venne ulteriormente modificato nel 1991.\nLa riqualificazione 2009-2013.\nIl complesso della stazione sta al momento subendo un'altra operazione di riqualificazione. Il lato Marunouchi verr\u00e0 ripristinato alla condizione pre-guerra, e la zona circostante sar\u00e0 convertita in una grande piazza convergente verso il Palazzo Imperiale, con aree per autobus e taxi. Questa riqualificazione terminer\u00e0 nel 2011. Sul lato Yaesu invece l'alto edificio centrale verr\u00e0 abbassato, e al suo posto sono in costruzione due torri gemelle chiamate GranTokyo. Sul tetto della stazione verr\u00e0 inoltre installata una grande tettoia sotto forma di tensostruttura. Questi lavori sono finiti nel 2013.\nProgetti futuri.\nEsiste un progetto relativo alla costruzione di una diramazione della linea Asakusa della metropolitana Toei, che permetterebbe alla stazione di T\u014dky\u014d di avere una seconda connessione diretta alla metropolitana, nonch\u00e9 un collegamento pi\u00f9 veloce ai due aeroporti di Haneda e Narita. Sono inoltre in corso i lavori di costruzione della linea Ueno-Tokyo, che collegher\u00e0 la stazione con Ueno e permetter\u00e0 alle linee Utsunomiya, Takasaki e J\u014dban di arrivarvi. Le municipalit\u00e0 attraversate dalla ferrovia Tsukuba Express hanno inoltre proposto l'estensione della linea da Akihabara alla stazione di T\u014dky\u014d, in concomitanza con la costruzione di una nuova linea da aeroporto ad aeroporto.\nLinee.\nMetropolitana.\nLa stazione di Tokyo \u00e8 collegata da una serie di passaggi sotterranei alla stazione di \u014ctemachi, punto di coincidenza di molte linee della metropolitana, servita dalle linee:\nLa Stazione di Tokyo \u00e8 anche il pi\u00f9 grande terminal di bus intercity, con servizi giornalieri regolari per diverse citt\u00e0 della regione di Kant\u014d e con servizi notturni per le regioni di Kansai e T\u014dhoku.\nStruttura.\nLa facciata principale sul lato ovest della stazione \u00e8 costituita da mattoncini, sopravvissuti dai tempi della sua apertura nel 1914. La stazione principale \u00e8 dotata di 10 binari ad isola che servono 20 convogli, situati sopra il livello stradale in direzione nord-sud. Il sottopassaggio principale corre al di sotto dei binari da est ad ovest.\nLe linee Shinkansen si trovano nella parte est (o Yaesu) della stazione, vicino ad un grande magazzino della Daimaru.\nI due binari che servono 4 convogli della linea S\u014dbu/Yokosuka sono sotterranei (cinque livelli sotto il piano terra) e localizzati nella zona ovest della stazione; i due binari che servono 4 convogli della linea Keiy\u014d sono posti quattro livelli sotto il piano terra ad un centinaio di metri dalla stazione principale in direzione sud. I binari sono collegati alla stazione principale da tappeti mobili. \nL'intero complesso \u00e8 collegato ad un sistema esteso di collegamenti con la metropolitana, che permettono anche di raggiungere gli edifici e i centri commerciali delle vicinanze."}
{"id": "1985267", "revid": "1305772", "url": "https://it.wikipedia.org/wiki?curid=1985267", "title": "Shadowland", "text": ""}
{"id": "1985270", "revid": "33921", "url": "https://it.wikipedia.org/wiki?curid=1985270", "title": "The Sound Of Silence", "text": ""}
{"id": "1985271", "revid": "19580", "url": "https://it.wikipedia.org/wiki?curid=1985271", "title": "Codice Internazionale dei Segnali", "text": ""}
{"id": "1985276", "revid": "479409", "url": "https://it.wikipedia.org/wiki?curid=1985276", "title": "Valle Roja", "text": ""}
{"id": "1985278", "revid": "256896", "url": "https://it.wikipedia.org/wiki?curid=1985278", "title": "Tempo di Carnevale", "text": ""}
{"id": "1985282", "revid": "1305772", "url": "https://it.wikipedia.org/wiki?curid=1985282", "title": "Unfinished Business (R. Kelly e Jay-Z)", "text": "Unfinished Business \u00e8 il secondo album collaborativo tra gli statunitensi R. Kelly &amp; Jay-Z, pubblicato nel 2004 da Rock Land Records, Jive Records, Roc-A-Fella Records e Def Jam. Il disco debutta al primo posto negli Stati Uniti, dov'\u00e8 certificato disco di platino. Dopo il concerto al Madison Square Garden, R. Kelly \u00e8 escluso dal tour e cita in giudizio Jay-Z per un ammontare complessivo pari a $ 75 milioni.\nDescrizione e ricezione.\nL'album consiste principalmente di materiale scartato durante le sessioni di registrazione per \"The Best of Both Worlds\". R. Kelly e Jay-Z non s'incontrano mai in studio per registrare i brani, fatto confermato dai produttori Trackmasters.\nNel novembre 2003, R. Kelly appare in quello che avrebbe dovuto essere l'ultimo concerto di Jay-Z prima del ritiro, concerto presente nel film documentario del 2004 \"Fade to Black\". La risposta del pubblico all'apparizione di R. Kelly convince i dirigenti della Def Jam a puntare nuovamente su un album collaborativo, progetto che \u00e8 confermato il 21 settembre 2004. L'album produce due singoli e debutta al primo posto della \"Billboard 200\" tra critiche e controversie.\n\"The Best of Both Worlds Tour\".\nIl tour prende il nome dall'album collaborativo precedente e vede la partecipazione di diversi artisti affiliati alla Roc-A-Fella durante le performance soliste di Jay-Z. La tourn\u00e9e \u00e8 sponsorizzata da Atlantic Worldwide Touring ed \u00e8 ufficialmente annunciata in data 19 agosto 2004.\nDurante la prima data del concerto, a Rosemont, Illinois, R. Kelly si presenta con uno skit sul suo caso giudiziario, creando indignazione tra il pubblico. Dalla data successiva, il cantante rimuove il pezzo, ma i problemi del tour continuano: il concerto del primo ottobre a Cincinnati \u00e8 cancellato, e il 29 dello stesso mese il tour dei due artisti si conclude al termine del concerto al Madison Square Garden di New York. Dopo probabilmente un'ora dall'inizio, R. Kelly annuncia al pubblico che due uomini l'hanno minacciato mostrando delle armi da fuoco. Dopo aver investigato e assicurato l'area, la sicurezza del Madison Square Garden d\u00e0 il via libera a R. Kelly e alle sue guardie del corpo per poter tornare sul palco. Mentre stanno tornando, Tyran Smith, amico d'infanzia di Jay-Z, spruzza del peperoncino spray sul volto di R. Kelly, che \u00e8 portato al Saint Vincent's Catholic Medical Center. In questo momento Jay-Z \u00e8 sul palco ad esibirsi, ignaro dell'accaduto, e prosegue il concerto assieme agli affiliati della Roc-A-Fella e a diversi ospiti.\nIn seguito al concerto, Jay-Z polemizza con le dichiarazioni fatte da R. Kelly sui possessori di armi da fuoco all'interno del Madison, confermando il clima di tensione tra i due; segue l'ammissione di R. Kelly di essersi inventato la vicenda delle armi da fuoco. Quest'ultimo, dichiara di voler riprendere il concerto il giorno dopo, ma il Madison vieta l'ingresso a lui e al suo gruppo e l'Atlantic Worlwide Touring che sponsorizza l'evento estromette il cantante R&amp;B dal tour, presto rinominato \u00abJay-Z and Friends\u00bb.\nIl primo novembre, R. Kelly fa causa a Jay-Z, alla sua azienda Marcy Projects e all'Atlantic Worldwide per aver violato il contratto e chiede 75 milioni di dollari di danni (di cui 15 in guadagni persi) come risultato per non essere in grado di andare in tour. Nel gennaio del 2005, Jay-Z apre una contro causa nei confronti di R. Kelly, tuttavia un giudice della Corte Suprema di Manhattan approva una mozione per respingerla nel maggio seguente. Nel 2004, Jay-Z dissa R. Kelly nel remix della canzone \"Drop It Like It's Hot\". Il 12 novembre, Tyran Smith \u00e8 arrestato per aggressione di terzo grado e costretto a scontare un anno di prigione. L'anno dopo, Smith \u00e8 premiato con una promozione a vice presidente degli A&amp;R della Def Jam, dichiarandosi colpevole solo nel 2006."}
{"id": "1985288", "revid": "180559", "url": "https://it.wikipedia.org/wiki?curid=1985288", "title": "D\u00e9nes Varga", "text": "\u00c8 fratello minore di D\u00e1niel Varga, anch'egli pallanuotista di successo e campione olimpico."}
{"id": "1985290", "revid": "599013", "url": "https://it.wikipedia.org/wiki?curid=1985290", "title": "Norbert Hosny\u00e1nszky", "text": "Dalla stagione 2014-15 milita nella squadra campione d'Ungheria dell'Eger, dove gi\u00e0 aveva giocato dal 2010 al 2012."}
{"id": "1985293", "revid": "180559", "url": "https://it.wikipedia.org/wiki?curid=1985293", "title": "D\u00e1niel Varga", "text": "\u00c8 fratello maggiore di D\u00e9nes Varga, anch'egli pallanuotista di successo e campione olimpico."}
{"id": "1985295", "revid": "180559", "url": "https://it.wikipedia.org/wiki?curid=1985295", "title": "G\u00e1bor Kis", "text": ""}
{"id": "1985296", "revid": "54253", "url": "https://it.wikipedia.org/wiki?curid=1985296", "title": "Organizzazione Marittima Internazionale", "text": ""}
{"id": "1985297", "revid": "6923", "url": "https://it.wikipedia.org/wiki?curid=1985297", "title": "Sa Zeppara", "text": "Sa Zeppara \u00e8 una piccola frazione agricola del comune di Guspini, nella provincia del Sud Sardegna. Confina con la frazione agricola di Foddi del comune di Pabillonis.\nCentro abitato.\nIl centro abitato di Sa Zeppara ospita alcuni edifici, la vecchia scuola e la chiesa, la maggior parte della popolazione abita nelle diverse aziende agricole del territorio.\nEconomia.\nNella frazione sono presenti diverse aziende agricole e zootecniche, in particolar modo bovini. Si registra il maggior numero di capi allevati nel distretto 1 della ASL 6.\nL'occupazione delle terre.\nNel 1950 il territorio di Sa Zeppara fu interessato da movimenti politici per la richiesta di assegnazione di terre incolte intrapresa da braccianti senza terra. La richiesta nell'arco di qualche giornata degener\u00f2 in sommossa popolare. Ci furono vari scontri fra carabinieri a \"cavallo\" e la polizia \"celere\" venuta appositamente da Cagliari per \"domare\" la rivolta dei braccianti di tutto il territorio, ma in particolare di Guspini. Parteciparono alla rivolta il deputato comunista Pajetta e il consigliere regionale socialista Dessanay.\nNel 1946, col secondo ministero De Gasperi, Antonio Segni era diventato ministro dell'Agricoltura (sino alla rottura dell'unit\u00e0 antifascista) ebbe come sottosegretario un altro sardo, il comunista Velio Spano e nel 1948 fu riconfermato nella carica. \u00c8 per questo che da lui prende nome il complesso di leggi che disegnarono, fra il 1950 e il 1951, un grande progetto di riforma agraria: osteggiato nel suo iter, bisogna dire, non soltanto dai partiti di sinistra che ritenevano troppo \"morbide\" alcune norme, ma anche da gruppi di pressione democristiani, legati alla grande propriet\u00e0 fondiaria.\nPrima con la fondamentale legge Sila (maggio 1950) e poi con la legge stralcio (ottobre 1950). La riforma veniva avviata non sull'intero territorio italiano ma in alcune zone: quelle, appunto, che sembravano pi\u00f9 bisognose d'intervento e per questo venivano \"stralciate\" dal disegno generale (che non fu mai n\u00e9 progettato n\u00e9 attuato, nonostante l'impegno dello stesso Segni. Nel maggio del 1951 nasceva cos\u00ec l'Etfas, Ente per la trasformazione fondiaria e agraria in Sardegna.\nLa riforma prevedeva l'espropriazione delle terre incolte, l'esecuzione di vasti e organici piani di colonizzazione e di trasformazione, la creazione di importanti infrastrutture prima di procedere all'assegnazione delle nuove aziende ai contadini.\nIl fatto venne riportato nella cronaca dei principali giornali nazionali fra cui il \"Corriere della Sera\".\nUna storia del territorio che si inserisce nella pi\u00f9 ampia storia del Mezzogiorno d'Italia, che aveva contribuito al processo di modernizzazione che ancora aspetta di essere compiuto e concluso.\nIl campo di volo nella seconda guerra mondiale.\nDurante la seconda guerra mondiale nella zona di Sa Zeppara fu costruita una pista di atterraggio e alcuni piccoli hangar. Quest'area militare era codificata come \"aeroporto 603\" e da qui decollavano gli aerosiluranti italiani all'attacco dei convogli inglesi che superavano lo stretto di Gibilterra. L'importanza di questo aeroporto era dovuta alla strategicit\u00e0 della propria collocazione geografica, nell'immediato entroterra della costa sud occidentale dell'isola, al centro del Mediterraneo.\nLa pista in terra battuta, lunga circa 1\u00a0200 metri, era orientata a nord-ovest. Dopo la fine del conflitto, la ripresa delle attivit\u00e0 agricole ne ha gradualmente determinato la disgregazione. L'individuazione del campo volo di Sa Zeppara non era impresa facile. Nessuna mappa dell'isola, infatti, ne riportava la collocazione, scongiurandone cos\u00ec il bombardamento sistematico da parte delle forze anglo americane (come avvenne pi\u00f9 volte, invece, per il vicino aeroporto di \"S'acqua Cotta\").\nNell'aeroporto c'erano edifici e hangar solo per i depositi di viveri e munizioni e per i soldati di guardia; gli equipaggi ed il personale alloggiavano in tende o baraccamenti di cui oggi non rimane traccia.\nAttualmente esistono ancora gli hangar, costruiti in pietra vulcanica (nera) e coperti con capriate in legno e tegole. Nella zona esistono inoltre alcuni bunker, posti su terreni privati.\nDurante l'occupazione tedesca, vicino al nuraghe Melas, venne costruito un deposito di munizioni di cui oggi \u00e8 visibile solo il pavimento in cemento.\nNell'aeroporto furono dispiegati Macchi M.C.205V (Veltro) perfettamente efficienti di nuova costruzione al comando del comandante Duilio Fanali. I caccia Macchi furono ideati dal progettista aeronautico ing. Mario Castoldi.\nNel 1940 iniziarono i lavori per la costruzione della pista di volo a Sa Zeppara con maestranze di tutto il territorio. Le imprese affidatarie dell'appalto, Usai e Podda di Guspini, terminarono i lavori a met\u00e0 del 1942. Nell'aeroporto di Sa Zeppara la manutenzione degli aerei fu affidata agli operai delle officine della vicina Miniera di Montevecchio, grazie a tale collaborazione gli operai appresero tecniche di manutenzione di alto livello, che migliorarono le loro conooscenze: nel tempo le loro capacit\u00e0 tecniche e le attrezzature moderne dell'aeronautica fecero s\u00ec che gli operai diventassero tra i pi\u00f9 qualificati d'Italia. Nel campo di volo di Sa Zeppara furono portate officine mobili (autocarri con attrezzatura speciale per la manutenzioni degli aerei) provenienti dall'aeroporto di Monserrato che fu bombardato nei primi raid prima del bombardamento di Cagliari avvenuto nei primi mesi del 1943. Per la cronaca gli americani attesero le piogge affinch\u00e9 l'aeroporto di Monserrato fosse inagibile. Infatti in questa localit\u00e0 le piste erano poste su terreno argilloso che non permettevano il drenaggio delle precipitazioni meteoriche. Perci\u00f2 quando arrivarono gli aerei americani, anche se avvistati, provenienti dalla Tunisia, gli aerei italiani non poterono decollare. Usando questo stratagemma le forze alleate poterono bombardare e distruggere la citt\u00e0 di Cagliari. Quanto rest\u00f2 dell'aeroporto di Monserrato \u2013 aerei e officine mobili - fu portato a Sa Zeppara che divenne il centro di revisione aerea pi\u00f9 importante della Sardegna sino alla fine della guerra. Come attestano i registri della manutenzione della Macchi, negli ultimi due hangar circa quaranta dipendenti della Montevecchio (tra essi una decina di Guspinesi) lavorarono alla revisione pre volo e post volo dei velivoli, alla messa a punto e prova dei motori, dei carrelli, delle radio e dell'armamento. Il tutto avveniva sotto la supervisione dell'Ufficio Sorveglianza Tecnica della Regia Aeronautica e, dall'autunno del 1943, di un ufficiale della Luftwaffe (Wehrmacht).\nA partire dal maggio 1943 si installa a Sa Zeppara il \"Gruppe II\" del \"JG 51\" della Luftwaffe con degli Me Bf-109 G, rimanendovi fino al 10 luglio 1943.\nIl 6 agosto 1943 arrivarono a Sa Zeppara la 351\u00aa e 360\u00aa Squadriglia del 155\u00ba Gruppo da caccia \"Pantere Nere\" della Regia Aeronautica, al comando del maggiore Duilio Fanali.\nIl campo di volo fu bombardato il 5, 7 e 8 settembre del 1943 da 112 Curtiss P-40 Warhawk del 325th Fighter Group (Twelfth Air Force) USAAF partiti dalle loro basi situate in Algeria e Tunisia.\nLa 82\u00aa Squadriglia, unica rimasta del 13\u00ba Gruppo, si riport\u00f2 di sua iniziativa dall'Aeroporto di Olbia-Venafiorita a Sa Zeppara per unirsi al 155\u00ba Gruppo del 51\u00ba Stormo, combattendo con questo reparto durante tutta la guerra di liberazione.\nIl 10 settembre del 1943, successivamente all'Armistizio di Cassibile e il ritiro dei tedeschi dalla Sardegna, la 351\u00aa e 360\u00aa Squadriglia si trasferiscono ad Elmas."}
{"id": "1985304", "revid": "7336", "url": "https://it.wikipedia.org/wiki?curid=1985304", "title": "Discensore otto", "text": ""}
{"id": "1985315", "revid": "326822", "url": "https://it.wikipedia.org/wiki?curid=1985315", "title": "Fiction (album)", "text": ""}
{"id": "1985319", "revid": "93556", "url": "https://it.wikipedia.org/wiki?curid=1985319", "title": "Gorosaurus", "text": " \u00e8 un kaij\u016b (mostro misterioso) immaginario, personaggio della saga dei film di Godzilla e di King Kong.\n\u00c8 ispirato al tirannosauro di King Kong, dato che King Kong nel film \"King Kong - Il gigante della foresta\" gli spaccher\u00e0 la mascella come nel primo film.\nAspetto.\nGorosaurus \u00e8 un dinosauro ispirato ad un Tyrannosaurus rex. Ha il corpo ricoperto da scaglie verdi e la pancia arancione. La testa ha la forma leggermente triangolare, con due occhi aquilini e delle mascelle potenti. Gorosaurus non ha poteri atomici o simili, semplicemente \u00e8 molto potente, una delle sue mosse pi\u00f9 usate sono l'attacco a canguro, cio\u00e8 alzarsi da terra e dare un potente calcio con entrambe le zampe.\nStoria.\nApparve per la prima volta nel film \"King Kong - Il gigante della foresta\" (il nome gli verr\u00e0 dato nel film Gli eredi di King Kong) dove la sua altezza era intorno ai venti metri, come King Kong, che in quel film ha un'altezza doppia rispetto all'originale. Sempre in quel film, il Gorosaurus muore per mano di Kong che con le mani, gli spalanca le fauci fino a romperle e uccidendo il Gorosauro, come ha fatto nel film degli anni Trenta contro il dinosauro carnivoro (identificato nel remake del 2005 come un V-rex).\nGorosaurus nel film \"Gli eredi di King Kong\" era alto quanto Godzilla e quando era controllato degli alieni assediava la citt\u00e0 di Parigi (nel doppiaggio originale e giapponese, viene identificato come Baragon. Infatti Baragon avrebbe dovutto attaccare Parigi), quando per\u00f2 viene liberato dagli umani aiuta gli altri kaij\u016b a sconfiggere King Ghidorah, alleato con gli alieni."}
{"id": "1985322", "revid": "6923", "url": "https://it.wikipedia.org/wiki?curid=1985322", "title": "Unitre - Universit\u00e0 della Terza Et\u00e0", "text": "L'UNITRE - Universit\u00e0 delle Tre Et\u00e0 \u00e8 una associazione di promozione sociale italiana.\nStoria.\nVenne costituita a Torino nel 1975. L'obiettivo fondamentale di questa istituzione \u00e8 accogliere e motivare le persone di qualunque et\u00e0, emarginate o espulse dal ciclo produttivo. L'Unitre le rende attive e motivate affinch\u00e9, partecipando a uno o pi\u00f9 progetti, sappiano trasformarsi da \"forza-lavoro\" in \"forza-cultura\" per avere modo di liberare la propria creativit\u00e0, riappropriandosi di ruoli significativi e di un tempo libero ritrovato che non ha et\u00e0. Oggi l'UNITRE \u00e8 una Associazione di Promozione Sociale che vanta quasi 80.000 associati distribuiti nelle circa 350 sedi presenti sul territorio italiano."}
{"id": "1985328", "revid": "767487", "url": "https://it.wikipedia.org/wiki?curid=1985328", "title": "TP.3 Reloaded", "text": "TP.3 Reloaded \u00e8 il decimo album in studio di R. Kelly. pubblicato nel 2005 per la Jive Records."}
{"id": "1985329", "revid": "115196956", "url": "https://it.wikipedia.org/wiki?curid=1985329", "title": "Sovrintendente", "text": "Il titolo di sovrintendente (o soprintendente) \u00e8 attribuito a funzionari con compiti variabili. L'ufficio al quale sono preposti \u00e8 detto \"sovrintendenza\" (o \"soprintendenza\").\nNel mondo.\nItalia.\nNel Ministero per i Beni e le Attivit\u00e0 Culturali italiano i \"soprintendenti\" sono dirigenti preposti ad uffici periferici, le \"soprintendenze\"; queste possono essere \"per i beni archeologici\", \"per i beni architettonici e paesaggistici\", \"per i beni storici, artistici ed etnoantropologici\" o \"archivistiche\" e sono coordinate dalle \"direzioni regionali per i beni culturali e paesaggistici\" (nonostante l'aggettivo \"regionale\" sono uffici del Ministero non della regione) rette da un \"direttore\", che \u00e8 dirigente generale. In Sicilia, regione a statuto speciale, invece le sovrintendenze dei beni culturali dipendono direttamente dall'assessorato ai Beni culturali e all'identit\u00e0 siciliana della Regione.\nTeatri lirici.\nNei teatri lirici italiani, sia quando erano enti pubblici (\"enti lirici\") sia ora che sono fondazioni diritto privato, il sovrintendente \u00e8 nominato e revocato dal consiglio di amministrazione, che lo deve scegliere tra persone dotate di specifica e comprovata esperienza nel settore. Partecipa alle riunioni del consiglio di amministrazione con diritto di voto (salvo per le deliberazioni relative alla sua nomina e revoca o ai programmi di attivit\u00e0); propone al consiglio i programmi di attivit\u00e0 artistica; dirige e coordina, nel rispetto dei programmi approvati, l'attivit\u00e0 di produzione artistica e le attivit\u00e0 connesse e strumentali; nomina e revoca, sentito il consiglio di amministrazione, il \"direttore artistico\" o \"musicale\" (D.Lgs. 29 giugno 1996, n. 367, art. 13).\nForze di polizia.\nIl titolo di sovrintendente \u00e8 utilizzato in alcuni ordinamenti per designare funzionari di polizia. In Gran Bretagna e in altri paesi anglosassoni \u00e8 attribuito a funzionari che ricoprono gradi assimilabili a quelli degli ufficiali superiori delle forze armate (in alcuni corpi di polizia degli Stati Uniti, ad esempio quelli di Chicago e New Orleans, designa il funzionario di vertice). \nIn Italia, il vice sovrintendente, il sovrintendente e il sovrintendente capo della Polizia di Stato, della Polizia Penitenziaria e, fino al 31 dicembre 2016, del Corpo Forestale dello Stato hanno qualifiche equivalenti ai sergenti, sergenti maggiori e ai sergenti maggiori capo dell'Esercito.\nStati Uniti d'America.\nNegli Stati Uniti \u00e8 denominato sovrintendente (o, in alcuni stati, \"chief school administrator\") il funzionario che dirige il \"dipartimento dell'educazione\" di uno stato, ossia il dicastero competente in materia, o un \"distretto scolastico\", ente locale competente in materia di educazione. Risponde ad un organo collegiale (denominato \"board of education\", \"school board\" o \"school committee\") che lo nomina e lo pu\u00f2 revocare; i componenti di quest'organo sono, per lo pi\u00f9, eletti dal popolo nei distretti, nominati dal governatore a livello statale. In certi stati il sovrintendente che dirige il dipartimento dell'educazione \u00e8 eletto direttamente dal popolo; inoltre, in alcuni stati, in luogo del titolo di sovrintendente se ne usano altri, come \"commissario\", \"direttore\" o \"segretario\". "}
{"id": "1985330", "revid": "2184720", "url": "https://it.wikipedia.org/wiki?curid=1985330", "title": "Vincenzo Cristiano", "text": "Biografia.\nNacque a Tursi, in provincia di Matera; \u00e8 stato prima insegnante di scuola elementare e successivamente direttore didattico, quindi educatore e maestro di molte generazioni di tursitani. Affianc\u00f2 all'impegno lavorativo di educatore la passione per la poesia e compose versi in lingua e in vernacolo.\nLa sua poesia non ha intenti critici e letterari, ma sicuramente occupa un posto importante nella storia culturale di Tursi. Ha il merito artistico e culturale di essere stato, nel Novecento, il primo a scrivere in dialetto. Si pu\u00f2 definire il predecessore del poeta Albino Pierro, infatti proprio grazie a lui e a qualche suo scritto che \u00e8 nata la voglia in Pierro di adottare, anche per le sue opere, una svolta dialettale, rendendo il dialetto di Tursi, famoso in tutto il mondo. Il suo nome \u00e8 persino riportato tra i poeti dell'otto/novecento presso l'University of California. Tutte le sue poesie sono raccolte in due volumi: \"Ore di svago\" e \"Foglie secche e note gaie\"."}
{"id": "1985333", "revid": "12379", "url": "https://it.wikipedia.org/wiki?curid=1985333", "title": "Nodo otto", "text": ""}
{"id": "1985342", "revid": "121644093", "url": "https://it.wikipedia.org/wiki?curid=1985342", "title": "Il mistero della cripta stregata", "text": "Il mistero della cripta stregata (\"El misterio de la cripta embrujada\") \u00e8 un romanzo di Eduardo Mendoza, pubblicato nel 1978.\nIl libro \u00e8 stato tradotto in numerose lingue. In Italia \u00e8 stato pubblicato per la prima volta nel 1990, nelle edizioni Feltrinelli.\nTrama.\nLa storia, scritta da Eduardo Mendoza, \u00e8 ambientata a Barcellona dove il protagonista, che non ci rivela il suo nome, \u00e8 internato in un manicomio criminale. Giudicato guarito dal dottore che lo tiene in cura, viene contattato dal commissario Flores per indagare su un caso: in un istituto di suore \u00e8 scomparsa una bambina. \nIl protagonista esce dal manicomio ed inizia ad indagare. Va a trovare la sorella che \u00e8 una prostituta conoscendo un uomo svedese che gli sembra molto strano. Dopo aver rubato delle cose sulla metro prende una stanza dove poi si ritrova lo svedese che muore davanti ai suoi occhi. Fugge gettandosi dalla finestra per paura di essere incolpato e ritorna dalla sorella. Dopo essere scampato per un pelo alla polizia torna travestito da vecchio all'istituto. Spacciandosi per uno dei medici del suo manicomio interroga il giardiniere dell'istituto e scopre che gi\u00e0 in passato era sparita un'altra bambina Isabel Peraplana. La va a trovare, ma lei non ricorda nulla, cos\u00ec va alla ricerca della sua ex-compagna Mercedes. Da lei viene a conoscenza di una cripta segreta situata sotto una tomba nella cappella dell'istituto. \nDopo altre indagini scoprir\u00e0 che la cripta veniva usata dal signor Peraplana: usava la cripta e le bambine per coprire degli omicidi di uomini che lo ricattavano per aver scoperto i suoi traffici illeciti. Il commissario decide di non rendere pubbliche queste scoperte perch\u00e9 i Peraplana sono una famiglia molto influente e ricca e potrebbero complicare la vita di molti. Cos\u00ec il protagonista torna nel manicomio e Mercedes torna alla sua vita in un paese dove era stata costretta a stare dai Peraplana, con la sola consolazione che tutto quello che era avvenuto nella cripta anni addietro non fosse n\u00e9 colpa sua, n\u00e9 della sua amica Isabel.\nAdattamento cinematografico.\nIl romanzo \u00e8 stato trasposto per il cinema nel 1981 ed \u00e8 conosciuto in Italia con il titolo \"La cripta\". Gli interpreti principali sono Jos\u00e9 Sacrist\u00e1n, Rafaela Aparicio, Blanca Guerra; la regia \u00e8 di Cayetano Del Real."}
{"id": "1985345", "revid": "92920", "url": "https://it.wikipedia.org/wiki?curid=1985345", "title": "Kc accidental", "text": ""}
{"id": "1985346", "revid": "297031", "url": "https://it.wikipedia.org/wiki?curid=1985346", "title": "Gaos (kaij\u016b)", "text": "Gaos \u00e8 un kaij\u016b, un mostro misterioso, antagonista della saga dei film di Gamera che ha debuttato nel 1967 nella pellicola, \"Gamera contro il mostro Gaos\". Si tratta di una sorta di kaiju pipistrello fotofobico che si nutre di sangue. Nelle sue varie incarnazioni, il personaggio venne considerato come simbolo, sia dello sconfinamento urbano nelle campagne, che del pericolo dell'inquinamento atmosferico.\nDurante la produzione di \"Gamera - Daikaij\u016b kuchu kessen\", i direttori della casa di produzione cinematografica, Daiei, insistettero sull'inclusione di Gaos nel film. Il regista Sh\u016bsuke Kaneko, sperando di girare un film pi\u00f9 sofisticato rispetto alle pellicole precedenti nella serie, trasse ispirazione da \"Kong, uragano sulla metropoli\" nel conferire a Gaos e a Gamera un'origine comune. Kaneko intendeva rendere i Gaos pi\u00f9 spaventosi della maggior parte dei mostri giapponesi mostrandoli, sia attivamente a caccia di esseri umani, che a lottare contro Gamera. Il regista per\u00f2 scart\u00f2 l'idea del direttore degli effetti speciali, Shinji Higuchi, nell'aggiungere una scena di cannibalismo fra i Gaos, considerandola troppo cruenta. Higuchi inizialmente voleva raffigurare i Gaos solo con marionette, ma infine scelse l'attrice Yuhmi Kameyama, essendo dell'opinione che un fisico femminile era adatto a replicare le movenze del mostro.\nInsoddisfatto dai movimenti troppo antropomorfi del Gaos di \"Gamera - Daikaij\u016b kuchu kessen\", Higuchi raffigur\u00f2 i Gaos apparsi in \"Gamera 3 - Iris kakusei\" col computer-generated imagery. Nel concepire Iris, Higuchi prese ispirazione dalle forme e dai movimenti di diversi animali abissali, sperando di raffigurare una creatura avente la capacit\u00e0 di volare, diversa da Gamera e il Gaos normale. Intendeva anche creare un mostro con movimenti pi\u00f9 fluidi di Gamera, in grado di atterrare con maggiore leggerezza.\nBiografia.\nEra Sh\u014dwa.\nIn \"Gamera contro il mostro Gaos\", Gaos \u00e8 un mostro preistorico risvegliato dal suo sonno millenario nel Fuji dalla costruzione d'un'autostrada. Durante il loro primo scontro, Gaos sconfigge Gamera, ma Gamera poi scopre che la luce del Sole \u00e8 letale per il mostro nemico, per cui Gamera cerca di trattenere Gaos, che comunque riesce a fuggire dalla presa del mostro nemico, autoamputandosi una delle zampe con il suo raggio ultrasonico. Gaos viene in seguito attirato mediante uno stratagemma verso una vasca colma di sangue sintetico, in modo di trattenere il mostro fino al sorgere del Sole, ma Gaos riesce nuovamente a scappare finch\u00e9, in un altro scontro con Gamera, non cadr\u00e0 insieme alla tartaruga gigante nel cratere di un vulcano. In \"King Kong contro Godzilla\", viene rivelato che vi sono altri esemplari sul pianeta Terax.\nEra Heisei.\nIn \"Gamera - Daikaij\u016b kuchu kessen\", i Gaos sono raffigurati come creature geneticamente modificate dal popolo degli atlantidei, create per assorbire l'inquinamento. Quando per\u00f2 la loro capacit\u00e0 di autoriprodursi va fuori controllo, i Gaos iniziano ad attaccare i loro creatori, che a loro volta creano dei Gamera per fermarli. Gamera compie la sua missione troppo tardi per salvare Atlantide dalla distruzione e, nel 1995, l'effetto serra causa cambiamenti climatici favorevoli alla schiusa d'una covata di Gaos in una non meglio definita isola giapponese. I Gaos si divorano fra di loro, fino a che non ne rimangono tre, i quali iniziano ad attaccare e a cibarsi degli abitanti dei villaggi circostanti. I tre si dirigono verso Fukuoka, dove vengono intercettati da Gamera, che ne uccide uno. Ormai cresciuti, i Gaos seminano terrore nel Giappone rurale fino a che Gamera ne uccide un secondo, mentre l'ultimo si dirige verso Tokyo, costruendo un nido sulle rovine della Tokyo Tower. Gamera interviene, sterminando la covata del Gaos, prima di incenerirlo con una palla di fuoco.\nIn \"Gamera 3 - Iris kakusei\", quattro anni dopo, l'esaurimento del mana terrestre, dovuta al suo assorbimento da parte di Gamera per potenziarsi contro Legion, l'esaurimento, si diceva, scatena una schiusura di massa di covate di Gaos sparse sul pianeta. Nel frattempo, la giovane \"Ayana Hirasaka\" scopre un talismano di oricalco ed un uovo nell'altare del demone Ryuseicho. La creatura che ne nasce viene nominata Iris dalla fanciulla, che forma un legame con la creatura attraverso il talismano, sperando che avrebbe potuto uccidere Gamera per vendicare i genitori uccisi nel 1995 durante la sua lotta contro Gaos. Rafforzato dall'odio della ragazza, Iris, al quale viene suggerito di essere una forma evoluta di Gaos, creato apposta per eliminare Gamera nel caso diventasse troppo potente, inizia ad assorbire gli esseri umani, crescendo fino ad ottenere le dimensioni di Gamera. Iris e Gamera si scontrano a Kyoto, dove l'ultimo riesce a sconfiggere Iris incenerendogli all'interno con un pugno infuocato. Una volta sconfitto Iris, Gamera si prepara per un ultimo scontro con i Gaos, che stanno dirigendosi verso di lui, in un enorme stormo.\nEra Millennium.\nI Gaos appaiono brevemente nel 1973, nel prologo del film, \"Chiisaki y\u016bsha-tachi ~Gamera~\", dove vengono distrutti da Gamera in un attacco kamikaze."}
{"id": "1985349", "revid": "767487", "url": "https://it.wikipedia.org/wiki?curid=1985349", "title": "Sergio Bassi", "text": "Si colloca nella canzone d'autore con una matrice padana. I brani parlano della sua terra, della vita contadina, storie di personaggi tra la strada e la leggenda, canzoni che accompagnano il grande fiume Po, canzoni d'amore che si specchiano negli eventi della natura, con riferimento agli astri e un po' alla magia, a volte mischiando il sacro con il profano.\nBiografia.\nSergio \u00e8 cresciuto dai nonni materni a Reghinera, piccola frazione vicino a Codogno, (Lodi) in una cascina.\nAdulto, si trasferisce prima a Legnano, poi a Piacenza, quindi sette anni a San Francesco al Campo in provincia di Torino prima di tornare di nuovo a Codogno.\nCantautore di nicchia, che canta la Pianura Padana e i suoi personaggi, una sorta di artigiano della canzone. Il suo percorso musicale \u00e8 influenzato dall'ascolto di vari gruppi degli anni settanta e ottanta, quali i Nomadi, Equipe 84, New Trolls, Premiata Forneria Marconi, Banco del Mutuo Soccorso, Le Orme, Jethro Tull, The Beatles, The Rolling Stones, e cantautori come Lucio Battisti, Francesco De Gregori, Fabrizio De Andr\u00e9, Francesco Guccini, Bruce Springsteen.\nIl primo gruppo di provincia in cui suona (voce e chitarra) si chiama I ragazzi del nord, il secondo I nobili, a cavallo degli anni settanta, con alle tastiere Piero Bassini (in seguito jazzista di fama internazionale), poi sostituisce il chitarrista dei Nuovi spettri andato al servizio militare, infine collabora suonando nelle serate con Splash Down Group.\nDisegnatore progettista prima, tecnico di impianti petrolchimici poi, cantautore per hobby, decide di coltivare una sua discografia.\nIl suo primo 45 giri, \"Una citt\u00e0 su misura/Ho lasciato l'America\" (City Record \u2013 Milano), con cui debutta alla Radio Rai (madrina per l'occasione Maria Rosaria Omaggio) nel programma \"Carta bianca\" \u00e8 del 1982 e ormai introvabile.\nNel 1984 nasce il suo primo album \"Fermati guerriero\", cui seguono, nel 1985 e 1986, \"Ali per volare\" e \"Cambio di stagioni\" tutti e tre registrati a Modena con arrangiamenti di Francesco Favaloro, mentre \"L'equilibrista\" del 1989 \u00e8 stato registrato a Torino e a Milano con arrangiamenti di Silvano Borgatta e Massimo Salerno, nel 1993 viene pubblicato il quinto \"Storie padane &amp; non...\" registrato a Codogno con arrangiamenti di Marco Tansini.\nNel 1990 partecipa al Premio Rino Gaetano a Termoli, trasmesso su RAI 3 e Rete 4, presentando \"L'equilibrista\".(Categoria emergenti)\nNello stesso anno riceve un premio per la canzone \"Fiume Po\", nella prima edizione della \"Canzone Ecologica Chico Mendes\" di Torino 15 dicembre 1990 (sezione \"singoli autori\").\nDopo una pausa artistica di 10 anni per motivi familiari, nel giugno 2003 viene ristampato l'album \"Storie padane &amp; non...\", con aggiunta di pezzi nuovi, sax di Alessandro Moro, rimasterizzato al Pacific studio di Marco Tansini musicista, arrangiatore e compositore.\nNel 2004 viene ripubblicato anche \"L'equilibrista\" con l'inserimento di pezzi nuovi tra i quali \"Piacenza\", su etichetta Fuego, come il precedente.\nNel mese di ottobre dello stesso anno fonda la Padus River Band (dove \"padus\" \u00e8 in latino l'antico nome del fiume Po e della pianura Padana) e fonda il marchio Lo Stivale, con il quale stampa i suoi dischi insieme al marchio di altre etichette o e eventuali distribuzioni.\nNell'aprile 2006 esce il concept-album \"E il fiume sta a guardare...\" su etichetta Crisler, con il consenso degli enti locali patrocinio del sistema turistico \"Po di Lombardia\". Una serie di 20 canzoni con la Padus River Band che accompagnano il fiume Po dal Monviso alla foce, nell'album \u00e8 compresa una canzone dedicata a Tazio Nuvolari \"Il mantovano volante\".\nNel 2007 il settimo album \"Cavallo pazzo\" dedicato al grande personaggio degli Oglala Lakota sempre con la Padus River Band un album di personaggi (che comprende anche la canzone per Tazio Nuvolari) con qualche pezzo d'amore e una canzone dedicata alla citt\u00e0 di Cremona, (citt\u00e0 sul fiume Po) disponibile nei concerti e su internet.\nNel marzo 2011 esce \"I cieli della Terra\", l'ottavo album sempre con la Padus River Band. Nell'album c'\u00e8 una canzone \"Quando ero bambino\" che ha avuto la modifica di una parte della linea melodica dal cantautore Francesco Guccini nell'anno 1990 in via Paolo Fabbri 43 a Bologna. Nell'album c'\u00e8 anche una canzone dedicata a Francesco Baracca grande aviatore italiano intitolata \"L'ultimo Volo\".\nNell'aprile 2015 esce \"Identit\u00e0 musica &amp; parole\", arrangiamenti Padus River Band con la collaborazione dei musicisti Mario Percudani, Gianni Grecchi, Matteo Calza.\nIl 5 maggio 2017 esce \"Una zolla di terra\" Antologia, decimo album che si avvale oltre agli arrangiamenti collettivi Padus River Band anche di musicisti quali Mario Percudani, Marco Tansini, Massimo Salerno, Paolo Negri, Gianni Grecchi e Alessandro Moro.\n\u00c8 morto il 15 marzo 2020, all'et\u00e0 di 70 anni, presso l'ospedale di Crema, dov'era ricoverato per aver contratto la COVID-19.\nCollaborazioni.\nSergio Bassi ha collaborato con altri musicisti e compositori italiani nelle seguenti incisioni:"}
{"id": "1985353", "revid": "6923", "url": "https://it.wikipedia.org/wiki?curid=1985353", "title": "Petrovskij Passa\u017e", "text": "Petrovskij Passa\u017e () \u00e8 un grande magazzino di alto livello aperto sulla ulica Petrovka nel centro di Mosca nel 1906.\nL'ingegnere Vladimir \u0160uchov, autore anche del progetto per i grandi magazzini GUM e della torre \u0160abolovka, disegna una struttura ad arcate coperte con tre gallerie sormontate da volte semicilindriche in vetro. Le gallerie del secondo piano sono collegate tra loro da passerelle con struttura in ferro di particolarissima fattura.\nNel 1990, dopo i cambiamenti politici in Russia, con la privatizzazione del Petrovskij Passa\u017e la struttura \u00e8 stata completamente rinnovata ed ora contiene un centro commerciale tra i pi\u00f9 lussuosi d'Europa."}
{"id": "1985359", "revid": "767487", "url": "https://it.wikipedia.org/wiki?curid=1985359", "title": "Semeljci", "text": " Semeljci \u00e8 un comune della Croazia di 4.858 abitanti della Regione di Osijek e della Baranja."}
{"id": "1985360", "revid": "767487", "url": "https://it.wikipedia.org/wiki?curid=1985360", "title": "Strizivojna", "text": " Strizivojna \u00e8 un comune della Croazia di 2.759 abitanti della Regione di Osijek e della Baranja."}
{"id": "1985362", "revid": "729019", "url": "https://it.wikipedia.org/wiki?curid=1985362", "title": "Malattia di Erdheim-Chester", "text": "La malattia di Erdheim-Chester (conosciuta anche come sindrome di Erdheim-Chester o ECD) \u00e8 una rara forma di istiocitosi a cellule \"non-Langerhans\". Normalmente, l'esordio \u00e8 nella mezza et\u00e0. La malattia comporta una infiltrazione di macrofagi carichi di lipidi, cellule giganti multinucleate, un infiltrato infiammatorio di linfociti e istiociti nel midollo osseo, ed una generalizzata sclerosi delle ossa lunghe.\nEpidemiologia.\nAd oggi sono stati riportati in letteratura circa 500 casi. L'ECD colpisce prevalentemente gli adulti, con un'et\u00e0 media di 50 anni.\nQuadro clinico.\nL'esordio avviene tra i quaranta e i sessant'anni nei soggetti adulti.\nI pazienti affetti manifestano osteosclerosi corticale bilaterale simmetrica delle ossa lunghe. In pi\u00f9 del 50% dei casi sono presenti anche patologie renali, neurologiche, polmonari e alla pelle; meno frequentemente sono interessati la ghiandola pituitaria e il cuore.\nIl dolore alle ossa \u00e8 tra i sintomi pi\u00f9 frequenti e interessa arti inferiori, ginocchia e caviglie. Il dolore viene descritto come lieve ma permanente. Alcuni pazienti manifestano esoftalmo bilaterale simmetrico senza dolore che, nella maggior parte delle volte, pu\u00f2 precedere di alcuni anni il quadro clinico osseo.\nVersamenti pericardici ricorrenti, cos\u00ec come cambiamenti morfologici della dimensione delle ghiandole surrenali e infiltrazioni, possono essere sintomi della malattia.\nUno studio su 59 casi di Erdheim-Cester condotto da Veyssier- Belot C ed altri nel 1996 evidenziava i seguenti sintomi in ordine di ricorrenza:\nIstologia.\nLa ECD si differenzia dall'istiocitosi a cellule di Lagerhans in diversi modi. A differenza di quest'ultima, la colorazione immunoenzimatica \u00e8 negativa per CD1a e per la proteina S-100 e l'esame al microscopio elettronico non rivela i granuli di Birbeck.\nI campioni di tessuto mostrano infiltrazioni da xantoma o xantogranuloma causate da istiociti schiumosi o carichi di lipidi di solito circondati da fibrosi.\nIn alcuni casi \u00e8 riportata una proliferazione di istiociti e la colorazione immunoenzimatica \u00e8 negativa per CD1a e positiva per CD68.\nDiagnosi.\nDiagnosi classica.\nI principali strumenti diagnostici sono l'esame radiologico dell'osteosclerosi e l'esame istologico. La diagnosi pu\u00f2 risultare difficile a causa della rarit\u00e0 della ECD e della somiglianza all'istiocitosi a cellule di Langerhans. Una diagnosi tramite brain imaging pu\u00f2 non essere definitiva.\nCambiamenti di trasmissione simmetrici a livello del cervelletto e del ponte su immagini pesate T2 sembrano tipici della ECD, tuttavia, sclerosi multipla e disordini metabolici devono essere presi in considerazione nella diagnosi differenziale. L'ECD non rientra tra le cause comuni dell'esoftalmo, ma pu\u00f2 essere diagnosticata tramite biopsia. Come tutte le biopsie, tuttavia, pu\u00f2 risultare inconclusiva. La chirurgia toracoscopica video-assistita (VATS) pu\u00f2 essere effettuata per confermare la diagnosi o come intervento terapeutico per trattare i drenaggi frequenti di fluido pericardico.\nDiagnosi differenziale.\nLa diagnosi differenziale si pone per:\nTrattamento.\nI trattamenti al momento disponibili sono:\nTutti i trattamenti attuali hanno dimostrato livelli di successo piuttosto variabili.\nStoria.\nIl primo caso di ECD fu riportato dal patologo americano William Chester nel 1930, durante una visita al patologo austriaco Jakob Erdheim a Vienna.\nPrognosi.\nPrima dell'uso dell'IFN-alfa, la sopravvivenza media dopo la diagnosi era di 19,2 mesi. Attualmente, grazie al trattamento con IFN-alfa, il tasso di mortalit\u00e0 \u00e8 sceso al 26%, e la sopravvivenza a 5 anni \u00e8 del 68%.\nGruppi di supporto.\nLa Erdheim\u2013Chester Disease Global Alliance \u00e8 un gruppo di supporto con l'obiettivo di sensibilizzare e promuovere la ricerca per la ECD.\nMedia.\nNella serie televisiva House MD, stagione 2 episodio 17, la ECD viene diagnosticata ad un paziente con diarrea e atassia."}
{"id": "1985364", "revid": "466539", "url": "https://it.wikipedia.org/wiki?curid=1985364", "title": "I cani di Riga", "text": "I cani di Riga (titolo originale \"Hundarna i Riga\") \u00e8 un romanzo giallo dello scrittore svedese Henning Mankell pubblicato in Svezia nel 1992.\n\u00c8 la seconda storia della saga dell'ispettore di polizia Kurt Wallander. Il romanzo \u00e8 ambientato principalmente a Ystad, in Svezia, e a Riga, capitale della Lettonia. I fatti si svolgono nella prima parte del 1991, dopo la dichiarazione di indipendenza della Lettonia dall'Unione Sovietica del 1990 \nma prima del riconoscimento internazionale del nuovo stato avvenuto nell'estate del 1991.\nLa prima edizione italiana del romanzo \u00e8 stata pubblicata nell'anno 2002 da Marsilio.\nTrama.\nNel febbraio del 1991 un canotto con i corpi di due uomini viene ritrovato sulle coste della Svezia meridionale. \nSotto gli eleganti vestiti, i due cadaveri mostrano ferite da arma da fuoco che fanno pensare ad un'esecuzione. \nDalla dentatura appare subito evidente che non si tratta di svedesi, ma piuttosto di persone cresciute oltre la cortina di ferro, probabilmente provenienti dalla sponda opposta del mar Baltico.\nVista la possibile rilevanza internazionale del caso, da Stoccolma vengono inviati ad Ystad due poliziotti di supporto alla locale squadra investigativa,\ne una funzionaria del Ministero degli Esteri incaricata di gestire i delicati contatti con le polizie nazionali delle singole repubbliche baltiche, \nche, pur essendosi dichiarate indipendenti nei mesi precedenti, ufficialmente fanno ancora parte dell'Unione Sovietica. \nUna volta individuata l'identit\u00e0 dei due cadaveri, criminali noti alla polizia lettone, Wallander e colleghi riceveranno la visita del maggiore Karlis Liepa, inviato dal paese baltico per collaborare alle indagini. Successivamente sar\u00e0 Wallander ad essere chiamato a Riga dai superiori del maggiore Liepa. In Lettonia il detective svedese si trover\u00e0 invischiato in un intreccio di avvenimenti che hanno sullo sfondo l'instabile scenario politico \ndeterminato dalla dissoluzione dell'Unione Sovietica.\nAdattamenti.\nIl primo adattamento del romanzo \u00e8 stato il film per la televisione \"Hundarna i Riga\", diretto da Per Berglund, trasmesso in Svezia alla fine del 1995.\nRolf Lassg\u00e5rd \u00e8 l'attore che interpreta Kurt Wallander in questa produzione, cos\u00ec come negli altri adattamenti dei primi nove romanzi della serie, realizzati dalla televisione svedese tra il 1995 e il 2007.\nUn nuovo adattamento \u00e8 stato realizzato per la terza stagione della serie televisiva \"Il commissario Wallander\" della BBC: l'episodio intitolato \"The Dogs of Riga\" \u00e8 andato in onda nell'estate del 2012 nel Regno Unito.\nNella serie britannica \u00e8 Kenneth Branagh a vestire i panni del protagonista."}
{"id": "1985365", "revid": "767487", "url": "https://it.wikipedia.org/wiki?curid=1985365", "title": "\u0160odolovci", "text": " \u0160odolovci \u00e8 un comune della Croazia di 1.955 abitanti della Regione di Osijek e della Baranja."}
{"id": "1985369", "revid": "110157", "url": "https://it.wikipedia.org/wiki?curid=1985369", "title": "Trnava (Croazia)", "text": " Trnava \u00e8 un comune della Croazia di 1.900 abitanti della Regione di Osijek e della Baranja."}
{"id": "1985373", "revid": "1728", "url": "https://it.wikipedia.org/wiki?curid=1985373", "title": "Miscanthus Giganteus", "text": ""}
{"id": "1985375", "revid": "1745361", "url": "https://it.wikipedia.org/wiki?curid=1985375", "title": "Battra", "text": ""}
{"id": "1985381", "revid": "1851848", "url": "https://it.wikipedia.org/wiki?curid=1985381", "title": "Gianluca Atzori", "text": "Carriera.\nGiocatore.\nNato a Collepardo (FR) da padre di origini sarde e madre collepardese, e cresciuto nelle giovanili del Ciampino, squadra della omonima citt\u00e0 dove risiedeva da ragazzo, le squadre in cui ha militato per pi\u00f9 stagioni sono state il (una stagione in Serie C1 e due in Serie B e il (quattro annate fra i cadetti), ma i traguardi pi\u00f9 importanti della sua carriera li ha raggiunti nelle stagioni 2001-2002 e 2003-2004 rispettivamente con la maglie dell' e del , vincendo due campionati di Serie B e ottenendo la promozione nella massima serie. Con i toscani riesce anche a esordire in massima serie nella stagione 2002- 2003 prima di seguire l'allenatore Silvio Baldini in Sicilia. \nQuello a Palermo \u00e8 stato l'ultimo anno della sua carriera, sancito con la risoluzione anticipata del contratto a causa del perdurare di fastidi fisici.\nIn carriera ha totalizzato complessivamente 12 presenze in Serie A, con una rete all'attivo in occasione della sconfitta interna contro la del 2 novembre 2002, e 258 presenze e 8 reti in Serie B.\nAllenatore.\nChiusa la carriera da calciatore a Palermo, segue di nuovo Silvio Baldini, questa volta a e con una nuova veste, quella di allenatore in seconda. Il connubio tra i due proseguir\u00e0 anche nelle stagioni 2005-2006 e 2007-2008 rispettivamente a e .\nNell'aprile 2008 il Catania e Baldini rescindono consensualmente il contratto, ma Atzori accetta di rimanere come secondo del nuovo allenatore Walter Zenga.\nNella stagione 2008-2009 passa ad allenare in prima persona il , societ\u00e0 nella quale aveva militato da calciatore dal 1997 al 2001.\nAl termine della stagione, dopo aver portato ai play-off la squadra ravennate, si trasferisce al Catania, complice l'addio di Walter Zenga. L'8 dicembre 2009, dopo 15 giornate nelle quali il Catania ha raccolto solo 9 punti, una sola vittoria e si ritrova ultimo in classifica, viene esonerato; il suo posto \u00e8 preso da Sini\u0161a Mihajlovi\u0107.\nIl 16 giugno 2010 diventa allenatore della , con la quale raggiunge il sesto posto in classifica e le semifinali dei play-off di Serie B venendo sconfitto dal Novara.\nIl 9 giugno 2011, chiamato da Pasquale Sensibile, diventa il nuovo allenatore della , squadra appena retrocessa in Serie B, con un contratto biennale. Il 13 novembre 2011, a seguito della sconfitta interna per 1-0 contro il Vicenza, e con un totale di 22 punti in 15 partite, viene esonerato insieme a tutto il suo staff.\nIl 5 gennaio 2013 viene ingaggiato dallo Spezia, altra societ\u00e0 ligure di Serie B, in sostituzione dell'esonerato Michele Serena. Il 23 febbraio 2013, dopo una sconfitta per 0-6 contro il Novara, viene sollevato dall'incarico. Nell'esperienza spezzina, durata cinque partite, ha ottenuto quattro punti, con sei gol fatti e tredici subiti.\nIl 16 giugno 2013 torna a essere l'allenatore della a distanza di due anni. Il 21 ottobre dello stesso anno viene esonerato dalla societ\u00e0 calabrese, ma viene richiamato alla guida della squadra amaranto il 3 dicembre, in sostituzione del subentrato Fabrizio Castori. L'esperienza a Reggio termina il mese successivo, precisamente il 7 gennaio 2014, giorno in cui Atzori viene ancora una volta sollevato dall'incarico di allenatore della squadra calabrese.\nIl 1\u00ba luglio 2015 \u00e8 stato nominato allenatore della Robur Siena, neopromossa nel campionato di Lega Pro. Il 2 dicembre seguente si dimette dopo aver avuto alcune divergenze con la dirigenza.\nIl 1\u00ba marzo 2017 diventa il nuovo tecnico dell'ambiziosa Pistoiese, in Lega Pro e per tentare la scalata ai Play Off (distanti cinque punti) ed evitare i Play Out (distanti quattro punti) sostituendo l'esonerato Gian Marco Remondina. A fine stagione non sar\u00e0 confermato.\nIl 18 dicembre 2017, dopo 4 anni in Lega Pro, torna ad allenare in Serie B andando a sostituire l'esonerato Gianluca Grassadonia dalla panchina della Pro Vercelli, col compito di risollevare la squadra penultima in classifica con 18 punti (a pari punti con la ). Viene esonerato il 22 gennaio dopo la terza sconfitta consecutiva.\nIl 27 settembre 2019 sostituisce Federico Coppitelli alla guida dell' che si trova all'ultimo posto del grone B di Serie C. Il 4 giugno 2020, nonostante il campionato sia fermo da due mesi causa la pandemia Covid 19, in vista della ripresa con la disputa dei play-out, viene sollevato dall'incarico.\nIl 17 giugno 2021 viene nominato tecnico del club maltese del .\nStatistiche.\nStatistiche da allenatore.\n\"Statistiche aggiornate al 20 dicembre 2021.\""}
{"id": "1985382", "revid": "1798099", "url": "https://it.wikipedia.org/wiki?curid=1985382", "title": "Congresso di Verona (1943)", "text": "Il Congresso di Verona \u00e8 stato un congresso del Partito Fascista Repubblicano, tenutosi allo scopo di redigere un piano programmatico per il governo della Repubblica Sociale Italiana.\nAntefatto.\nIl 12 settembre 1943 l'intervento dei paracadutisti del \"Lehrbataillon\" permise la liberazione di Benito Mussolini detenuto a Campo Imperatore. Pochi giorni dallo stesso, col discorso del 18 settembre da Radio Monaco, fu annunciata la costituzione del Partito Fascista Repubblicano. Il 23 dello stesso mese Mussolini fond\u00f2 la Repubblica Sociale Italiana.\nA partire dall'8 settembre, dopo l'armistizio di Cassibile diverse sedi del disciolto Partito Nazionale Fascista erano state gi\u00e0 riaperte da gruppi di fascisti. Queste divennero di fatto a seguito dell'annuncio di Mussolini le sedi del nuovo PFR.\nIl 7 novembre 1943 su il Corriere della Sera fu dato l'annuncio del 1\u00ba Congresso del nuovo partito che si sarebbe tenuto a Verona il 15 novembre con l'obiettivo di esaminare il progetto di nuova costituzione repubblicana fascista.\nProposte avanzate al Congresso.\nIl Congresso di Verona del Partito Fascista Repubblicano si tenne dal 14 al 15 novembre 1943 presso Castelvecchio a Verona. \nIl clima in cui si svolse fu piuttosto tumultuoso, anche perch\u00e9 tutto era da decidere o quantomeno \"rifondare\": \"Federali come quello di Forl\u00ec si domandano chi guider\u00e0 l'Italia, se un governo messo in piedi chiss\u00e0 come o il partito\". Al Congresso, comunque, furono presentati i 18 punti del \"Manifesto di Verona\", nel quale si annunciava la socializzazione ed in generale una svolta antiborghese dell'economia e della societ\u00e0 italiana. Il congresso registr\u00f2 centinaia di delegati in rappresentanza di circa 250\u00a0000 iscritti. Mussolini era assente, ma vi fu letta una sua dichiarazione consistente soprattutto in un saluto ai congressisti. Presiedette i lavori il segretario del PFR Alessandro Pavolini.\nPavolini nel discorso di apertura si augur\u00f2 che il PFR fosse tutt'altra cosa che la \u00absemplice copia\u00bb del Partito Nazionale Fascista e che attorno a Mussolini fossero soprattutto \u00abuomini nuovi\u00bb. Solo grazie a questi \u00abuomini nuovi\u00bb la Repubblica che sarebbe dovuta nascere avrebbe potuto avere un carattere di rottura sociale con il passato e il PFR essere un partito \u00abdi lavoratori\u00bb, \u00abproletario\u00bb, \u00abanimatore di un nuovo ciclo sociale senza pi\u00f9 remore plutocratiche\u00bb:\nPavolini prosegu\u00ec auspicando una punizione per i colpevoli dell'armistizio dell'8 settembre 1943, nonostante le frasi contraddittorie e palesemente incoerenti; sottolineando come essi siano riconducibili unicamente alla grande borghesia capitalista:\nE poi polemicamente rivolto ai pessimisti:\nIn riguardo alla forma corporativa e alle progettate elezioni presidenziali ogni 5 anni:\nSulle proposte sociali:\nConcluse con un appello patriottico alla resistenza agli invasori e all'eliminazione dei nemici. La platea in particolare si infiamm\u00f2 quando si fece il nome di Galeazzo Ciano, e quando giunse la notizia dell'omicidio del federale di Ferrara Igino Ghisellini, \u00abucciso con sei colpi di rivoltella\u00bb.\nPoi, parl\u00f2 Renato Ricci, il capo della nuova Milizia, che spieg\u00f2 i programmi del Partito per costituire una polizia civica, che inglobasse carabinieri e gendarmeria rurale. I congressisti non vedevano positivamente l'istituzione di un esercito di mestiere. \u00abLa parola d'ordine era tutto il potere alla Milizia\u00bb"}
{"id": "1985386", "revid": "536103", "url": "https://it.wikipedia.org/wiki?curid=1985386", "title": "Change Is a Sound", "text": "Change Is a Sound \u00e8 il primo album di studio del gruppo hardcore punk statunitense Strike Anywhere, pubblicato nel 2001. La traccia \"Refusal\" \u00e8 stata inclusa nella colonna sonora del videogioco di skateboard Tony Hawk's Underground."}
{"id": "1985391", "revid": "204012", "url": "https://it.wikipedia.org/wiki?curid=1985391", "title": "Leucodistrofie", "text": ""}
{"id": "1985396", "revid": "580197", "url": "https://it.wikipedia.org/wiki?curid=1985396", "title": "Albo d'oro del campionato italiano di calcio femminile", "text": "Di seguito le squadre vincitrici del titolo di campione d'Italia."}
{"id": "1985400", "revid": "287204", "url": "https://it.wikipedia.org/wiki?curid=1985400", "title": "Hannah Spearritt", "text": "\u00c8 stata precedentemente un membro del gruppo pop S Club.\nBiografia.\nSpearritt ha origini tedesche-americane, irlandesi e canadesi. All'et\u00e0 di tre anni, Hannah ha \"posato\" per un catalogo Mothercare. A 12 anni ha ottenuto una parte in \"Lowestoft Players\", una produzione di Annie. Dopo ha fatto un'audizione per il National Youth Music Theatre, entrando a far parte della compagnia. \u00c8 apparsa in produzioni di NYMT, di Pendragon (1994-1995) - a New York e Hong Kong, Tin Pan Ali (1996)-, e nel musical del West End \"Bugsy Malone\" (1997) - era un membro del cast originale. \nNel 1998 ha ottenuto una parte nel film per la televisione \"The Cater Street Hangman\" dove interpreta una cameriera che viene assassinata. Ha fatto anche apparizioni al \"National Lottery Show\" e nel programma per bambini \"Blue Peter\". \nNel ruolo di Abby Maitland, fa parte del cast regolare della serie televisiva Primeval che ha ora raggiunto la quinta stagione.\n\u00c8 stata fidanzata con Andrew Lee Potts, sua co-star in \"Primeval,\" dal 2008 al 2013, anno in cui la coppia si \u00e8 separata\".\""}
{"id": "1985405", "revid": "12379", "url": "https://it.wikipedia.org/wiki?curid=1985405", "title": "Saga dei Vorkosigan", "text": ""}
{"id": "1985411", "revid": "536103", "url": "https://it.wikipedia.org/wiki?curid=1985411", "title": "Exit English", "text": "Exit English \u00e8 il secondo album di studio del gruppo hardcore punk statunitense Strike Anywhere, pubblicato nel 2003. Nella traccia \"Blaze\" Thomas Barnett legge versi della poesia di Percy Bysshe Shelley \"La maschera dell'anarchia\"."}
{"id": "1985422", "revid": "51323", "url": "https://it.wikipedia.org/wiki?curid=1985422", "title": "El misterio de la cripta embrujada", "text": ""}
{"id": "1985423", "revid": "827882", "url": "https://it.wikipedia.org/wiki?curid=1985423", "title": "Earls Court Exhibition Centre", "text": "LEarls Court Exhibition Centre (conosciuto anche come Earls Court Arena o, semplicemente, Earls Court) \u00e8 stato un edificio polifunzionale sede di concerti e convegni situata a Londra, tra il Distretto di Kensington e Chelsea e quello di Hammersmith e Fulham.\nLa struttura era collegata a due stazioni della London Underground: Earl's Court e West Brompton, poste dinanzi alle sue due entrate in Warwick Road e in Old Brompton Road.\nCostruzione dell'edificio.\nL'Earls Court fu per lungo tempo un terreno abbandonato e incolto.\nAttraverso i collegamenti delle due stazioni summenzionate, divenne un grande snodo metropolitano, seppure in una zona scarsamente abitata. L'idea di introdurre una qualche sorta di divertimenti e/o spettacoli nei pressi fu portata avanti da un imprenditore, John Robinson Whitley, che us\u00f2 il terreno come piattaforma per spettacoli musicali per molti anni.\nWhitley non trasse alcun guadagno dai suoi investimenti, sebbene le sue intenzioni abbiano determinato, negli anni a seguire, il futuro dell'area di Earl's Court.\nSul finire del XIX secolo il luogo divenne la sede del \"\"Buffalo Bill's Wild West Show\", un parco dei divertimenti dotato addirittura di una grande ruota panoramica. Una targa in metallo, situata nell'odierna sala stampa, commemora questi fatti nonch\u00e9 la passione della Regina Vittoria per il parco medesimo.\nNel 1935 il terreno fu venduto, e i nuovi proprietari decisero di costruire uno \"Show Centre\"\" al fine di sovrastare tutti quelli esistenti all'epoca nonch\u00e9, soprattutto, il vicino \"Olympia Centre exhibition hall\".\nLa struttura fu progettata dall'architetto C. Howard Crane.\nIl progetto non and\u00f2 completamente per il verso giusto, in quanto il budget venne sottostimato ed i lavori terminarono con un notevole ritardo. Il 1\u00ba settembre 1937 l'Earl's Court apr\u00ec finalmente le sue porte al pubblico, in occasione della \"\"Chocolate and Confectionery Exhibition\".\nIl \"Motor Show\" ed il \"Commercial Vehicle Show\"\" seguirono a ruota, in breve tempo. A dispetto di tutti i problemi occorsi durante la costruzione, il progetto fu completato al costo di 1.5 milioni di sterline. Tale edificio \u00e8 oggi conosciuto con il nome di Earls Court One.\nAl centro dell'Earls Court One \u00e8 situata una grande piscina (lunga 60\u00a0m e larga 20\u00a0m) che, qualora venga usata per manifestazioni sportive, impiega ben due settimane per essere riempita, ed altre due settimane per esser svuotata, in quanto tali operazioni possono essere effettuate unicamente di notte, per evitari inutili aggravi sulla circolazione della zona.\nEarl's Court Two.\nAl fine di soddisfare le numerose richieste in merito ad un ulteriore ampliamento dell'Earls Court, venne costruito il cosiddetto Earls Court Two, al costo della considerevole cifra di 100 milioni di sterline. \u00c8 stato calcolato che il nuovo impressionante edificio, collegato al \"fratello\" Earls Court One attraverso saracinesche estensibili, era largo abbastanza da poter contenere quattro Boeing 747; inoltre l'area di 17.000 metri quadri era completamente priva di colonne.\nL'Earls Court Two fu inaugurato da Diana Spencer, principessa del Galles, il 17 ottobre 1991.\nConcerti musicali.\nIl primo artista ad essersi esibito a Earls Court \u00e8 stato David Bowie, il 12 maggio 1973. Il concerto di Bowie con gli Spiders from Mars si svolse inoltre davanti al pubblico pi\u00f9 numeroso che avesse assistito ad un concerto rock \"indoor\" nel Regno Unito fino ad allora.\nSebbene la struttura sia stata sovente criticata in quanto non priva di fastidiosi echi, \u00e8 ancora uno dei pi\u00f9 popolari luoghi dove esibirsi nel Regno Unito, con una capacit\u00e0 in termini di posti di circa 19000 unit\u00e0.\nTra gli artisti che nel tempo si sono esibiti presso l'Earls Court si citano, in ordine cronologico:\nConcerti e spettacoli.\nL'Earls Court ospita molti eventi musicali e spettacoli durante l'intero anno, tra cui i famosi BRIT Awards. Inoltre, fu teatro durante ogni estate tra il 1950 ed il 1999 del \"Royal Tournament\", la prima e pi\u00f9 grande esibizione mondiale di tamburi militari.\nLa PLASA (Professional Lighting and Sound Association) vi organizza il proprio annuale \"PLASA Show\", generalmente nei primi giorni di settembre.\nSpettacoli di matrice sportiva.\nL'Earls Court ha ospitato le gare di pallavolo dei Giochi della XXX Olimpiade.\nInoltre, nel passato ha ospitato due show della World Wrestling Federation nel 2000 e nel 2001. Questi show vennero inizialmente trasmessi in diretta tramite pay-per-view, ed in seguito pubblicati in DVD."}
{"id": "1985430", "revid": "123888976", "url": "https://it.wikipedia.org/wiki?curid=1985430", "title": "Coppa del Mondo di pallavolo maschile", "text": "La Coppa del Mondo \u00e8 un torneo di pallavolo. Il torneo maschile fu creato nel 1965.\nOrigini.\nLa Coppa del Mondo \u00e8 stata creata nel 1965 con lo scopo di riempire parzialmente il gap tra i due maggiori eventi pallavolistici, le Olimpiadi e i Campionati mondiali, che si svolgono ogni 4 anni alternativamente. L'introduzione di un terzo torneo internazionale avrebbe lasciato solo un anno ogni quattro libero da competizioni maggiori. Successivamente, l'ulteriore aggiunta del torneo della Grand Champions Cup FIVB, ha definitivamente occupato il quadriennio pallavolistico internazionale.\nLa Coppa del Mondo doveva svolgersi l'anno seguente ai Giochi olimpici. Le prime due edizioni furono solo maschili; nel 1973 venne introdotto anche il torneo femminile. In origine, la competizione aveva sedi differenti, ma dal 1977 venne trasferita permanentemente in Giappone.\nNegli anni '90 l'introduzione dei tornei internazionali annuali, la World League maschile e il Grand Prix femminile, fecero diventare obsolete le motivazioni originarie per la creazione della Coppa del Mondo. Invece di lasciare scomparire un evento consolidato per mancanza di interesse, la FIVB decise di cambiare la sua formula nel 1991: si sarebbe svolta l'anno precedente, non pi\u00f9 il seguente, l'Olimpiade; e sarebbe stata il primo torneo qualificante per i Giochi olimpici, garantendone la partecipazione al vincitore.\nQuesto cambiamento salv\u00f2 la competizione; la possibilit\u00e0 di assicurarsi in anticipo un posto alle Olimpiadi, evitando cos\u00ec difficili e a volte serrati tornei di qualificazione continentali, divent\u00f2 una motivazione consistente per le federazioni nazionali di partecipare alla Coppa del Mondo. Dal 1995 i posti per i Giochi olimpici sono stati incrementati a tre, vale a dire le squadre che vanno a podio, ma nel 2015 tornano a due per poi azzerarsi nel 2019.\nStoria.\nIl torneo maschile si \u00e8 caratterizzato per il fatto che con l'eccezione dell'Unione Sovietica, nessun'altra squadra \u00e8 mai riuscita a fare il bis fino al 2007. I sovietici vinsero la prima edizione (1965), presero il bronzo quattro anni dopo, e poi vinsero in sequenza la terza e la quarta edizione, poi ancora argento (1985) e bronzo (1989) prima di vincere per la quarta volta il torneo a poche settimane dalla sua disgregazione; dopo la fine dell'Unione Sovietica, la sua diretta erede, vale a dire la Russia si \u00e8 aggiudicata il torneo nuovamente nel 1999.\nGli USA sono riusciti a imporsi nel 1985 confermando la vittoria ai giochi olimpici dell'anno prima gravata dall'ombra del boicottaggio dei paesi dell'est, ma come detto non riuscirono mai a ripetersi.\nL'Italia manc\u00f2 il titolo da favorita nel 1989, non partecip\u00f2 nel 1991 e finalmente vinse nettamente l'edizione del 1995, confermandolo con bronzo e argento nelle due edizioni successive.\nNel 2003 il Brasile vinse uno dei primi tornei del suo ciclo di successi incontrastati che lo ha visto trionfare anche nell'edizione 2007. Nel 2011 un torneo equilibrato, si risolve con un nuovo successo della Russia. Nel 2015 il torneo si conclude con il successo degli USA davanti a Italia (entrambe ammesse alle olimpiadi di Rio 2016), e Polonia, in testa alla classifica fino all'ultima giornata, ma poi scavalcata in seguito alla sconfitta contro gli azzurri."}
{"id": "1985434", "revid": "122246", "url": "https://it.wikipedia.org/wiki?curid=1985434", "title": "Coppa del mondo di pallavolo maschile", "text": ""}
{"id": "1985435", "revid": "729019", "url": "https://it.wikipedia.org/wiki?curid=1985435", "title": "Carcerano Creative Engineering", "text": "La Carcerano Creative Engineering \u00e8 un'azienda italiana di design e di ingegneria che opera soprattutto nel settore automobilistico.\nStoria.\nFondata nel 1999 da Piero Luigi Carcerano come Carcerano Automotive and Design Engineering \u00e8 stata pioniera sin dagli inizi nelle tecniche dell'uso della realt\u00e0 virtuale, cosa che l'ha portata ad attrezzarsi, nella seconda met\u00e0 degli anni novanta, di un \"Centro di Realt\u00e0 Virtuale\" per lo studio delle linee e la prototipazione virtuale.\nDall'utilizzo delle nuove tecnologie e dai rapporti con il Gruppo Fiat sono nate alcune delle sue realizzazioni come:\nIl suo settore di attivit\u00e0 si espande anche ad altri settori con realizzazioni come la modellazione matematica e lo studio dell'ingegneria del controsoffitto dell'Auditorium di Roma, Sala 2007 su progetto di Renzo Piano.\nDal 2002 la Carcerano \u00e8 un Laboratorio di Ricerca, riconosciuto dal Ministero dell'Istruzione, dell'Universit\u00e0 e della Ricerca- MIUR, con Decreto Dirigenziale n\u00b01166 del 31 luglio 2002, iscritto all'Albo dei laboratori di Ricerca esterni pubblici e privati altamente qualificati.\nNel 2006, nella nuova sede del Design Center di Pianezza, a Torino, vengono realizzate tre sale per la Realt\u00e0 Virtuale attrezzate per la visualizzazione stereoscopica degli ambienti e la costruzione immersiva del prototipo virtuale; viene anche organizzato un convegno internazionale con argomento le city car e viene presentato al Motor Show di Bologna la \"Sonny\", un prototipo di questo tipo di vettura.\nNel 2007, la Carcerano ha aperto un altro Centro per la Realt\u00e0 Virtuale a Enna in Sicilia, presso e in collaborazione con l'Universit\u00e0 Kore di Enna.\nNel 2008, in occasione del \"Torino World Design Capital 2008\", la Carcerano partecipa attivamente all'evento, aprendo al pubblico le porte del suo Design Center di Pianezza (Torino), istituendo \u201cCarcerano Porte Aperte\u201d una serie di appuntamenti dove designer, architetti, ingegneri, imprenditori, artisti, musicisti, fotografi, innovatori, giornalisti, si sono incontrati per un momento di confronto culturale e di scambio ideativo sulle tematiche inerenti al design."}
{"id": "1985444", "revid": "599013", "url": "https://it.wikipedia.org/wiki?curid=1985444", "title": "Bruno Landi (ciclista)", "text": "Professionista dal 1953 al 1957, vinse un Giro di Lombardia.\nCarriera.\nLandi colse il suo risultato pi\u00f9 importante nell'anno d'esordio, conquistando il Giro di Lombardia in un finale convulso. A 35\u00a0km dall'arrivo, con undici uomini in testa fra cui Fiorenzo Magni, il vigile addetto a segnalare la strada ai corridori e quella alle ammiraglie rest\u00f2 fermo, i ciclisti seguirono la macchina della giuria e si resero conto dell'errore solo grazie alle grida degli spettatori. Landi e Pino Cerami, che erano in fondo al gruppo, furono i primi ad accorgersene, tornano indietro e disputarono la volata, che vide il corridore umbro vincitore.\nLandi dopo quella vittoria ottenne solo un altro successo, La Nazionale a Romito Magra nel 1954, anno in cui fu anche secondo alla Coppa Sabatini. Nel 1955 fu invece terzo nel Trofeo Fernaroli."}
{"id": "1985446", "revid": "339392", "url": "https://it.wikipedia.org/wiki?curid=1985446", "title": "Meredith Kercher", "text": ""}
{"id": "1985447", "revid": "380453", "url": "https://it.wikipedia.org/wiki?curid=1985447", "title": "CEV Champions League 2008-2009 (maschile)", "text": "La CEV Indesit Champions League 2008-2009 \u00e8 stata la 50\u00aa edizione del massimo torneo pallavolistico europeo, la prima con questa denominazione, ed \u00e8 organizzato dalla Conf\u00e9d\u00e9ration Europ\u00e9enne de Volleyball (CEV).\nIl torneo ha preso il via il 4 novembre 2008 con la prima giornata della fase a gironi e si \u00e8 concluso il 5 aprile 2009 con la disputa delle finali a Praga.\nLa vittoria finale \u00e8 andata alla Trentino Volley, squadra italiana alla sua prima partecipazione nella manifestazione.\nSistema di qualificazione.\nAll'edizione del 2008-2009 prenderanno parte 24 squadre provenienti dalle 54 federazioni affiliate alla CEV. Per ogni federazione parteciper\u00e0 un certo numero di club a seconda della Ranking List aggiornata annualmente; federazioni con un coefficiente maggiore avranno pi\u00f9 club rispetto a quelle con un punteggio minore. Il massimo di compagini per ogni nazione \u00e8 di tre, privilegio riservato per questa edizione solo all'Italia e alla Russia. Con questo metodo vengono scelte 22 formazioni, mentre le ultime 2 restanti verranno inserite tramite \"wild cards\" a discrezione della CEV.\nDi seguito \u00e8 riportato lo schema di qualificazione (su base Ranking List 2008):\nLa Russia presenta 3 formazioni anzich\u00e9 2 in quanto lo Zenit Kazan \u00e8 detentore del trofeo (conseguentemente \u00e8 stato rimosso un posto a disposizione della Spagna). Le \"wild cards\" sono state assegnate alla Bulgaria e al Portogallo.\nOttavi di finale.\nI sorteggi per gli accoppiamenti degli ottavi di finale si sono svolti il 22 gennaio 2009 a Vaduz (), alla presenza del comitato esecutivo della CEV e della giovane principessa Maria Carolina, figlia del principe ereditario Luigi di Liechtenstein.\nQuarti di finale.\nGli accoppiamenti dei quarti di finale si sono svolti contemporaneamente a quelli degli ottavi di finale. Non sono riusciti ad accedere a questa fase i vicecampioni in carica di Piacenza, eliminati nel doppio confronto dai polacchi del Czestochowa.\nFinal Four.\nLa Final Four si \u00e8 disputata a Praga (), e gli incontri si sono svolti nella \"O2 Arena\".\nLe semifinali si sono giocate sabato 4 aprile, mentre la finale 3\u00ba/4\u00ba posto e la finalissima si giocheranno domenica 5 aprile."}
{"id": "1985448", "revid": "122317397", "url": "https://it.wikipedia.org/wiki?curid=1985448", "title": "Rebecca West", "text": "Biografia.\nRebecca West fu una delle pi\u00f9 importanti figure intellettuali del ventesimo secolo, impegnata nelle cause femministe e nella difesa dei principi liberali. Scelse il suo pseudonimo in omaggio all'eroina femminista di \"Rosmersholm\", dramma di Henrik Ibsen.\nScrisse recensioni letterarie per il \"Times\", per il \"New York Herald Tribune\", il \"Sunday Telegraph\" e il \"New Republic\"; fu inoltre corrispondente per \"The Bookman\".\nLa sua opera forse pi\u00f9 importante fu \"Black Lamb and Grey Falcon\" (1941), pubblicato solo in parte in Italia, con il titolo \"Viaggio in Croazia\", \"La vecchia Serbia\" e \"Viaggio in Bosnia ed Erzegovina\", un ricco ed elaborato diario di viaggio nel quale l'autrice narra la storia e la cultura della Jugoslavia, da lei visitata per la prima volta nel 1934.\nAltre opere di spicco dell'autrice inglese, gran parte delle quali non edite in Italia, sono: \"A Train of Powder\" (1955), reportage sul Processo di Norimberga, originariamente pubblicato nel \"The New Yorker; The Meaning of Treason\", e pi\u00f9 tardi \"The New Meaning of Treason\", uno studio composito sulla Seconda guerra mondiale e su quelli che vennero definiti i \"tradimenti\" nell'Unione Sovietica; \"The Return of the Soldier\" (\"Il ritorno del soldato\"), un romanzo modernista sulla Prima Guerra mondiale e la \"Aubrey trilogy\" una raccolta di tre romanzi autobiografici: \"The Fountain Overflows\", \"This Real Night\", e \"Cousin Rosamund\".\nNel 1947 la rivista \"Time\" la defin\u00ec \"indiscutibilmente la scrittrice numero uno al mondo\".\nVita privata.\nNel 1914 Rebecca ebbe un figlio, Anthony West (1914-1987), dallo scrittore H. G. Wells (1866 - 1946), di 26 anni pi\u00f9 vecchio di lei.\nDurante l'intervista del 1984 \"H. G. Wells: Aspects of a Life\" con il giornalista radiofonico americano Don Swaim (CBS Radio a New York), il figlio di Anthony West raccont\u00f2 alcuni aspetti della biografia del padre, tra cui il suo ruolo nella letteratura e la sua relazione Rebecca West. Nel corso dell'intervista, West narr\u00f2 alcuni aspetti della societ\u00e0 londinese dell'et\u00e0 vittoriana, dal Man's Club ai bordelli, definendolo un periodo di ipocrisia e di promiscuit\u00e0, raccontando le relazioni del padre, grazie alla propria intervista ad alcune partner e dell'adesione di quest'ultimo alla Fabian Society.\nTraduzioni italiane.\nNarrativa.\nSaga de \"La famiglia Aubrey\".\nDi \"The Fountain Overflows\":\nDi \"This Real Night\":\nDi \"Cousin Rosamund\":\nSaggistica.\n\"Black Lamb and Grey Falcon\" (1941) \u00e8 stato tradotto in due volumi:\n\"Il processo di Norimberga e la rinascita economica della Germania,\" trad. di Masolino d'Amico, Skira, Milano, 2015."}
{"id": "1985449", "revid": "1005847", "url": "https://it.wikipedia.org/wiki?curid=1985449", "title": "Elezioni presidenziali in Russia del 2000", "text": "Le elezioni presidenziali in Russia del 2000 si tennero il 26 marzo; videro la vittoria di Vladimir Putin, gi\u00e0 Presidente \"ad interim\" (in qualit\u00e0 di Primo ministro, a seguito delle dimissioni di Boris Eltsin, avvenute il 31 dicembre 1999)."}
{"id": "1985452", "revid": "536103", "url": "https://it.wikipedia.org/wiki?curid=1985452", "title": "Polimiosite", "text": "Per polimiosite, in campo medico, si intende una rara forma di miopatia infiammatoria, ovvero un'alterazione patologica e degenerativa dei muscoli. Viene spesso associata alla dermatomiosite, che ne rappresenta un sottotipo con associate manifestazioni cutanee caratteristiche.\nEpidemiologia.\nLe polimiositi e dermatomiositi hanno una prevalenza stimata di 7 casi su 100.000 abitanti, con maggiore diffusione nel sesso femminile. L'et\u00e0 di maggiore incidenza dipende dal tipo: la si riscontra sia in tenera et\u00e0 (dai 5 ai 15 anni) ma anche in soggetti pi\u00f9 anziani nella quarta e sesta decade di et\u00e0.\nEziologia.\nLe cause precise sono ad oggi sconosciute, per cui la polimiosite \u00e8 considerata una condizione \"idiopatica\", nella quale possono svolgere un ruolo importante virus, reazioni autoimmuni o patologie tumorali.\nSintomatologia.\nSi manifestano sintomi muscolari progressivi nell'arco di mesi, con debolezza, mialgie, fibrosi e atrofia, comparsa di edema e dolore diffuso, in particolare ai muscoli prossimali (cingolo scapolare e pelvico).\nPu\u00f2 essere una patologia isolata o associarsi ad altre connettiviti, come LES, sindrome di Sj\u00f6gren o sindrome da anticorpi anti-fosfolipidi.\nLa positivit\u00e0 degli anticorpi anti-Jo1 richiede l'esclusione di fibrosi polmonare, molto comune in questi pazienti. Sono possibili anche anomalie cardiache, sia muscolari che del sistema di conduzione.\nDiagnosi.\nSi considera sufficientemente probabile in presenza di clinica caratteristica, dati bioumorali (raddoppio dei livelli di CPK, aumento degli indici di flogosi, positivit\u00e0 di anticorpi anti-Jo1 o anti-SRP) e conferma bioptica di infiammazione del muscolo.\nTerapia.\nSi somministrano corticosteroidi che solitamente risultano sufficienti come trattamento, in casi pi\u00f9 gravi metotrexato e la radioterapia. Si riscontrano benefici anche in trattamento con micofenolato mofetile oppure azatioprina."}
{"id": "1985454", "revid": "181699", "url": "https://it.wikipedia.org/wiki?curid=1985454", "title": "S\u00e1ndor M\u00e1rai", "text": "La sua fama \u00e8 legata in particolare al romanzo \"Le braci\" del 1942 (apparso in Italia nel 1998) e \"L'eredit\u00e0 di Eszter\", pubblicato nel 1999.\nBiografia.\nM\u00e1rai nacque a Ko\u0161ice, che in tempi passati faceva parte del Regno d'Ungheria (a sua volta parte dell'Impero austro-ungarico) e oggi appartiene alla Slovacchia, da un'antica famiglia sassone della piccola nobilt\u00e0 ungherese, in una famiglia di quattro figli di cui era il maggiore. Era figlio del dottor G\u00e9za Groschenschmied de M\u00e1ra (1872-1934), notaio reale, presidente della Camera degli avvocati di Ko\u0161ice, gi\u00e0 senatore del Partito socialista cristiano nazionale ungherese; sua madre era Margit Ratkovszky (1874-1964). Il suo antenato J\u00e1nos Krist\u00f3f Groschenschmied (1745-1798), alto funzionario del Tesoro, nato nel comitato di M\u00e1ramaros in Transilvania, ricevette da Leopoldo II il feudo di M\u00e1ra (1790).\nStudi\u00f2 giornalismo presso l\"'Institut f\u00fcr Zeitungskunde\" dell'Universit\u00e0 di Lipsia per poi spostarsi a Francoforte sul Meno e Berlino, senza per\u00f2 conseguire mai la laurea.\nPer un breve periodo accarezz\u00f2 l'idea di scrivere in tedesco, scegliendo per\u00f2 alla fine la lingua materna, l'ungherese: in questo periodo apparvero i primi articoli sulla rivista satirica \"Der Drache\" dell'editore sassone Hans Reinmann. Pi\u00f9 tardi inizi\u00f2 una collaborazione con uno dei pi\u00f9 prestigiosi quotidiani tedeschi, la \"Frankfurter Zeitung\".\nNel 1917 pubblic\u00f2 la sua prima opera, una raccolta di poesie dal titolo \"Il libro dei ricordi\".\nNel 1923 si spos\u00f2 con una donna di origini ebraiche, Ilona Matzner (Lola), ma la coppia non riusc\u00ec ad avere figli (pi\u00f9 tardi, alla fine della Seconda guerra mondiale, avrebbero adottato un orfano di guerra, J\u00e1nos). M\u00e1rai visse agiatamente per un certo periodo a Berlino, prima della disastrosa crisi inflazionistica che colp\u00ec in quegli anni la Germania, poi fu inviato dalla \"Frankfurter Zeitung\" a Parigi come corrispondente. Nella capitale francese per\u00f2 non riusc\u00ec a mantenere lo stesso tenore di vita del passato e in poco tempo si ritrov\u00f2 in gravi ristrettezze economiche.\nNel 1928 fece ritorno in Ungheria e si stabil\u00ec a Budapest, disorientato e confuso, in cerca di un nuovo lavoro e della possibilit\u00e0 di comporre prose pi\u00f9 lunghe ed elaborate nella lingua madre. Proprio questo periodo corrisponde alla sua fase pi\u00f9 produttiva: svilupp\u00f2 decine di lavori, 22 dei quali tradotti oggi in tedesco. Negli anni trenta acquist\u00f2 visibilit\u00e0 e fama con il suo stile chiaro e preciso, impregnato di realismo, e fu il primo a recensire le opere di Kafka. Risale al 1934 il suo primo successo, con il libro \"Confessioni di un borghese\". Scrisse commenti entusiastici sul Primo Arbitrato di Vienna, ma non risparmi\u00f2 critiche al regime nazista e a quello comunista che sal\u00ec al potere dopo la Seconda guerra mondiale: profondamente antifascista, riusc\u00ec a scampare al conflitto mondiale, ma le persecuzioni dei comunisti lo costrinsero ad abbandonare l'Ungheria nel 1948.\nSi rifugi\u00f2 in Svizzera da dove, dopo solo sette settimane, si spost\u00f2 a Posillipo, Napoli (una traccia di tale soggiorno rimane nel romanzo \"Il sangue di San Gennaro\", del 1965), vivendo sempre in condizioni precarie, per poi trasferirsi negli Stati Uniti, dei quali acquis\u00ec la cittadinanza nel 1957.\nSi stabil\u00ec nella citt\u00e0 di San Diego, in California, e continu\u00f2 a scrivere in lingua madre, ma non fu pubblicato in inglese fino alla met\u00e0 degli anni novanta. Quando il figlio J\u00e1nos si spos\u00f2, decise di americanizzare il proprio nome: questo rifiuto del suo retaggio ungherese cre\u00f2 un grave contrasto con i genitori. M\u00e1rai e la moglie decisero quindi di tornare in Italia e si stabilirono a Salerno all'inizio del 1968. Qui, isolato dal mondo culturale, ma vicinissimo ai ceti popolari, lo scrittore visse fino al maggio 1980, quando decise di ritornare a San Diego a causa di un'infezione intestinale mal curata. Nel periodo salernitano scrisse la raccolta \"Terra! Terra!...Ricordi\" e intensific\u00f2 le pagine del suo diario.\nDopo la morte della moglie per cancro, seguita da quella del figlio, M\u00e1rai cominci\u00f2 a isolarsi sempre pi\u00f9, fino a quando, nel febbraio 1989, si suicid\u00f2 con un colpo di pistola alla tempia; secondo le sue volont\u00e0, il corpo fu cremato e le ceneri furono disperse nell'Oceano Pacifico. Nove mesi dopo, cadde il Muro di Berlino e con esso anche il regime comunista in Ungheria, che era stato la causa del lungo esilio dello scrittore.\nLargamente trascurata al di fuori dell'Ungheria, la sua opera (fatta di poesie, romanzi e diari) \u00e8 stata \"riscoperta\" in modo tardivo e ripubblicata in francese (1992), inglese, tedesco e italiano, ed \u00e8 ora considerata parte dei capolavori della letteratura europea del XX secolo.\nIn onore e in ricordo dello scrittore ogni anno viene assegnato il \"Premio S\u00e1ndor M\u00e1rai per la letteratura ungherese\". Tra i passati vincitori vi sono P\u00e9ter Esterh\u00e1zy (2001) e Gy\u00f6rgy Ferdinandy. Sul lungomare di Salerno gli era stato eretto nel 2007 un busto in bronzo, che per\u00f2 \u00e8 stato rubato all'inizio del 2009."}
{"id": "1985455", "revid": "19016769", "url": "https://it.wikipedia.org/wiki?curid=1985455", "title": "Letchworth", "text": ""}
{"id": "1985456", "revid": "339392", "url": "https://it.wikipedia.org/wiki?curid=1985456", "title": "Extreme Makeover - Belli per Sempre", "text": ""}
{"id": "1985460", "revid": "149587", "url": "https://it.wikipedia.org/wiki?curid=1985460", "title": "RecA (proteina)", "text": ""}
{"id": "1985461", "revid": "124901552", "url": "https://it.wikipedia.org/wiki?curid=1985461", "title": "Incoronazione di spine (Caravaggio Prato)", "text": "L'Incoronazione di spine \u00e8 un dipinto a olio su tela di 125x178 cm, realizzato tra il 1602 e il 1603 dal pittore italiano Caravaggio. Era conservato nella galleria di Palazzo degli Alberti a Prato: dopo che la Cassa di risparmio di Prato \u00e8 stata comprata dalla Banca Popolare di Vicenza, la quadreria \u00e8 stata riunita a Vicenza con le altre opere della banca.\nA seguito dell'acquisizione di Banca Popolare di Vicenza da Intesa Sanpaolo, l'opera \u00e8 tornata nella sede originaria di Prato insieme al resto della collezione.\nStoria e descrizione.\nNon appare ricordato in alcun documento noto, ed \u00e8 stato esposto per la prima volta nel 1951, quando era considerato una copia dell'artista. Il dipinto \u00e8 stato attribuito a Caravaggio da Roberto Longhi e, in seguito a un restauro del 1974, \u00e8 stato riconosciuto come opera dell'artista. Si fa risalire, per via dei bruniti rischiarati da un luminismo tenue, alle commissioni per San Luigi dei Francesi e Santa Maria del Popolo e all'esecuzione della monumentale \"Deposizione\" in Vaticano.\nSempre dello stesso soggetto il Caravaggio dipinse un'altra versione, oggi conservata nel Kunsthistorisches Museum di Vienna.\nNel 2006, venne annunciata la scoperta di una copia della tela di Prato, conservata nella chiesa di San Bartolomeo della Certosa di Genova, ed attribuita allo stesso Caravaggio da Piero Donati, direttore della soprintendenza per il patrimonio storico artistico della Liguria."}
{"id": "1985462", "revid": "857138", "url": "https://it.wikipedia.org/wiki?curid=1985462", "title": "Rie\u010dka", "text": "Rie\u010dka pu\u00f2 riferirsi a diversi toponimi della Slovacchia:"}
{"id": "1985478", "revid": "717966", "url": "https://it.wikipedia.org/wiki?curid=1985478", "title": "Bruno Zanin", "text": "Biografia.\nNato a Vigonovo, da piccolo frequenta i salesiani, che convincono i suoi genitori a mandarlo a studiare da prete in un collegio di Novi Ligure dapprima e di Canelli poi, dove rimarr\u00e0 fino alla terza media. Durante quel periodo, quando Bruno ha 13 anni, un missionario abusa di lui: ci\u00f2 gli provoca un forte trauma e lo convince a non tornare pi\u00f9 in collegio a continuare gli studi per diventare sacerdote. Lasciato il collegio, Zanin sperimenta anche il carcere minorile e subito dopo l'ospedale psichiatrico di Brusegana (Padova) per un tentativo di suicidio.\nNel 1967 diventa amico di Edward Melcarth, pittore e scultore statunitense ebreo di origine russa che lo prende a vivere a casa sua e per il quale poser\u00e0 come modello per diverse opere. \u00abMorto povero in un ospedale pubblico di Venezia, il primo adulto che mi ha rispettato, che non mi ha mai messo le mani addosso, che mi ha sfamato, consigliato, portato in giro per l'Italia senza pretendere nulla in cambio\u00bb. Attraverso Melcarth conosce la mecenate americana Peggy Guggenheim che lo assume come dog-sitter e gli d\u00e0 una stanzetta nel suo famoso Palazzo Venier dei Leoni che anni dopo diventer\u00e0 uno dei pi\u00f9 celebri musei d'Italia per l'arte europea ed americana del XX secolo.\nCapitato a Cinecitt\u00e0 nel 1973, Zanin viene notato casualmente da Federico Fellini che lo scrittura per interpretare il Titta di \"Amarcord\", film che nel 1975 vincer\u00e0 l'Oscar quale migliore opera straniera. Dopo quell'esperienza, pur non avendo mai recitato in vita sua, Zanin lascia Lipari e si trasferisce a Roma a tentare l'avventura cinematografica. Nel 1987 viene scelto da Marco Sciaccaluga, per la stagione 1986/87 del Teatro Stabile di Genova, per recitare il giovane innamorato protagonista in \"La putta onorata\" e \"La buona moglie\", due commedie di Carlo Goldoni.\nL'anno successivo \u00e8 convocato al Piccolo Teatro di Milano da Giorgio Strehler per interpretare Zorzeto ne \"Il Campiello\", sempre una commedia di Goldoni. Lo spettacolo \u00e8 un grande successo e gira per tutta l'Europa invitato ai festival pi\u00f9 importanti, nei teatri pi\u00f9 prestigiosi tra i quali l'Odeon di Parigi dove Zanin viene notato da Jean-Louis Barrault che lo convince a recitare in francese al Th\u00e9\u00e2tre de la Ville di Parigi in due commedie di Eug\u00e8ne Ionesco: \"Jacques ou la soumission\" e \"L'avenir est dans les \u0153ufs\" per la regia del suo allievo, il regista rumeno Lucian Pintilie.\nTra cinema e teatro ha preso parte ad altri film, recitato in commedie teatrali e diversi sceneggiati televisivi con registi italiani e stranieri come: Giuseppe Ferrara, Marco Tullio Giordana e Giuliano Montaldo. Con la commedia di Carlo Goldoni, \"I pettegolezzi delle donne\", regia di Sandro Sequi, \u00e8 stato al Festival dei Due Mondi di Charleston nel 1982. Inizia a fare il giornalista radiofonico per Radio Due girando per l'Italia a intervistare personaggi celebri e sconosciuti con la medesima matrice e caratteristica: l'attaccamento alla terra, alle tradizioni, ai lavori manuali e all'auto-sufficienza.\nNel 1992 Zanin lascia il mondo del cinema e del teatro per seguire altre strade. Per tre anni \u00e8 in Bosnia ed Erzegovina, collabora per Radio Vaticana come corrispondente di guerra, contemporaneamente come responsabile della ONG Emmaus International dell'Abb\u00e9 Pierre porta aiuti umanitari nella citt\u00e0 di Grada\u010dac. Gira reportage, scrive articoli per il \"Corriere della Sera\", \"Famiglia Cristiana\", \"Der Spiegel\". Ritornato in Italia al termine del conflitto \u00e8 colpito da una grave depressione post-traumatica da stress (DPTS); inizia quindi a scrivere.\nNel 2007 Zanin pubblica il suo primo romanzo in parte autobiografico \"Nessuno dovr\u00e0 saperlo\" per Tullio Pironti Editore; opera che nel 2007 ottiene la menzione speciale al premio letterario citt\u00e0 di Latisana per il Nord-Est. Attualmente vive in una baita tra i boschi a Vanzone con San Carlo."}
{"id": "1985481", "revid": "110157", "url": "https://it.wikipedia.org/wiki?curid=1985481", "title": "Chiesa della Madonna delle Grazie (Patern\u00f2)", "text": "La chiesa della Madonna delle Grazie pi\u00f9 nota come chiesa di San Giuseppe \u00e8 una chiesa di Patern\u00f2, in provincia di Catania.\nStoria.\nLa sua edificazione risale alla met\u00e0 circa del XVII secolo ad opera dei padri agostiniani della riforma centuripina, Andrea da Castrogiovanni e dei frati Andrea e Mario da Patern\u00f2.\nNel 1755, a causa della scarsit\u00e0 dei fondi, i padri agostiniani lasciarono la chiesa che divenne sede della confraternita di Santa Marta. Intorno al 1970 si verific\u00f2 il crollo dell'originaria copertura, che venne qualche tempo dopo ricostruita.\nUlteriori lavori di restauro si sono conclusi nel 2008."}
{"id": "1985488", "revid": "207432", "url": "https://it.wikipedia.org/wiki?curid=1985488", "title": "De Gasperi (miniserie televisiva)", "text": ""}
{"id": "1985493", "revid": "180559", "url": "https://it.wikipedia.org/wiki?curid=1985493", "title": "Merrill Moses", "text": ""}
{"id": "1985496", "revid": "180559", "url": "https://it.wikipedia.org/wiki?curid=1985496", "title": "Peter Varellas", "text": "Statistiche.\nPresenze e reti nei club.\n\"Statistiche aggiornate al 29 giugno 2010.\""}
{"id": "1985498", "revid": "180559", "url": "https://it.wikipedia.org/wiki?curid=1985498", "title": "Peter Hudnut", "text": ""}
{"id": "1985501", "revid": "180559", "url": "https://it.wikipedia.org/wiki?curid=1985501", "title": "Jeff Powers", "text": ""}
{"id": "1985504", "revid": "180559", "url": "https://it.wikipedia.org/wiki?curid=1985504", "title": "Rick Merlo", "text": ""}
{"id": "1985507", "revid": "180559", "url": "https://it.wikipedia.org/wiki?curid=1985507", "title": "Layne Beaubien", "text": ""}
{"id": "1985508", "revid": "180559", "url": "https://it.wikipedia.org/wiki?curid=1985508", "title": "Ryan Bailey (pallanuotista)", "text": ""}
{"id": "1985510", "revid": "256896", "url": "https://it.wikipedia.org/wiki?curid=1985510", "title": "Iscos", "text": ""}
{"id": "1985511", "revid": "180559", "url": "https://it.wikipedia.org/wiki?curid=1985511", "title": "Tim Hutten", "text": ""}
{"id": "1985514", "revid": "180559", "url": "https://it.wikipedia.org/wiki?curid=1985514", "title": "Jesse Smith (pallanuotista)", "text": "Statistiche.\nPresenze e reti nei club.\n\"Statistiche aggiornate al 29 giugno 2011.\""}
{"id": "1985515", "revid": "1529788", "url": "https://it.wikipedia.org/wiki?curid=1985515", "title": "Jehu", "text": "Da lui prende il nome la dinastia regale che regn\u00f2 su Israele fino al 746 a.C., sostituendo quella di Omri.\nL'archeologo statunitense William F. Albright fa risalire il suo regno in un periodo che va dall'842 a.C. all'815 a.C., mentre l'archeologo Edwin R. Thiele propone le date 841 - 814 a.C. La principale fonte documentale che testimonia la sua esistenza \u00e8 una citazione del II Libro dei Re.\nBiografia.\nIl regno del suo predecessore, Ioram, fu segnato dall'evento della battaglia di Ramoth di Galaad combattuta contro l'armata degli Aramei, dove il re d'Israele venne ferito e costretto a rifugiarsi nella valle di Jezreel, dove Acazia, re di Giuda, venne in visita a Ioram. Mentre i comandanti dell'esercito erano riuniti in assemblea alla quale non partecipava il sovrano, il profeta Eliseo invi\u00f2 uno dei suoi discepoli per parlare con Jehu. Dopo che i due si furono appartati dall'assemblea, il discepolo rivel\u00f2 per conto del profeta l'elezione di Jehu a nuovo sovrano d'Israele e spar\u00ec. Quando gli altri comandanti chiesero a Jehu cosa fosse accaduto, alla rivelazione di quanto riferito per conto di Eliseo, acclamarono all'unisono Jehu nuovo sovrano d'Israele.\nFu cos\u00ec che Jehu, investito del titolo di re, ord\u00ec una rivolta contro Ioram, e con un gruppo scelto dei suoi uomini, cavalc\u00f2 a spron battuto verso il rifugio del re ferito e lo uccise trafiggendolo al cuore con una freccia. Mentre fuggiva sul suo carro anche Acazia re di Giuda fu ferito a morte, e cos\u00ec la madre di Ioram, Gezabele, gettata da una finestra dai suoi stessi servi, su incitazione dello stesso Jehu, giunto a Jezreel ed il suo cadavere lasciato divorare dai cani.\nDiventato padrone del regno di Israele, Jehu decise l'eliminazione della dinastia di Omri, ordinando ai suoi uomini di stanza nella capitale Samaria, di inviare al suo cospetto le teste di tutti gli esponenti della precedente dinastia reale. Secondo la testimonianza biblica, furono poste in due colonne ai cancelli della citt\u00e0 ben settantadue teste.\nOltre a quanto riferisce la fonte biblica ben poco si sa dell'operato di questo sovrano d'Israele. Tuttavia lo sdegno con cui ne parla l'autore del Libro dei Re riguardo alla sua tolleranza nei confronti del culto del vitello d'oro nelle citt\u00e0 di Bethel e di Dan testimoniano del fatto che Jehu non fu in grado di attuare una ricostituzione del senso religioso del suo regno che per cos\u00ec tanto tempo era stato il fulcro della potenza della sua nazione, anche se tent\u00f2 di operare una riforma religiosa attuando una feroce persecuzione nei confronti degli adoratori del dio Baal.\nL'analisi comparata dei testi sacri del Levante mostra il ruolo chiave di questo sovrano nel processo di riforma religiosa, con ripercussioni sulla tradizione confluente nel Secondo Tempio di Gerusalemme."}
{"id": "1985523", "revid": "180559", "url": "https://it.wikipedia.org/wiki?curid=1985523", "title": "James Krumpholz", "text": "Biografia.\nJames \u00e8 figlio di Kurt Krumpholz, medaglia d'argento nei 200 stile libero ai Mondiali di nuoto del 1973."}
{"id": "1985526", "revid": "180559", "url": "https://it.wikipedia.org/wiki?curid=1985526", "title": "Brandon Brooks (pallanuotista)", "text": "Con la nazionale di pallanuoto maschile degli Stati Uniti d'America ha partecipato a due edizione dei Giochi Olimpici, Atene 2004 e Pechino 2008, vincendo una medaglia d'argento in quest'ultima edizione.\nNel 2009 \u00e8 stato nominato allenatore della squadra femminile di pallanuoto della UCLA."}
{"id": "1985527", "revid": "1573940", "url": "https://it.wikipedia.org/wiki?curid=1985527", "title": "Albertonykus borealis", "text": "'Albertonykus borealis \u00e8 un dinosauro del Cretaceo superiore appartenente alla famiglia degli alvarezsauridi.\nI resti fossili sono stati scoperti nel 2002 nell'Alberta (Canada) e sono stati descritti nel 2008 da Nicholas Longrich e Philip Currie. Si suppone che l'animale si cibasse di insetti usando gli arti anteriori per scavare nella terra per trovarli."}
{"id": "1985532", "revid": "212348", "url": "https://it.wikipedia.org/wiki?curid=1985532", "title": "Acheo di Siracusa", "text": "Biografia.\nLa \"Suda\" \u00e8, di fatto, l'unica fonte per la biografia di Acheo, che definisce siracusano e \"tragico recente\", dunque situandolo quanto meno dopo Euripide.\nUn ulteriore appiglio cronologico verrebbe dall'identificarlo con quell'Acheo che, nelle iscrizioni, viene inserito come vincitore delle Lenee del 356 a.C..\nTragedie.\nMentre \"Suda\" gli attribuisce 10 opere, lo Pseudo-Eudocia 14. Di queste tragedie, tuttavia, non abbiamo n\u00e9 titoli, n\u00e9 frammenti."}
{"id": "1985533", "revid": "92920", "url": "https://it.wikipedia.org/wiki?curid=1985533", "title": "Cal (album)", "text": ""}
{"id": "1985535", "revid": "1543377", "url": "https://it.wikipedia.org/wiki?curid=1985535", "title": "Italia ai Giochi della XVIII Olimpiade", "text": "L'Italia partecip\u00f2 alle XVIII Olimpiadi, svoltesi a Tokyo dal 10 al 24 ottobre 1964, con una delegazione di 171 atleti."}
{"id": "1985540", "revid": "767487", "url": "https://it.wikipedia.org/wiki?curid=1985540", "title": "Numero di Lewis", "text": "Il numero di Lewis formula_1, \u00e8 il gruppo adimensionale che esprime il rapporto della diffusivit\u00e0 termica rispetto alla diffusivit\u00e0 di materia.\nDefinizione matematica.\n\u00c8 definito come:\nin cui (relativamente al corpo in esame):\nCorrelazione con altri numeri adimensionali.\nIl numero di Lewis \u00e8 anche il rapporto tra il numero di Schmidt e numero di Prandtl:\nInterpretazione fisica.\nIl numero di Lewis di equilibrio (quando la densit\u00e0 di corrente di materia si annulla) vale:\nApplicazioni.\nCompare insieme al numero di Schmidt adimensionalizzando la legge di Soret:\n\u00c8 anche utilizzato nello studio della combustione, nello studio della catalisi (specie nella descrizione dei regimi) e per ricavare la temperatura di bulbo umido."}
{"id": "1985550", "revid": "729019", "url": "https://it.wikipedia.org/wiki?curid=1985550", "title": "Secche della Meloria", "text": "Le Secche della Meloria sono costituite da alcuni scogli che affiorano nel Mar Ligure a ovest di Livorno. La superficie interessata \u00e8 di circa 40 km\u00b2 e si estende all'interno di un'area a forma triangolare nel tratto marino compreso tra la costa livornese e l'isola di Gorgona.\nDescrizione.\nIl toponimo \"Meloria\" deriva dal nome latino (\"Insula Maenaria\") con cui erano chiamate in et\u00e0 romana, probabilmente a causa della presenza di un tipo di pesce (\"maena\"). Le secche sono segnalate dal Faro meridionale della Meloria, che \u00e8 stato costruito nei pressi della preesistente Torre della Meloria, e dal Faro settentrionale della Meloria situato sullo scoglio all'estremit\u00e0 settentrionale dell'area delle secche.\nGeologicamente le secche sono costituite da una panchina calcareo-arenacea, con alcuni tratti affioranti ed emersi, e corrispondono a una faglia sottomarina attiva, denominata Faglia della Meloria, responsabile finora di terremoti di media intensit\u00e0, che in alcuni casi hanno innescato anche maremoti di moderata entit\u00e0.\nI fondali sono caratterizzati da una folta presenza di praterie di Posidonia. Le profondit\u00e0 sono tra -1 e -4 metri nel tratto marino compreso tra lo scoglio del Faro settentrionale della Meloria e lo scoglio della Torre della Meloria. Il versante occidentale delle secche si caratterizza per la presenza di tre piattaforme intervallate da altrettante scarpate marine, con i rispettivi margini collocati alla profondit\u00e0 di -6, -12 e -15 metri al di sotto dell'attuale livello marino, mentre il versante orientale digrada in modo regolare e uniforme verso la costa toscana. Due precipizi sottomarini fanno invece degradare le estremit\u00e0 settentrionali e meridionali dell'area delle secche verso i corrispondenti fondali esterni: all'estremit\u00e0 settentrionale il passaggio \u00e8 tra i -8 e i -25 metri, mentre all'estremit\u00e0 meridionale il salto \u00e8 da -9 a -27 metri di profondit\u00e0.\nNelle acque attorno alla Meloria nel 1284 avvenne la battaglia della Meloria, ove Genova travolse Pisa, mentre nel 1722 furono rinvenute quattro teste bronzee d'epoca rinascimentale (i \"Bronzi della Meloria\") che oggi sono conservate nel museo archeologico di Firenze.\nIl 9 novembre 1971 presso la Meloria avvenne un incidente aereo che coinvolse un aereo militare britannico con a bordo sei membri dell'equipaggio e quarantasei militari della Brigata paracadutisti \"Folgore\"."}
{"id": "1985556", "revid": "320578", "url": "https://it.wikipedia.org/wiki?curid=1985556", "title": "Strada Europea E-05", "text": ""}
{"id": "1985557", "revid": "1354930", "url": "https://it.wikipedia.org/wiki?curid=1985557", "title": "Jean-Pierre Monser\u00e9", "text": "Carriera.\nCiclista di grande talento, di carattere simpatico e un po' guascone, era avviato verso una luminosa carriera. Da dilettante colse oltre cento vittorie e, dopo un secondo posto ai campionati mondiali 1969 di Brno dietro al danese Leif Mortensen, il 4 settembre dello stesso anno, neanche ventunenne, pass\u00f2 professionista con la Flandria-De Clerck.\nL'11 ottobre 1969, in una delle sue prime gare tra i \"pro\", vinse a sorpresa il Giro di Lombardia. La gara fu caratterizzata inizialmente dalla fuga a due di Gianni Motta e Michele Dancelli, raggiunti per\u00f2 sulla salita di San Fermo della Battaglia; in testa si form\u00f2 quindi un drappello di nove corridori, che giunse compatto allo Stadio Giuseppe Sinigaglia, sede del traguardo. Franco Bitossi fu il primo a entrare nell'impianto comense, lanciando una volata lunga, ma venne ripreso e superato da Gerben Karstens, vincitore, da Monser\u00e9 e da Herman Van Springel. Pochi giorni dopo Karstens venne per\u00f2 trovato positivo al controllo antidoping e quindi squalificato: la vittoria and\u00f2 al ventunenne belga.\nL'anno seguente Monser\u00e9 si aggiudic\u00f2 alcune corse: tra esse la Vuelta a Andaluc\u00eda e il campionato del mondo svoltosi in Gran Bretagna, a Leicester. La corsa iridata venne caratterizzata nella prima parte dalla fuga di un gruppetto, poi ripreso, formato tra gli altri da Van Springel, Merckx, Gimondi, Adorni, Motta e Dancelli; fu quindi lo stesso Gimondi a rilanciare l'azione, salvo essere riagguantato nuovamente da altri cinque uomini: Monser\u00e9, Leif Mortensen, Leslie West, Charles Rouxel e Alain Vasseur. In vista del traguardo Gimondi prov\u00f2 un ennesimo attacco, ma ai 500 metri venne ripreso e superato da Monser\u00e9, che con una volata lunghissima and\u00f2 a trionfare.\nL'anno successivo il neocampione del mondo si era preparato con grandissima intensit\u00e0 per fare sua la Milano-Sanremo, obiettivo dichiarato, e battere Eddy Merckx, gi\u00e0 tre volte vincitore. Dopo aver curato la preparazione in Spagna, vincendo in febbraio la Vuelta ad Andaluc\u00eda, torn\u00f2 in Belgio per prendere parte ad un'ultima \"kermesse\", pochi giorni prima della gara. Proprio qui trov\u00f2 la morte, investito da un'automobile uscita fuori dalla fila nonostante polizia e organizzatori intimassero a tutti di fermarsi. La Sanremo venne vinta da Merckx, che il giorno dopo and\u00f2 a deporre i fiori della premiazione sulla tomba dello sfortunato rivale.\nAll'epoca Monser\u00e9 era gi\u00e0 padre di un bimbo di tre anni, Giovanni. Per una tragica coincidenza, prima di compiere i sette anni Giovanni perse la vita investito da un'auto mentre passeggiava in bicicletta per le strade di Rumbeke."}
{"id": "1985561", "revid": "15756", "url": "https://it.wikipedia.org/wiki?curid=1985561", "title": "Stress Induced Voiding", "text": "Con l'espressione Stress Induced Voiding (SIV) si indica un fenomeno fisico che porta al guasto di un dispositivo elettronico. Questo fenomeno influisce sull'affidabilit\u00e0 (\"reliability\") del dispositivo elettronico in quanto ne implica un malfunzionamento a livello elettrico.\nI danni causati dal SIV sono simili a quelli dovuti al fenomeno dell'elettromigrazione; infatti la conseguenza del SIV \u00e8 la formazione di \"void\" (vuoti) lungo le linee di metallo del dispositivo.\nQuesto difetto \u00e8 studiato in modo approfondito a causa del suo impatto sempre maggiore sull'affidabilit\u00e0 del dispositivo. Mentre per l'elettromigrazione esistono delle formulazioni matematiche che sono ormai adottate per stabilire il tempo di vita medio del dispositivo, nel caso del SIV non esiste una teoria unica, bens\u00ec diverse teorie che cercano di interpretare tale fenomeno.\nIn generale si pu\u00f2 affermare che il SIV ha una grande dipendenza dallo stress e dal gradiente dello stesso all'interno delle linee di interconnessione. Esistono alcuni test specifici relativi all'affidabilit\u00e0 dei dispositivi che mettono in luce la presenza di un malfunzionamento dovuto a tale fenomeno. In questi test si impongono sollecitazioni di tipo termico per lunghi periodi: si \u00e8 visto, infatti, che con queste sollecitazioni si facilita la formazione dei void indotti dal SIV, e quindi risulta possibile scartare i dispositivi difettosi."}
{"id": "1985564", "revid": "15756", "url": "https://it.wikipedia.org/wiki?curid=1985564", "title": "Terenzio di Pesaro", "text": "Biografia.\nLe notizie su Terenzio provengono per la maggior parte da un tardo \"Passio\", pervenuta ai nostri giorni attraverso un antico codice, ormai perduto, custodito in un monastero presso Fossombrone.\nOriginario della Pannonia approda in Italia tramite il Mar Adriatico per il fatto che in Pannonia erano avvenute alcune persecuzioni.\nCulto.\nSan Terenzio \u00e8 il patrono di Pesaro di cui fu il primo vescovo.\nIl corpo del santo \u00e8 custodito nella cattedrale di Pesaro.\nSan Terenzio viene festeggiato ogni anno il 24 settembre."}
{"id": "1985565", "revid": "1226", "url": "https://it.wikipedia.org/wiki?curid=1985565", "title": "Villa palladiana", "text": ""}
{"id": "1985566", "revid": "712828", "url": "https://it.wikipedia.org/wiki?curid=1985566", "title": "Mitragliatore imperiale", "text": ""}
{"id": "1985569", "revid": "92899532", "url": "https://it.wikipedia.org/wiki?curid=1985569", "title": "Flagellazione di Cristo (Caravaggio Rouen)", "text": "La Flagellazione di Cristo \u00e8 un dipinto a olio su tela di 134,5x175,5\u00a0cm, realizzato tra il 1606 e il 1607 dal pittore italiano Caravaggio. \u00c8 conservato nel Mus\u00e9e des Beaux-Arts a Rouen.\nStoria e descrizione.\nIl dipinto \u00e8 stato acquistato dal museo nel 1955 come opera di Mattia Preti. Il dibattito critico circa l'autografia non \u00e8 stato avvalorato da documenti noti o riferimenti nelle biografie contemporanee del pittore. A sostegno dell'autenticit\u00e0 dell'opera \u00e8 la tecnica adottata, senza disegno preparatorio, ma con diversi segni che solcano l'imprimitura con il manico del pennello.\nQuest'opera \u00e8 una variante della \"Flagellazione di Cristo\" realizzata da Caravaggio intorno al 1607 durante il suo soggiorno napoletano. Sul formato orizzontale della tela, Caravaggio fa del corpo seminudo e martoriato di Cristo l'asse portante dell'opera, irradiato dalla luce che batte dalla sinistra alla destra modellando il suo torso vigoroso e il corpo dell'aguzzino in primo piano. La fisionomia di quest'ultimo torturatore \u00e8 riconoscibile in quella di uno degli aguzzini della \"Flagellazione di Cristo\" di Napoli e in quella dell'uomo che porge la testa del Battista in \"Salom\u00e8 con la testa del Battista\" di Londra.\nDi quest'opera il Caravaggio dipinse un'altra versione, oggi conservata nel Museo nazionale di Capodimonte di Napoli."}
{"id": "1985571", "revid": "287204", "url": "https://it.wikipedia.org/wiki?curid=1985571", "title": "Serie A 1958 (pallavolo femminile)", "text": "La Serie A femminile FIPAV 1958 fu la 13\u00aa edizione del principale torneo pallavolistico italiano femminile organizzato dalla FIPAV.\nRegolamento e avvenimenti.\nAl torneo presero parte complessivamente 15 squadre, suddivise per criteri geografici in quattro gironi unici con gare da cinque set. Le prime classificate di ogni girone e le seconde dei gruppi B, C e D furono ammesse al girone finale.\nLe gare della seconda fase (partite uniche da tre set) si disputarono a Bologna il 4 e il 5 giugno 1958; il titolo fu conquistato dall'Audax Modena."}
{"id": "1985573", "revid": "729019", "url": "https://it.wikipedia.org/wiki?curid=1985573", "title": "\u017divko Goci\u0107", "text": "Carriera.\nInizia a giocare a pallanuoto nel 1990, a solo 8 anni, nelle giovanili del Partizan Belgrado. Dopo esser passato per le varie categorie, esordisce in prima squadra nella stagione 1998-1999.\nCon la calottina della nazionale serba conquista due titoli mondiali e cinque europei, oltre a due bronzi olimpici, due Coppe del Mondo, nove World League e un oro ai Giochi del Mediterraneo."}
{"id": "1985584", "revid": "1784492", "url": "https://it.wikipedia.org/wiki?curid=1985584", "title": "Andrija Prlainovi\u0107", "text": ""}
{"id": "1985588", "revid": "6923", "url": "https://it.wikipedia.org/wiki?curid=1985588", "title": "Du\u0161ko Pijetlovi\u0107", "text": "Biografia.\nNato a Novi Sad, \u00e8 stato compagno di squadra in nazionale con suo fratello maggiore Gojko."}
{"id": "1985591", "revid": "1784492", "url": "https://it.wikipedia.org/wiki?curid=1985591", "title": "Nikola Ra\u0111en", "text": "Carriera.\nClub.\nNell'estate 2020 ha concluso l'avventura nella , data l'epidemia da COVID-19, ha deciso di ritardare di un altro anno il ritiro dall'attivit\u00e0 agonistica passando al ."}
{"id": "1985596", "revid": "1784492", "url": "https://it.wikipedia.org/wiki?curid=1985596", "title": "Filip Filipovi\u0107", "text": "Caratteristiche tecniche.\nNoto ai pi\u00f9 per la sua militanza nella Pro Recco, \u00e8 un giocatore con spiccate doti offensive che gioca da numero 2. Realizzatore prolifico e spesso capocannoniere delle competizioni alle quali partecipa, si distingue per un tiro mancino particolarmente preciso e potente e non disdegna la soluzione di palombella. Giocatore carismatico, spesso si concede molte conclusioni in porta, giustificate comunque dalle grandi capacit\u00e0 e mezzi fisici a disposizione.\nCarriera.\nNazionale.\nFilipovi\u0107 ha giocato per la Serbia e Montenegro, mentre attualmente gioca per la Serbia. Ha collezionato oltre 200 partite, segnando oltre 280 reti e vincendo ben 19 medaglie, tra le quali spicca la medaglia d'oro ottenuta ai mondiali di Roma 2009.\nRiconoscimenti.\n\u00c8 stato miglior marcatore ai campionati del mondo di Roma 2009, miglior pallanuotista LEN nel 2009 e nel 2014, miglior giocatore che ha preso parte al torneo di Shangai 2011 e miglior giocatore FINA nel 2011 e nel 2014."}
{"id": "1985597", "revid": "599013", "url": "https://it.wikipedia.org/wiki?curid=1985597", "title": "Branko Pekovi\u0107", "text": ""}
{"id": "1985599", "revid": "599013", "url": "https://it.wikipedia.org/wiki?curid=1985599", "title": "Slobodan Soro", "text": ""}
{"id": "1985607", "revid": "287204", "url": "https://it.wikipedia.org/wiki?curid=1985607", "title": "Eredivisie 2008-2009", "text": "L'edizione 2008-2009 dell'Eredivisie \u00e8 iniziata nel mese d'agosto 2008 e si \u00e8 conclusa nel mese di maggio 2009. La squadra laureatasi campione d'Olanda \u00e8 stata, per la seconda volta, l', con tre giornate di anticipo."}
{"id": "1985609", "revid": "38120", "url": "https://it.wikipedia.org/wiki?curid=1985609", "title": "RENFE", "text": ""}
{"id": "1985614", "revid": "599013", "url": "https://it.wikipedia.org/wiki?curid=1985614", "title": "Gilles Delion", "text": "Professionista dal 1988 al 1996, viene spesso citato come esempio di ciclista \"pulito\" in un periodo in cui il doping, specialmente l'EPO, stava facendo il suo massiccio ingresso nel mondo del ciclismo.\nCarriera.\nEsordisce nel panorama professionistico nel 1988 con la squadra svizzera Weinmann-La Suisse. L'anno seguente si classifica secondo al Tour de Romandie e al Giro di Lombardia, mentre nel 1990, la sua stagione migliore, vince il Giro di Lombardia, fa sua la classifica giovani del Tour de France e si piazza terzo alla Tirreno-Adriatico e alla Milano-Sanremo; inoltre nel 1990 partecipa e conclude tutte e cinque le classiche monumento.\nNel 1992 vince la tappa di Valkenburg al Tour de France e la Classica delle Alpi. I due anni successivi sono poveri di successi, solo in parte riscattati da un discreto 1994, con il ritorno alla vittoria al Grand Prix La Marseillaise, seguito da una tappa al Tour de l'Ain e al Grand Prix de la Ville de Rennes.\nNel 1996, dopo l'anno alla Aki-Gipiemme, squadra italiana, lascia il ciclismo su strada per dedicarsi alla mountain bike."}
{"id": "1985615", "revid": "731511", "url": "https://it.wikipedia.org/wiki?curid=1985615", "title": "Ol'ga F\u00ebdorovna Berggol'c", "text": "Figlia di un medico di fabbrica, esordisce giovanissima, a quindici anni, pubblicando versi e racconti per case editrici specializzate in letteratura per ragazzi. Nel 1934 esce la sua prima raccolta di liriche \"Stichotvorenija\" (Poesie) e viene accolta nell\u2019Unione degli Scrittori. Gli anni della guerra le ispirano alcuni intensi poemi tra cui \"Leningradskaja poema\" (Poema di Leningrado, 1942) e il dramma \"Oni zili v Leningrado\" (Vivevano a Leningrado), scritto in collaborazione con Georgij Makogonenko, con cui realizza anche la sceneggiatura del film \"Leningradskaja simfonija\" (Sinfonia di Leningrado, 1945), contenente documenti e filmati raccolti dal 1942 al 1944. Nel 1959 conclude la prima parte del suo romanzo-confessione \"Dnevnye zv\u00e8zdy\" (Stelle diurne), alla cui stesura si era dedicata a partire dal 1939, forse la sua opera pi\u00f9 complessa e ambiziosa, rimasta incompiuta.\nOlga Berggol'c lavor\u00f2 alla radio di Leningrado durante i 900 giorni dell'assedio della citt\u00e0, incitando alla resistenza il popolo sovietico ed incoraggiando i concittadini affamati e depressi con i suoi discorsi radiofonici. I suoi pensieri ed impressioni sul periodo dell'invasione nazista si ritrovano nelle opere che scrisse, come \"Diario di febbraio\" (1942); \"Quaderno leningradese\" (1943); \"Ricordi dei difensori\" (1944); \"Stalingrado\" (1952). Scrisse anche la tragedia in versi \"Fedelt\u00e0\" (1954). I suoi diari personali verranno pubblicato solo nel 1990-91 col titolo \"Dai diari 1939-1942.\" "}
{"id": "1985620", "revid": "212348", "url": "https://it.wikipedia.org/wiki?curid=1985620", "title": "ISCoS", "text": ""}
{"id": "1985621", "revid": "256896", "url": "https://it.wikipedia.org/wiki?curid=1985621", "title": "ISCOS", "text": ""}
{"id": "1985637", "revid": "100714230", "url": "https://it.wikipedia.org/wiki?curid=1985637", "title": "Episodi di Casa famiglia (seconda stagione)", "text": "La seconda stagione della serie televisiva Casa famiglia and\u00f2 in onda in prima visione su Rai Uno nel 2003."}
{"id": "1985639", "revid": "767487", "url": "https://it.wikipedia.org/wiki?curid=1985639", "title": "Astrix", "text": "Biografia.\n\u00c8 nel 2002 che Avi Shmailov si fa conoscere con il suo album di debutto Eye to Eye.\nDa qui Avi Shmailov alias Astrix comincia la sua carriera nel mondo della goa trance e della psy-trance, inserendosi nella casa discografica HOMmega productions e sfornando tuttora canzoni e album."}
{"id": "1985642", "revid": "767487", "url": "https://it.wikipedia.org/wiki?curid=1985642", "title": "Donnie McGrath", "text": ""}
{"id": "1985644", "revid": "729019", "url": "https://it.wikipedia.org/wiki?curid=1985644", "title": "Atelectasia", "text": "L'atelectasia di un organo \u00e8 la sua mancata distensione.\nL'atelettasia di uno o pi\u00f9 lobi del polmone corrisponde all'assenza di aria negli alveoli interessati. Ci\u00f2 comporta la diminuzione di volumi aerei contenuti in essi, quindi al compattamento del parenchima a causa della elasticit\u00e0 del tessuto, non pi\u00f9 disteso.\nEziologia.\nL'atelettasia polmonare \u00e8 classificabile:"}
{"id": "1985645", "revid": "228587", "url": "https://it.wikipedia.org/wiki?curid=1985645", "title": "Morbo di Gunther", "text": ""}
{"id": "1985655", "revid": "339392", "url": "https://it.wikipedia.org/wiki?curid=1985655", "title": "Polisportiva L'Aquila Rugby", "text": ""}
{"id": "1985678", "revid": "287204", "url": "https://it.wikipedia.org/wiki?curid=1985678", "title": "Fatehgarh", "text": " \nFatehgarh \u00e8 una suddivisione dell'India, classificata come \"cantonment board\", di 14.682 abitanti, capoluogo del distretto di Farrukhabad, nello stato federato dell'Uttar Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 27\u00b0 22' 0 N e 79\u00b0 37' 60 E e ha un'altitudine di 137 .\nSociet\u00e0.\nEvoluzione demografica.\nAl censimento del 2001 la popolazione di Fatehgarh assommava a 14.682 persone, delle quali 8.825 maschi e 5.857 femmine. I bambini di et\u00e0 inferiore o uguale ai sei anni assommavano a 1.764, dei quali 974 maschi e 790 femmine. Infine, coloro che erano in grado di saper almeno leggere e scrivere erano 11.115, dei quali 7.322 maschi e 3.793 femmine."}
{"id": "1985681", "revid": "287204", "url": "https://it.wikipedia.org/wiki?curid=1985681", "title": "Associazione Calcio ChievoVerona 2004-2005", "text": "Questa voce raccoglie le informazioni riguardanti l'Associazione Calcio ChievoVerona nelle competizioni ufficiali della stagione 2004-2005.\nStagione.\nNella stagione 2004-2005 la squadra clivense disput\u00f2 il suo quarto campionato di Serie A nella sua storia, arrivando 15\u00aa."}
{"id": "1985684", "revid": "709565", "url": "https://it.wikipedia.org/wiki?curid=1985684", "title": "Everyday", "text": "Everyday (\"ogni giorno\" in lingua inglese) pu\u00f2 riferirsi a:"}
{"id": "1985685", "revid": "287204", "url": "https://it.wikipedia.org/wiki?curid=1985685", "title": "Firozabad", "text": " \nFirozabad \u00e8 una suddivisione dell'India, classificata come \"municipal board\", di 278.801 abitanti, capoluogo del distretto di Firozabad, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 27\u00b0 8' 60 N e 78\u00b0 25' 0 E e ha un'altitudine di 163 .\nSociet\u00e0.\nEvoluzione demografica.\nAl censimento del 2001 la popolazione di Firozabad assommava a 278.801 persone, delle quali 147.980 maschi e 130.821 femmine. I bambini di et\u00e0 inferiore o uguale ai sei anni assommavano a 44.593, dei quali 23.722 maschi e 20.871 femmine. Infine, coloro che erano in grado di saper almeno leggere e scrivere erano 163.913, dei quali 95.147 maschi e 68.766 femmine."}
{"id": "1985687", "revid": "1825243", "url": "https://it.wikipedia.org/wiki?curid=1985687", "title": "Rappresentanti permanenti alle Nazioni Unite", "text": "I rappresentanti permanenti curano gli interessi delle nazioni di appartenenza presso l'Organizzazione delle Nazioni Unite."}
{"id": "1985688", "revid": "1005847", "url": "https://it.wikipedia.org/wiki?curid=1985688", "title": "Elezioni legislative in Francia del 1962", "text": "Le elezioni legislative in Francia del 1962 si tennero il 18 novembre (primo turno) e il 25 novembre (secondo turno)."}
{"id": "1985690", "revid": "287204", "url": "https://it.wikipedia.org/wiki?curid=1985690", "title": "Fatehpur (Fatehpur)", "text": "Fatehpur \u00e8 una suddivisione dell'India, classificata come \"municipal board\", di 151.757 abitanti, capoluogo del distretto di Fatehpur, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 25\u00b0 55' 60 N e 80\u00b0 47' 60 E e ha un'altitudine di 109 .\nSociet\u00e0.\nEvoluzione demografica.\nAl censimento del 2001 la popolazione di Fatehpur assommava a 151.757 persone, delle quali 79.836 maschi e 71.921 femmine. I bambini di et\u00e0 inferiore o uguale ai sei anni assommavano a 21.405, dei quali 11.121 maschi e 10.284 femmine. Infine, coloro che erano in grado di saper almeno leggere e scrivere erano 94.580, dei quali 55.011 maschi e 39.569 femmine."}
{"id": "1985691", "revid": "767487", "url": "https://it.wikipedia.org/wiki?curid=1985691", "title": "Nazionale di pallavolo femminile del Venezuela", "text": "La nazionale di pallavolo femminile del Venezuela \u00e8 una squadra sudamericana composta dalle migliori giocatrici di pallavolo del Venezuela ed \u00e8 posta sotto l'egida della Federazione pallavolistica del Venezuela."}
{"id": "1985704", "revid": "1005847", "url": "https://it.wikipedia.org/wiki?curid=1985704", "title": "Elezioni legislative in Francia del 1967", "text": "Le elezioni legislative in Francia del 1967 si tennero il 5 marzo (primo turno) e il 12 marzo (secondo turno)."}
{"id": "1985707", "revid": "124123", "url": "https://it.wikipedia.org/wiki?curid=1985707", "title": "William Brown (ingegnere)", "text": "Fu uno dei principali designer alla Freeman Fox &amp; Partners dal 1956 al 1985\nNel 1987 fond\u00f2 la Brown Beech &amp; Associates\nNel 2004, l'anno precedente alla sua morte, durante l'annuale \"International Bridge Conference\", tenuta dalla \"Engineers' Society of Western Pennsylvania\", gli fu conferita la Medaglia \"John A. Roebling\" per i notevoli risultati ottenuti durante tutta la sua carriera nella progettazione di ponti."}
{"id": "1985724", "revid": "824529", "url": "https://it.wikipedia.org/wiki?curid=1985724", "title": "Stagnone della Capraia", "text": "Lo Stagnone della Capraia \u00e8 un piccolo lago, situato nella parte alta occidentale dell'Isola di Capraia, che si estende su una superficie di circa mezzo ettaro.\nLo specchio d'acqua \u00e8 di carattere alluvionale, e raggiunge la maggiore estensione alla fine delle precipitazioni autunnali, mentre risulta essere quasi del tutto prosciugato dopo la perdurante siccit\u00e0 estiva. Presso il lago giungono a svernare numerosi uccelli migratori, i quali permettono agli appassionati di ornitologia attivit\u00e0 di bird-watching.\nAttorno al lago si sviluppa una vegetazione di tipo palustre. Attualmente (2010-2011) sono in corso lavori di eliminazione della Tifa, una pianta che ne mette in pericolo l'esistenza. I lavori sono finanziati dal Parco Nazionale dell'Arcipelago Toscano, progettati dalla societ\u00e0 NEMO e hanno visto la collaborazione di due importanti centri di conservazione ex situ della flora: gli Orti Botanici di Firenze e Pisa."}
{"id": "1985733", "revid": "287204", "url": "https://it.wikipedia.org/wiki?curid=1985733", "title": "San Girolamo scrivente (Malta)", "text": "Il San Girolamo scrivente \u00e8 un dipinto di Caravaggio realizzato in olio su tela (117x157 cm) nel 1608. \u00c8 conservata a Malta, nella Concattedrale di San Giovanni a La Valletta.\nIl dipinto raffigura San Girolamo mentre scrive in una cella monastica, circondato da elementi simbolici, questa \u00e8 una rappresentazione classica del Santo, considerato dalla Chiesa Cattolica come dottore della Chiesa Cristiana per il suo lavoro di traduzione della Bibbia dal greco al latino. Questo dipinto fu l'ultimo che il pittore dedic\u00f2 al Santo.\nIl committente dell'opera fu Ippolito Malaspina, uno degli alti funzionari dello Stato monastico dei Cavalieri di Malta, che avrebbe cos\u00ec voluto essere associato con l'ascetismo del Santo. Dal XVII secolo, e con l'eccezione di alcune mostre temporanee, il dipinto non ha lasciato l'isola di Malta, ma ha conosciuto diversi luoghi di installazione, rubato nel 1984, fu ritrovato quattro anni dopo e godette di un importante restauro alla fine dell'XX secolo. Il suo stato di conservazione, tuttavia, non \u00e8 ottimale.\nIn quest'opera, Caravaggio propone un trattamento di grande intensit\u00e0 psicologica, limitando gli effetti pittorici al fine di focalizzare l'attenzione sulla spiritualit\u00e0 del personaggio e la scena, giocando soprattutto sul gioco delle ombre: la tavolozza dei colori \u00e8 limitata, la composizione \u00e8 dura e l'arredamento pi\u00f9 sobrio possibile. Questo approccio \u00e8 tipico della tarda via del pittore lombardo, che nel corso degli anni ha lasciato alcuni approcci enfatici al suo lavoro giovanile per favorire una messa in scena di spiritualit\u00e0 e di introspezione, traendo ispirazione dal statuaria antica. Caravaggio dovette fuggire da Roma poco prima, dove era stato processato per omicidio; questo dipinto, insieme a quelli che verranno dopo, \u00e8 un'opera d'esilio in cui l'intensit\u00e0 spirituale corrisponde ai suoi tormenti interiori e alla sua disponibilit\u00e0 di redimersi.\nDescrizione.\nL'opera \u00e8 un dipinto olio su tela. \u00c8 rettangolare (117 \u00d7 157 cm) e di medie dimensioni. Si presenta in una cornice di legno dorato ornato di motivi.\nIl dipinto mostra un uomo situato in ci\u00f2 che sembra, per la piccolezza, una cella monastica, con una luce che gli riflette addosso. Il personaggio appare quasi nella sua interezza. \u00c8 un uomo barbuto e anziano, con un volto solcato da rughe. \u00c8 senza camicia, una toga rossa copre il fondo della sua pancia e le gambe. Si siede sulla sporgenza di un letto e si poggia su un tavolo per scrivere in un libro di spessore e dimensioni medie. Il suo corpo \u00e8 ruotato al limite dell'impossibilit\u00e0 fisiologica: la sua gamba destra \u00e8 girata a sinistra dello spettatore e il suo busto ruota verso destra. Infine la sua testa \u00e8 coronata da un'aureola appena visibile.\nStoria.\nQuest'opera rappresenta una delle grandi tele realizzate dal Caravaggio a Malta. L'artista, in segno di ringraziamento, ritrasse il Gran Maestro dell'Ordine di Malta Alof de Wignacourt, che gli aveva prestato aiuto e protezione, nel volto del santo.\nPer primo Giovanni Pietro Bellori, nel 1672, ha citato cos\u00ec questo dipinto: \u00abPer la Chiesa medesima di San Giovanni, entro la Cappella della natione Italiana, dipinse due mezze figure sopra due porte, la Maddalena, e San Girolamo che scrive.\u00bb\nJohn A. Cauchi ha osservato acutamente: \u00abL'uomo che posa deve aver trascorso parecchio tempo al sole, infatti la pelle della faccia e delle mani fino al polso \u00e8 molto pi\u00f9 scura che il resto del corpo.\u00bb\nIl dipinto ha subito una pulitura leggera, in occasione della mostra a Firenze nel 1922. Per essere esposto nuovamente, fu portato a Roma nel 1956 e all'Istituto Centrale del Restauro, risult\u00f2 non essere mai stato rifoderato e di essere in condizioni ottime, a parte lievi abrasioni nei punti in cui il telaio originale aveva incontrato la tela.\nAltre due tele con lo stesso soggetto, sono conservate nella Galleria Borghese di Roma e nel Museo dell'Abbazia di Montserrat in Catalogna."}
{"id": "1985734", "revid": "287204", "url": "https://it.wikipedia.org/wiki?curid=1985734", "title": "Serie A 1957 (pallavolo femminile)", "text": "La Serie A femminile FIPAV 1957 fu la 12\u00aa edizione del principale torneo pallavolistico italiano femminile organizzato dalla FIPAV.\nRegolamento e avvenimenti.\nAl torneo presero parte complessivamente 11 squadre, suddivise per criteri geografici in tre gironi unici con gare da cinque set. Per ogni vittoria viene assegnato un punto. Le prime due classificate di ogni girone furono ammesse alla fase finale.\nLe gare della seconda fase (a tre set) si disputarono a Roma il 3 e il 4 novembre 1957; la Fari Brescia rinunci\u00f2 a prendervi parte. Il titolo fu conquistato dall'Audax Modena."}
{"id": "1985735", "revid": "183666", "url": "https://it.wikipedia.org/wiki?curid=1985735", "title": "Little Paulie Germani", "text": ""}
{"id": "1985740", "revid": "857138", "url": "https://it.wikipedia.org/wiki?curid=1985740", "title": "Rohov", "text": "Rohov pu\u00f2 riferirsi a diversi toponimi:"}
{"id": "1985747", "revid": "211345", "url": "https://it.wikipedia.org/wiki?curid=1985747", "title": "William Brown (architetto)", "text": ""}
{"id": "1985752", "revid": "36426", "url": "https://it.wikipedia.org/wiki?curid=1985752", "title": "Laghetto di Terra Nera", "text": "Il laghetto di Terra Nera \u00e8 un lago di origine mineraria situato sull'isola d'Elba in prossimit\u00e0 della parte centrale della costa orientale, a est di Porto Azzurro, anche se risulta ubicato nel territorio del Comune di Rio. \nPer raggiungere il laghetto di Terranera, circa dopo il centro abitato di Porto Azzurro prendere la deviazione sulla destra fino a raggiungere la spiaggia di Reale, superarla e dopo pochi metri arriverete al parcheggio gratuito della spiaggia di Terranera.\nLa sua posizione a ridosso della costa lo fa sembrare un lago costiero, pur avendo una diversa origine. Il lago si \u00e8 formato infatti a seguito del riempimento di un pozzo minerario con acqua solforosa, a cui poi si \u00e8 diluita parzialmente quella salmastra delle vicine acque marine del canale di Piombino. Dall'originaria miniera venivano estratte ematite, magnesite e pirite, dalle cui lavorazioni veniva ottenuto il ferro, i cui residui hanno originato la colorazione rossa del terreno attorno al lago. La vegetazione che si \u00e8 sviluppata attorno \u00e8 tipica della macchia mediterranea.\nIl lago non \u00e8 balneabile per la presenza di acqua solforosa."}
{"id": "1985758", "revid": "287204", "url": "https://it.wikipedia.org/wiki?curid=1985758", "title": "Amroha", "text": " \nAmroha \u00e8 una suddivisione dell'India, classificata come \"municipal board\", di 164.890 abitanti, capoluogo del distretto di Jyotiba Phule Nagar, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 28\u00b0 55' 0 N e 78\u00b0 28' 0 E e ha un'altitudine di 210 .\nSociet\u00e0.\nEvoluzione demografica.\nAl censimento del 2001 la popolazione di Amroha assommava a 164.890 persone, delle quali 86.836 maschi e 78.054 femmine. I bambini di et\u00e0 inferiore o uguale ai sei anni assommavano a 25.258, dei quali 13.124 maschi e 12.134 femmine. Infine, coloro che erano in grado di saper almeno leggere e scrivere erano 72.033, dei quali 42.314 maschi e 29.719 femmine."}
{"id": "1985760", "revid": "177966", "url": "https://it.wikipedia.org/wiki?curid=1985760", "title": "Giganti gassosi", "text": ""}
{"id": "1985763", "revid": "123354157", "url": "https://it.wikipedia.org/wiki?curid=1985763", "title": "Manlio Sargenti", "text": "Biografia.\nLaureatosi in giurisprudenza nel 1936 all'Universit\u00e0 di Roma, ha poi partecipato alla seconda guerra mondiale come Capitano degli Alpini. Dopo l'8 settembre e il Congresso di Verona fu nominato capo di gabinetto del Ministero dell'economia corporativa della Repubblica Sociale Italiana, partecipando alla preparazione ed alla elaborazione dei provvedimenti legislativi per la socializzazione, che porteranno il suo nome quale primo firmatario.\nFond\u00f2 il giornale \"Repubblica Sociale\", mensile di problemi politici, sociali, giuridici, ed economici.\nDopo la guerra riprese l'attivit\u00e0 professionale e scientifica, esercitando l'avvocatura ed insegnando all'Universit\u00e0 di Pavia.\nFu tra i fondatori del Movimento Sociale Italiano, e fino al 1956, membro della direzione nazionale, che rappresent\u00f2 dal 1951 al 1955 nel consiglio comunale di Milano.\nNel 1995 ader\u00ec al neonato Movimento Sociale Fiamma Tricolore, di cui fu nominato \"Presidente Onorario\" durante il primo congresso nazionale svoltosi a Chianciano Terme. Ha presieduto il secondo congresso nazionale, sempre a Chianciano Terme."}
{"id": "1985765", "revid": "228587", "url": "https://it.wikipedia.org/wiki?curid=1985765", "title": "Mediateca regionale toscana", "text": "La Mediateca regionale toscana \u00e8 nata nel 1983 come Fondazione della Regione Toscana al fine di promuovere e diffondere la cultura audiovisiva e cinematografica. Nel suo archivio sono contenuti circa 9500 film. Negli anni ha assunto un ruolo fondamentale per la diffusione dei linguaggi della comunicazione multimediale nell'ambito regionale. A partire da 2003, fino al 2016, tramite un protocollo d'intesa che coinvolgeva il Comune di Siena, l'Universit\u00e0 di Siena e il festival Visionaria, \u00e8 stata aperta la sede senese presso il Complesso museale di Santa Maria della Scala. \nDal 2010 la Mediateca \u00e8 parte integrante di Fondazione Sistema Toscana per effetto della Legge Regionale 42/2008.\n\u00c8 attiva oggi come Area Attivit\u00e0 Cinematografiche della Fondazione, che \u00e8 il punto di riferimento per chi ama, studia e fa cinema in Toscana. \nNell'ambito dell'Area Attivit\u00e0 Cinematografiche di FST, la Mediateca pubblica, con migliaia di film d'autore e documentari \u00e8 a disposizione di studenti, critici e appassionati. "}
{"id": "1985766", "revid": "729019", "url": "https://it.wikipedia.org/wiki?curid=1985766", "title": "Bogoslof", "text": "Lisola Bogoslof (in aleutino A\u011dasaa\u011dux\u0302) \u00e8 la parte che affiora dalle acque del mare di Bering dello stratovulcano sottomarino omonimo, la cui sommit\u00e0 raggiunge i 150\u00a0m.\nL'isola \u00e8 disabitata e appartiene all'Alaska (Stati Uniti d'America); si trova 43\u00a0km a nord di Umnak.\nNel 1909 il Presidente Theodore Roosevelt istitu\u00ec l'isola Bogoslof, assieme alla vicina isola Fire a riserva naturale per leoni marini e vari tipi di uccelli. Attualmente \u00e8 parte della riserva \"Alaska Maritime National Wildlife Refuge\". Nel novembre del 1967 \u00e8 stata definita \"National Natural Landmark\" (patrimonio nazionale di interesse paesaggistico) e aggiunta al programma di conservazione dell'ecosistema nazionale (\"National Wilderness Preservation System\") nel 1970.\nIl vulcano Bogoslof.\nL'edificio vulcanico comprende tutta una serie di piccole isole ravvicinate che salgono per circa 1500 metri dal fondo marino del Mar di Bering.\nL'isola principale che costituisce il vulcano ha subito numerosi cambiamenti, anche in tempi recenti, sia nella forma che nelle dimensioni: infatti la sua attivit\u00e0 a pelo d'acqua rende il vulcano pi\u00f9 soggetto ad eruzioni di tipo freatomagmatico e quindi altamente esplosive che, insieme all'erosione del mare, deformano e modificano continuamente l'aspetto dell'isola. Attualmente si presenta a forma di triangolo isoscele, di 0,75x2 km.\nNel 1768 era nient'altro che uno scoglio, un semplice pinnacolo basaltico chiamato \"Ship Rock\". Il Capitano Cook l'avvist\u00f2 nel 1788. Una prima vera descrizione dell'isola \u00e8 del 1796, quando dopo un'eruzione emerse dal mare, poco a SE, un edificio vulcanico a tre crateri che venne denominato \"Castle Rock\" o \"Old Bogoslof\", che cess\u00f2 l'attivit\u00e0 dopo poco tempo. Nel 1883, a 600\u00a0m dall'isola principale, un'imponente eruzione form\u00f2 una nuova isola a forma tabulare denominata \"isola Fire\" (isola del fuoco)) ma pi\u00f9 conosciuta come \"Nuova Bogoslof\", e che oggi rappresenta il limite nord-ovest del complesso. Nel 1907, nell'arco di 10 mesi, si formarono due ripidi coni, \"Metcalf\" e \"McCullock\", entrambi spazzati via da violente esplosioni che causarono ingenti piogge di ceneri ad Unalaska - dove s'udirono brontolii lontani - e che risparmiarono dalla distruzione solo \"Nuova Bogoslof\". Nella parte sud-est dell'isola principale vi \u00e8 una piastra basaltica, probabilmente formatasi con diverse eruzione dal 1926 in poi, e successivamente erosa dall'agente marino.\n\u00c8 presente uno specchio di acqua salata nella parte est.\nAll'eruzione del 1992 si deve la lunga lingua di sabbia nera che percorre attualmente l'isola in senso nord-ovest/sud-est, e la formazione del pinnacolo roccioso alto 150\u00a0m che domina l'isola e ne rappresenta la parte pi\u00f9 settentrionale.\nNel 2017 il vulcano \u00e8 tornato in attivit\u00e0 con emissioni imponenti di fumi e ceneri fino a quote superiori ai 6000 m e la conseguente attivazione di allerta rossa per la navigazione aerea commerciale."}
{"id": "1985778", "revid": "163726", "url": "https://it.wikipedia.org/wiki?curid=1985778", "title": "Volley Cagliari", "text": ""}
{"id": "1985784", "revid": "984922", "url": "https://it.wikipedia.org/wiki?curid=1985784", "title": "Quartiere Maroncelli", "text": "Il quartiere Maroncelli \u00e8 un moderno quartiere della frazione di Santa Maria delle Mole, situata nel comune di Marino in provincia di Roma, nell'area dei Castelli Romani.\nIl quartiere prende nome dalla sua strada principale, via Pietro Maroncelli. L'edificazione intensiva e pi\u00f9 o meno pianificata delle case \u00e8 iniziata negli anni settanta ed ottanta del Novecento, nell'area del territorio comunale ai margini estremi del Parco Regionale dell'Appia Antica, ai confini con i comuni di Ciampino e Roma.\nNel quartiere hanno sede alcuni fondamentali servizi della frazione come l'ufficio postale e l'Istituto Comprensivo dedicato all'omonimo quartiere, che comprende scuola materna, primaria e secondaria di primo grado. Inoltre, vi \u00e8 il \"parco pubblico Falcone e Borsellino\", dedicato nel 1992 ai due giudici siciliani uccisi dalla mafia."}
{"id": "1985796", "revid": "229244", "url": "https://it.wikipedia.org/wiki?curid=1985796", "title": "Vulcano Bogoslof", "text": ""}
{"id": "1985798", "revid": "300067", "url": "https://it.wikipedia.org/wiki?curid=1985798", "title": "Draft NBA 1979", "text": "Il Draft NBA 1979 si \u00e8 svolto il 25 giugno 1979 a New York. Produsse alcuni dei nomi pi\u00f9 illustri della storia NBA, quali Earvin \"Magic\" Johnson, Bill Cartwright, Sidney Moncrief e il futuro allenatore delle Detroit Shock, Bill Laimbeer, con il quale le Shock hanno vinto tre titoli WNBA (2003, 2006 e 2008).\nCon la 68\u00aa scelta venne chiamato dai Boston Celtics Nikos Gal\u012bs. Sebbene alla fine non venne messo sotto contratto il giocatore greco ebbe grande fortuna in Europa e in seguito rifiut\u00f2 una proposta contrattuale degli stessi Celtics e dei New Jersey Nets per approdare in NBA."}
{"id": "1985799", "revid": "287204", "url": "https://it.wikipedia.org/wiki?curid=1985799", "title": "Ghazipur", "text": "Ghazipur \u00e8 una suddivisione dell'India, classificata come \"municipal board\", di 95.243 abitanti, capoluogo del distretto di Ghazipur, nello stato federato dell'Uttar Pradesh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 25\u00b0 34' 60 N e 83\u00b0 34' 0 E e ha un'altitudine di 61 .\nSociet\u00e0.\nEvoluzione demografica.\nAl censimento del 2001 la popolazione di Ghazipur assommava a 95.243 persone, delle quali 50.124 maschi e 45.119 femmine. I bambini di et\u00e0 inferiore o uguale ai sei anni assommavano a 12.730, dei quali 6.565 maschi e 6.165 femmine. Infine, coloro che erano in grado di saper almeno leggere e scrivere erano 66.017, dei quali 38.044 maschi e 27.973 femmine."}
{"id": "1985800", "revid": "615138", "url": "https://it.wikipedia.org/wiki?curid=1985800", "title": "Rappresentanti permanenti per l'Italia alle Nazioni Unite", "text": "Il capo della Rappresentanza Permanente d'Italia presso Nazioni Unite \u00e8 il capo della missione diplomatica della Repubblica Italiana presso l'Organizzazione delle Nazioni Unite in New York.\nL'incarico ha inizio il 14 dicembre 1955, giorno dell'ingresso dell'Italia nell'organizzazione (dal 1952 era membro osservatore). Di norma viene incaricato un diplomatico italiano con il grado di ambasciatore e si occupa di tutti i programmi, i fondi, gli uffici e le commissioni in cui la nazione viene rappresentata, in particolare presso l'Assemblea Generale."}
{"id": "1985802", "revid": "2048534", "url": "https://it.wikipedia.org/wiki?curid=1985802", "title": "Italia ai Giochi della XIX Olimpiade", "text": "L'Italia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 171 atleti."}
{"id": "1985806", "revid": "767487", "url": "https://it.wikipedia.org/wiki?curid=1985806", "title": "Annunciazione (Caravaggio)", "text": "L'Annunciazione \u00e8 un dipinto di Caravaggio realizzato nella fase tarda dell'attivit\u00e0 dell'artista, forse in Sicilia o durante il secondo soggiorno napoletano, probabilmente commissionata dal duca di Lorena Enrico II di Lorena, in olio su tela (285x205 cm) nel 1609 circa. \u00c8 conservato nel \"Mus\u00e9e des Beaux-Arts\" di Nancy (Francia).\nStoria e descrizione.\nIn questa opera il Caravaggio propone il tema classico dell'Annunciazione in una prospettiva nuova, e per certi versi rivoluzionaria: l'angelo infatti, nella iconografia classica, \u00e8 raffigurato di fronte a Maria, in piedi o in ginocchio, comunque leggermente inchinato verso la donna; Caravaggio invece mostra l'angelo mentre \u00e8 ancora in volo e volge le spalle a chi guarda; questa prospettiva dall'alto, in cui si trova pure lo spettatore, porta inoltre la figura dell'angelo ad essere pi\u00f9 grande di quella di Maria; infine \u00e8 Maria ad essere inchinata di fronte al messaggero di Dio, e non viceversa.\nL'opera fu quasi sicuramente lasciata incompiuta dal pittore, probabilmente a causa della sua continua fuga dopo il soggiorno a Malta, e finita da qualche allievo. Ci\u00f2 s'intuisce osservando attentamente le figure dell'angelo (che si distingue netta nel disegno e nel potente chiaroscuro) e quella della Vergine e dello sfondo (pi\u00f9 \"inconsistenti\" se non addirittura vaporosi)."}
{"id": "1985807", "revid": "729019", "url": "https://it.wikipedia.org/wiki?curid=1985807", "title": "Gran Premio motociclistico d'Italia 2005", "text": "Il Gran Premio motociclistico d'Italia 2005 \u00e8 stato il quinto Gran Premio della stagione 2005 del motomondiale e ha visto vincere: la Yamaha di Valentino Rossi in MotoGP, Daniel Pedrosa nella classe 250 e G\u00e1bor Talm\u00e1csi nella classe 125.\nPer il pilota ungherese Talm\u00e1csi si \u00e8 trattato della prima vittoria nel motomondiale."}
{"id": "1985808", "revid": "857138", "url": "https://it.wikipedia.org/wiki?curid=1985808", "title": "Ruskovce", "text": "Ruskovce pu\u00f2 riferirsi a diversi toponimi della Slovacchia:"}
{"id": "1985813", "revid": "339392", "url": "https://it.wikipedia.org/wiki?curid=1985813", "title": "Aeroporto di Salerno Costa d'Amalfi", "text": ""}
{"id": "1985825", "revid": "8660", "url": "https://it.wikipedia.org/wiki?curid=1985825", "title": "Rybn\u00edk", "text": "Rybn\u00edk pu\u00f2 riferirsi a diversi toponimi:"}
{"id": "1985826", "revid": "36426", "url": "https://it.wikipedia.org/wiki?curid=1985826", "title": "Laghetto di Sassi Neri", "text": "Il laghetto di Sassi Neri \u00e8 un lago di origine mineraria situato sull'isola d'Elba, nel comune di Capoliveri, nella parte orientale della penisola del monte Calamita, in prossimit\u00e0 della costa bagnata dal canale di Piombino.\nIl lago, di acqua dolce, si \u00e8 formato per riempimento del pozzo minerario di scavo, da cui venivano estratte adularia, goethite, magnetite, pirite e tormalina. La denominazione del lago \u00e8 stata conferita proprio dalla vecchia miniera dismessa.\nLo specchio d'acqua, data la vicinanza alla costa, \u00e8 circondato da vegetazione spontanea tipica della macchia mediterranea. L'acqua del lago presenta caratteristiche sulfuree."}
{"id": "1985849", "revid": "599013", "url": "https://it.wikipedia.org/wiki?curid=1985849", "title": "Figlie di San Giuseppe di Genoni", "text": "Le Figlie di San Giuseppe di Genoni sono un istituto religioso femminile di diritto pontificio: le suore di questa congregazione, dette popolarmente \"Giuseppine\", pospongono al loro nome la sigla F.S.G.\nStoria.\nL'istituto venne fondata dal sacerdote italiano Felice Prinetti (1842-1916), della congregazione degli Oblati di Maria Vergine. Nel 1881 il suo confratello Vincenzo Gregorio Berchialla venne nominato arcivescovo di Cagliari e lo invit\u00f2 ad assumere la direzione del seminario maggiore del capoluogo sardo: nel 1888 le Suore di San Giuseppe Benedetto Cottolengo, che si occupavano delle necessit\u00e0 della cucina e del guardaroba, abbandonarono l'istituto.\nPer sopperire alla loro assenza, il Prinetti fond\u00f2 una nuova congregazione, posta sotto il patrocinio di san Giuseppe, e ne affid\u00f2 la guida a Eugenia Montixi (1845-1930). Per consentire all'istituto di svilupparsi autonomamente, Prinetti acquist\u00f2 una vasta tenuta a Genoni, presso Oristano, dove venne trasferita la casa madre delle Figlie di San Giuseppe.\nLa congregazione venne approvata dall'arcivescovo di Cagliari Paolo Maria Serci il 15 agosto 1894 e dall'arcivescovo di Oristano Francesco Zunnui il 24 ottobre 1895: divenne istituto di diritto pontificio il 4 maggio 1947.\nAttivit\u00e0 e diffusione.\nLe Figlie di San Giuseppe sono aperte a ogni necessit\u00e0 del mondo: in particolare, prestano il loro servizio nei seminari, negli asili, nelle case di cura e di riposo per anziani.\nLe suore sono presenti in Italia (soprattutto in Sardegna), in Francia, in India, in Africa (Repubblica Centrafricana, Repubblica Democratica del Congo e Gabon), in America meridionale (Argentina e Brasile). La sede generalizia \u00e8 a Oristano.\nAl 31 dicembre 2005 l'istituto contava 368 religiose in 73 case."}
{"id": "1985850", "revid": "287204", "url": "https://it.wikipedia.org/wiki?curid=1985850", "title": "Hamirpur (Uttar Pradesh)", "text": " \nHamirpur \u00e8 una suddivisione dell'India, classificata come \"municipal board\", di 32.035 abitanti, capoluogo del distretto di Hamirpur, nello stato federato dell'Uttar Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 25\u00b0 56' 60 N e 80\u00b0 9' 0 E e ha un'altitudine di 79 .\nSociet\u00e0.\nEvoluzione demografica.\nAl censimento del 2001 la popolazione di Hamirpur assommava a 32.035 persone, delle quali 17.349 maschi e 14.686 femmine. I bambini di et\u00e0 inferiore o uguale ai sei anni assommavano a 4.230, dei quali 2.259 maschi e 1.971 femmine. Infine, coloro che erano in grado di saper almeno leggere e scrivere erano 22.592, dei quali 13.441 maschi e 9.151 femmine."}
{"id": "1985853", "revid": "1305772", "url": "https://it.wikipedia.org/wiki?curid=1985853", "title": "No Matter What (T.I.)", "text": "No Matter What \u00e8 una canzone del rapper statunitense T.I. contenuta nel sesto album \"\"Paper Trail\". \u00c8 stata prodotta da Danja ed e stata pubblicata negli Stati Uniti il 29 aprile 2008 in promozione dell'album, mentre il 6 maggio \u00e8 stata pubblicata su iTunes. Non \u00e8 considerata il primo singolo ufficiale estratto dall'album, che \u00e8 invece \"Whatever You Like\"\".\nInformazioni.\nLa canzone \u00e8 caratterizzata da un ritmo piuttosto lento, abbastanza inusuale per quanto concerne lo stile dell'artista. T.I. canta di come si sia ormai risollevato dagli ultimi sfortunati eventi accadutigli, come ad esempio la condanna al carcere per il possesso illegale di armi da fuoco.\n\"\"No Matter What\" ha raggiunto la posizione n.72 nella \"Billboard Hot 100\", la n.42 nella \"Hot R&amp;B/Hip-Hop Songs\" e la n.17 nella \"Hot Rap Tracks\".\nAgli \"MTV Video Music Awards\" del 2008 ha inoltre ricevuto una nomination per la categoria \"Best Male Video\"\" (\"Migliore video maschile\"), la quale \u00e8 stata poi vinta dal \"\"With You\"\" di Chris Brown.\nVideoclip.\nIl videoclip \u00e8 stato girato ad Atlanta, in Georgia. Il 27 giugno ha debuttato sul programma \"\"FNMTV\" di \"MTV\" e il 2 luglio ha fatto invece il suo ingresso nella classifica \"106 &amp; Park\" della rete televisiva via cavo \"BET\"\".\nL'ambientazione \u00e8 molto semplice. T.I. rappa in una stanza buia, illuminata solo dalla luce di un proiettore che trasmette, su uno schermo poco distante, le immagini dei vecchi videoclip e concerti del rapper. Verso la fine del video, la stanza viene occupata da molte persone, che accerchiano T.I. mentre questi continua a cantare."}
{"id": "1985855", "revid": "599013", "url": "https://it.wikipedia.org/wiki?curid=1985855", "title": "Didier Bouvet", "text": "Biografia.\nCarriera sciistica.\nSlalomista puro originario di Abondance, Didier Bouvet esord\u00ec in Coppa del Mondo il 9 dicembre 1980 sull'impegnativo tracciato 3-Tre di Madonna di Campiglio (Italia), concludendo decimo in slalom speciale. Venne convocato per i XIV Giochi olimpici invernali di , in Jugoslavia (ora Bosnia ed Erzegovina), e onor\u00f2 la partecipazione vincendo a sorpresa. la medaglia di bronzo sempre in slalom, preceduto solo dai gemelli statunitensi Phil e Steve Mahre.\nDue anni dopo conquist\u00f2 l'unica vittoria di carriera sulle nevi di Parpan in Svizzera. L'ultimo podio, un terzo posto, lo ottenne il 21 marzo 1987 a Sarajevo piazzandosi alle spalle degli sciatori di casa Grega Benedik e Bojan Kri\u017eaj. Termin\u00f2 l'attivit\u00e0 agonistica nel marzo del 1990 con un nono posto a Veysonnaz in Svizzera.\nAltre attivit\u00e0.\nDopo il ritiro divenne editore di una rivista sportiva, \"Abondance\".\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "1985862", "revid": "94902", "url": "https://it.wikipedia.org/wiki?curid=1985862", "title": "Rudolph Virchow", "text": ""}
{"id": "1985871", "revid": "47767", "url": "https://it.wikipedia.org/wiki?curid=1985871", "title": "Salom\u00e8 con la testa del Battista (Caravaggio Madrid)", "text": "Salom\u00e8 con la testa del Battista \u00e8 un dipinto del pittore italiano Caravaggio realizzato in olio su tela (116x140 cm) nel 1609 circa. \u00c8 conservato nel Palazzo reale di Madrid (Spagna).\nStoria.\nUno dei primi biografi di Caravaggio, Giovanni Bellori, scrive nel 1672 che l'opera venne realizzata dall'artista ed inviata da Napoli al gran maestro dell'Ordine di Malta, Alof de Wignacourt, nella speranza di riottenerne il favore dopo l'espulsione dall'ordine nel 1608. Tra l'altro, per il Wignacourt, Caravaggio aveva da poco dipinto un ritratto a figura intera. L'opera ad ogni modo venne bloccata insieme alla nave che la trasportava nel porto di Napoli e pass\u00f2 di mano in una serie di collezioni di prestigio. Nel 1657 risulta essere nella collezione di Garc\u00eda de Avellaneda y Haro, conte di Castrillo e vicer\u00e9 di Napoli, il quale nel 1666 ne fece dono a re Filippo IV di Spagna che, in quanto re di Napoli, decise di lasciarla nella propria residenza locale.\nNel 1759 Carlo VII di Napoli, che regn\u00f2 in Spagna come Carlo III, port\u00f2 l'opera a Madrid, nella sua collezione privata, poich\u00e9 si trattava di uno dei suoi dipinti preferiti.\nCon lo stesso soggetto, \u00e8 attribuita a Caravaggio un'altra tela, oggi conservata nella National Gallery di Londra.\nLo studioso John Gash ha notato come lo sguardo del boia verso la testa tagliata in questo dipinto contribuisca a trasformare l'intera opera \"da spettacolo provocatorio a profonda meditazione sulla morte e sulla malevolenza umana\"."}
{"id": "1985872", "revid": "712828", "url": "https://it.wikipedia.org/wiki?curid=1985872", "title": "Shanks (personaggio)", "text": ""}
{"id": "1985874", "revid": "1954352", "url": "https://it.wikipedia.org/wiki?curid=1985874", "title": "Leggi livornine", "text": "Le leggi livornine costituivano una serie di provvedimenti legislativi emanati dal granduca di Toscana Ferdinando I de' Medici in due fasi, nel 1591 e nel 1593, al fine di richiamare a Livorno una popolazione attiva in grado di favorire lo sviluppo economico della citt\u00e0 e dell'economia marittima del Granducato di Toscana.\nMalgrado le livornine fossero originariamente rivolte anche alla citt\u00e0 di Pisa, fu soprattutto Livorno a trarne i maggiori benefici, che si estesero anche al di l\u00e0 del mero ambito economico.\nI provvedimenti per il popolamento di Livorno.\nPremesse.\nGi\u00e0 durante l'epoca pisana e nei primi anni della Repubblica di Firenze le autorit\u00e0 avevano emanato una serie di privilegi per tutti coloro che fossero venuti ad abitare a Livorno.\nNel 1548 Cosimo I de' Medici aveva garantito agli ebrei protezione dall'Inquisizione. Inoltre, con un bando del 1586 si era invitata la Nazione inglese a Livorno a condizione che non si mettesse contro i cristiani, n\u00e9 portasse merci turche. Per ringraziamento la regina Elisabetta I d'Inghilterra aveva abolito il dazio sull'allume importato dai Fiorentini.\nNel 1587 Ferdinando I, fratello di Francesco, divenne granduca di Toscana, dando un concreto impulso alla realizzazione del porto e della nuova citt\u00e0 di Livorno, destinata a divenire il principale sbocco a mare per i traffici del granducato.\nL'8 ottobre 1590 Ferdinando I eman\u00f2 una legge per incentivare la crescita demografica della citt\u00e0; si trattava di un invito a stabilirsi a Livorno, con la promessa di immunit\u00e0 per i debiti contratti e i delitti commessi precedentemente, con l'aggiunta di alcune facilitazioni per l'acquisto della casa a \"manifattori di sartie, calefati, maestri d'ascia, legnaiuoli d'ogni sorte, muratori, marangoni, scalpellini, pescatori, marinai, febri e d'ogni altro mestiero manuale fuori che braccianti e vangatori\" (queste eccezioni furono abolite nel 1592).\nLe livornine.\nIl 19 febbraio 1591, un ulteriore provvedimento con il quale \"Il Serenissimo Gran Duca di Toscana e per S.A.S. gli Molti Magnifici, et Clarissimi sigg. Luogotenenti e Consiglieri della Repubblica Fiorentina adunati ecc... considerando di quanto benefitio et comodit\u00e0 apporti alli traffichi et commercj degli Stati di S.A.S. il Porto di Livorno...\" garantivano ad esempio la cancellazione dei debiti contratti con stranieri, esenzione di tasse, l'annullamento di condanne penali (con alcune eccezioni, tra le quali l'eresia e la \"falsa moneta\") e la vendita agevolata di alloggi per chiunque si fosse trasferito nella citt\u00e0 labronica.\nIl cosiddetto \"privilegio\" del 1591 fu ampliato il 10 giugno 1593, divenendo noto come \"costituzione livornina\". La livornina era indirizzata agli ebrei e ai mercanti di \"qualsivoglia nazione\" che fossero venuti ad abitare a Livorno e a Pisa: \"Il Serenissimo Gran Duca... a tutti Voi Mercanti di qualsivoglia Nazione, Levantini, Ponentini, Spagnuoli, Portughesi, Grechi, Tedeschi, Italiani, Ebrei, Turchi, Mori, Armeni, Persiani, dicendo ad ognuno di essi salute... per il suo desiderio di accrescere l'animo a forestieri di venire a frequentare lor traffichi, merchantie nella sua diletta Citt\u00e0 di Pisa e Porto e scalo di Livorno con habitarvi, sperandone habbia a resultare utile a tutta Italia, nostri sudditi e massime a poveri...\". Tra gli aspetti pi\u00f9 importanti, essa garantiva libert\u00e0 di culto (essenzialmente per gli ebrei, restavano esclusi gli altri acattolici), di professione religiosa e politica, annullamento dei debiti e di altre condanne per almeno 25 anni, istituiva un regime doganale a vantaggio delle merci destinate all'esportazione ed assicurava la libert\u00e0 di esercitare un qualsiasi mestiere, purch\u00e9 tenessero una casa a Pisa o a Livorno.\nLe nazioni.\nLe leggi livornine, unite all'istituzione del porto franco e alla neutralit\u00e0 del porto, favorirono l'afflusso in citt\u00e0 di numerosi mercanti stranieri: greci (sebbene un primo nucleo si fosse sviluppato gi\u00e0 nel XVI secolo e fosse impiegato sulle navi dell'ordine di Santo Stefano), francesi, olandesi-alemanni, armeni, inglesi, ebrei ed altri.\nSin dal Seicento queste comunit\u00e0, dotate di propri consoli, conferirono a Livorno le caratteristiche di citt\u00e0 cosmopolita, multirazziale e multireligiosa; un cosmopolitismo artificioso, frutto di una politica finalizzata a incentivare l'interesse economico del granducato e caratterizzato da diverse limitazioni, ma che nel contesto europeo dell'epoca segn\u00f2 comunque un'apertura straordinaria.\nPer circa tre secoli, le Nazioni resero Livorno uno degli empori mercantili pi\u00f9 fiorenti del Mediterraneo e legarono il proprio nome non soltanto a istituzioni finanziarie e commerciali, palazzi e ville suburbane, ma anche alla vita politica e sociale della citt\u00e0, nonch\u00e9 ad opere di pubblica utilit\u00e0 e di beneficenza, come teatri, asili e scuole.\nPer il territorio, la loro presenza determin\u00f2 l'apertura di spazi cimiteriali e luoghi di culto nazionali.\nSin dall'inizio del XVII secolo diverse comunit\u00e0 cattoliche di rito latino ebbero un punto di riferimento nella chiesa della Madonna, ubicata sulla via omonima. In adiacenza i greci di rito bizantino eressero la chiesa della Santissima Annunziata, mentre un secolo pi\u00f9 tardi, anche gli armeni ebbero il permesso di costruire il proprio luogo di culto lungo la via della Madonna.\nGrazie ai privilegi delle Livornine, gi\u00e0 nel Seicento gli ebrei poterono disporre di un cimitero e di una sinagoga; la comunit\u00e0 non fu confinata in un ghetto, ma si insedi\u00f2 essenzialmente alle spalle del duomo, dove sorsero alcuni tra gli edifici pi\u00f9 alti della citt\u00e0.\nI cristiani acattolici, invece, dovettero scontrarsi con le severe disposizioni dell'inquisizione, in quanto l'unico culto cristiano riconosciuto lecito era quello cattolico. Per questo, per molto tempo, non poterono realizzare i propri cimiteri; il primo cimitero acattolico-protestante fu quello degli inglesi, che per molti anni non pot\u00e9 essere recintato o caratterizzato da sepolcri monumentali.\nAnalogamente, anche la costruzione di chiese ortodosse e protestanti fu a lungo contrastata dal clero cattolico. Tuttavia, nella seconda met\u00e0 del Settecento, grazie alle pressioni delle autorit\u00e0 civili e diplomatiche, fu autorizzata la costruzione della prima chiesa acattolica di tutta la Toscana, la chiesa greco-ortodossa della Santissima Trinit\u00e0, la quale per\u00f2 non poteva avere un campanile e non doveva essere riconoscibile dalla via pubblica. Di l\u00ec a poco anche i protestanti poterono realizzare le prime umili cappelle.\nL'ultimo significativo capitolo delle Nazioni si ebbe intorno alla met\u00e0 dell'Ottocento, quando gli acattolici-protestanti inglesi, scozzesi e della Congregazione olandese alemanna (che all'epoca riuniva soprattutto svizzeri e tedeschi) poterono finalmente edificare vere e proprie chiese, di foggia e dimensioni adeguate all'importanza conseguita dalle rispettive comunit\u00e0.\nGli anni successivi all'unificazione sancirono il declino delle nazioni.\nL'abolizione del porto franco, attuata nel 1868, e la crisi economica che si ripercosse sulla citt\u00e0 verso la fine dell'Ottocento, causarono la partenza di molti mercanti e la perdita di visibilit\u00e0 della maggior parte di quei beni legati alla loro memoria.\nNel periodo compreso tra le due guerre mondiali furono smantellati alcuni cimiteri storici, mentre nei primi anni quaranta, durante il regime fascista, fu autorizzata la demolizione della chiesa greco-ortodossa della Santissima Trinit\u00e0. Questo patrimonio fu ulteriormente ridimensionato a causa degli eventi bellici e della successiva ricostruzione, quando la storia delle Nazioni fu in parte dimenticata."}
{"id": "1985876", "revid": "339392", "url": "https://it.wikipedia.org/wiki?curid=1985876", "title": "Costituzione Livornina", "text": ""}
{"id": "1985878", "revid": "838137", "url": "https://it.wikipedia.org/wiki?curid=1985878", "title": "Batang Hari", "text": "Batang Hari (o semplicemente Hari) \u00e8 il pi\u00f9 lungo fiume dell'isola di Sumatra, Indonesia.\nNasce dagli altopiani di Minangkabau, nella provincia di Sumatra Occidentale, e attraversa tutta l'isola fino alla costa orientale, sfociando nel Mar Cinese Meridionale. La citt\u00e0 di Jambi, capitale della provincia omonima, si trova alla foce del Batang Hari.\nIl fiume ha un bacino idrografico di 40.000\u00a0km\u00b2, una lunghezza di 600\u00a0km e grandi quantit\u00e0 di acqua durante tutto l'anno; la sua portata media \u00e8 di circa 1.500\u00a0m\u00b3/s."}
{"id": "1985879", "revid": "1457847", "url": "https://it.wikipedia.org/wiki?curid=1985879", "title": "Arbitro internazionale di scacchi", "text": "Arbitro internazionale di scacchi \u00e8 un titolo riconosciuto dalla FIDE (\"Federazione Internazionale degli scacchi\") a persone che si sono dimostrate capaci di dirigere importanti tornei o altre competizioni di scacchi.\nL'arbitro ha il compito di assicurare che le leggi e i regolamenti stabiliti dalla FIDE siano rispettati. Il titolo \u00e8 stato istituito nel 1951, ed \u00e8 riconosciuto a vita.\nIl regolamento per l'assegnazione del titolo \u00e8 stabilito dalla sezione B.06.4 del \"FIDE Handbook\" (Manuale della FIDE). Oltre ad una approfondita conoscenza dei regolamenti ed una comprovata imparzialit\u00e0, viene richiesta la conoscenza di una delle lingue ufficiali della FIDE ed una precedente esperienza di arbitro in importanti competizioni scacchistiche.\nArbitri internazionali italiani.\nAll'ottobre 2018 la FIDE riconosce i seguenti arbitri internazionali italiani:"}
{"id": "1985880", "revid": "765341", "url": "https://it.wikipedia.org/wiki?curid=1985880", "title": "Volfango Giorgio Federico del Palatinato-Neuburg", "text": "Biografia.\nDal momento che il fratello maggiore Giovanni Guglielmo, in condizione di primogenito avrebbe assunto il trono paterno, Volfango Giorgio venne avviato alla carriera ecclesiastica. Ricevette gli ordini dall'Arcivescovo di Colonia e venne destinato alla sede episcopale di Breslavia, ma mor\u00ec prima di essere ufficialmente prescelto a tale sede. La sua carica venne passata al fratello Francesco Luigi. Volfango Guglielmo era anche fratello di Eleonora Maddalena Teresa, la quale aveva sposato l'Imperatore Leopoldo I d'Asburgo.\nVenne sepolto nella chiesa di Neuburg, presso il Danubio."}
{"id": "1985882", "revid": "1305772", "url": "https://it.wikipedia.org/wiki?curid=1985882", "title": "Amandla", "text": "Amandla \u00e8 una parola xhosa e zulu che significa \"potere\".\nPu\u00f2 inoltre riferirsi a:"}
{"id": "1985883", "revid": "986213", "url": "https://it.wikipedia.org/wiki?curid=1985883", "title": "Elisabetta Albertina di Anhalt-Bernburg", "text": "Biografia.\nEra figlia di Carlo Federico di Anhalt-Bernburg, principe di Anhalt-Bernburg dal 1718 al 1721, e di Sofia Albertina di Solms-Sonnenwalde.\nVenne data in sposa a G\u00fcnther I di Schwarzburg-Sondershausen, figlio ed erede di Cristiano Guglielmo di Schwarzburg-Sondershausen, principe di Schwarzburg-Sondershausen. Il matrimonio, che sanciva l'unione tra le dinastie Ascanidi e Schwarzburg, venne celebrato a Bernburg il 2 ottobre 1712.\nNel 1721 il legame tra le due famiglie venne nuovamente rinsaldato con il matrimonio tra la sorella di Elisabetta, Carlotta Sofia di Anhalt-Bernburg, e il fratello di G\u00fcnther Augusto di Schwarzburg-Sondershausen.\nCon la morte del suocero, nel 1721, Elisabetta Albertina divenne principessa di Schwarzburg-Sondershausen, contessa di Hohnstein, signora di Sondershausen, Arnstadt e Leutenberg, titoli che mantenne fino alla morte del marito avvenuta il 28 novembre 1740 a Sondershausen.\nL'unione fu per\u00f2 priva di figli e i domini di G\u00fcnther XLIII passarono ai suoi fratelli: dapprima a Enrico e, alla sua morte senza eredi, ad Augusto di Schwarzburg-Sondershausen e ai suoi discendenti."}
{"id": "1985884", "revid": "287204", "url": "https://it.wikipedia.org/wiki?curid=1985884", "title": "Noida", "text": " \nNoida (ufficialmente NOIDA, acronimo di New Okhla Industrial Development Area) \u00e8 una suddivisione dell'India, classificata come \"census town\", di 293.908 abitanti, capoluogo del distretto di Gautam Buddha Nagar, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\n\u00c8 sede del circuito che ha ospitato in passato il Gran Premio di Formula 1 dell'India.\nGeografia fisica.\nLa citt\u00e0 \u00e8 situata a 28\u00b0 35' 26 N e 77\u00b0 19' 48 E ed \u00e8 in pratica un sobborgo sud-orientale di Delhi.\nSociet\u00e0.\nEvoluzione demografica.\nAl censimento del 2001 la popolazione di Noida era di 293.908 persone, delle quali 162.306 maschi e 131.602 femmine. I bambini di et\u00e0 inferiore o uguale ai sei anni assommavano a 39.915, dei quali 22.198 maschi e 17.717 femmine. Infine, coloro che erano in grado di saper almeno leggere e scrivere erano 199.854, dei quali 119.876 maschi e 79.978 femmine."}
{"id": "1985885", "revid": "110157", "url": "https://it.wikipedia.org/wiki?curid=1985885", "title": "Cattedrale di Lucciana", "text": "L'ex cattedrale di Santa Maria Assunta detta La Canonica (in corso \"Cattedrala di Santa Maria Assunta\" o \"A Canonica\", in francese \"Cath\u00e9drale Sainte-Marie-de-l'Assomption de Lucciana\" o \"Eglise de la Canonica\") \u00e8 un edificio religioso situato a Lucciana, comune francese della Corsica. \nDal 1886 \u00e8 stato dichiarata monumento storico dallo stato francese.\nStoria.\nLa chiesa fu costruita nell'anno 1119. Questo edificio presenta diverse analogie, oltre che con la vicina san Parteo, con un gruppo di chiese della Lucchesia, comprendenti fra le altre il San Pietro di Valdottavo, la Santa Maria Assunta a Piazza di Brancoli e due chiese dell'Anglona nel nordest della Sardegna: San Nicola di Silanos a Sedini (ante 1122) e San Giovanni a Viddalba\nLe chiese succitate hanno in comune il fatto che sono a tre navate, la presenza delle buche pontaie a vista nel paramento murario, le monofore allungate e fortemente strombate, i pilastri al posto delle colonne e la presenza degli oculi in facciata."}
{"id": "1985888", "revid": "767487", "url": "https://it.wikipedia.org/wiki?curid=1985888", "title": "Viljevo", "text": " Viljevo \u00e8 un comune della Croazia di 2.396 abitanti della Regione di Osijek e della Baranja."}
{"id": "1985889", "revid": "203463", "url": "https://it.wikipedia.org/wiki?curid=1985889", "title": "Arbitro Internazionale (scacchi)", "text": ""}
{"id": "1985891", "revid": "110157", "url": "https://it.wikipedia.org/wiki?curid=1985891", "title": "Vi\u0161kovci", "text": " Vi\u0161kovci \u00e8 un comune della Croazia di 2.396 abitanti della Regione di Osijek e della Baranja."}
{"id": "1985892", "revid": "339392", "url": "https://it.wikipedia.org/wiki?curid=1985892", "title": "Wolfgang Giorgio Federico del Palatinato", "text": ""}
{"id": "1985895", "revid": "101175", "url": "https://it.wikipedia.org/wiki?curid=1985895", "title": "Toshihisa Kuzuhara", "text": "Anche suo fratello, Hiroaki Kuzuhara, corre come pilota professionista.\nCarriera.\nIl suo esordio nel motomondiale \u00e8 avvenuto nel 2001, correndo in qualit\u00e0 di wild card il Gran Premio del Pacifico svoltosi in Giappone. Dopo aver partecipato alle stesse condizioni anche negli anni successivi, nella stagione 2005 gareggia l'annata completa, nella classe 125 in sella ad una Honda, giungendo al 21\u00ba posto assoluto in classifica."}
{"id": "1985896", "revid": "767487", "url": "https://it.wikipedia.org/wiki?curid=1985896", "title": "Vladislavci", "text": " Vladislavci \u00e8 un comune della Croazia di 2.124 abitanti della Regione di Osijek e della Baranja."}
{"id": "1985897", "revid": "599013", "url": "https://it.wikipedia.org/wiki?curid=1985897", "title": "Arthuro Henrique Bernhardt", "text": "Carriera.\nClub.\nArthuro comincia a giocare a calcio con le giovanili del Crici\u00fama Esporte Clube in Brasile, per poi passare subito al Middlesbrough in Inghilterra notato dai suoi talent-scout. \nNella terra d'Albione non riesce per\u00f2 a trovare spazio e nel 2003 dopo 3 anni senza presenze si accasa in Spagna nel Racing Santander dove in sole sette presenze realizza 3 gol in Primera Divisi\u00f3n. Questo gli provoca l'interessamento da parte dello Sporting Gij\u00f3n (Segunda Divisi\u00f3n) dove approda la stagione seguente realizzando 6 gol in 25 presenze.\nDurante l'estate alla porta del club di Gij\u00f3n bussa il Deportivo Alav\u00e9s che lo acquista diventando la terza squadra spagnola di Arthuro in tre stagioni.\nNel primo anno colleziona solo 6 presenze e nessun gol mentre nella seconda stagione sigla 6 gol in 23 presenze.\nPer la stagione 2007-2008 il Deportivo decide di mandarlo in prestito al C\u00f3rdoba dove si ambienta bene e in Segunda Divisi\u00f3n realizza 10 gol (suo record personale) in 34 presenze.\nNell'estate 2008 \u00e8 acquistato dallo Steaua Bucarest.\nNell'estate 2009 passa due mesi in prova al Flamengo prima di tornare in Spagna acquistato dal Celta Vigo. Nel gennaio 2010 passa all'Al Dhafra, negli Emirati Arabi Uniti. In estate viene acquistato dai portoghesi dell'Uniao Leiria. Il 13 gennaio 2011 torna in patria, acquistato dall'Avai. Dopo poche partite si trasferisce in Malaysia nel Johor."}
{"id": "1985899", "revid": "179980", "url": "https://it.wikipedia.org/wiki?curid=1985899", "title": "Arthuro", "text": ""}
{"id": "1985900", "revid": "110157", "url": "https://it.wikipedia.org/wiki?curid=1985900", "title": "Vuka", "text": " Vuka \u00e8 un comune della Croazia di 1.312 abitanti della Regione di Osijek e della Baranja."}
{"id": "1985907", "revid": "47767", "url": "https://it.wikipedia.org/wiki?curid=1985907", "title": "Salom\u00e8 con la testa del Battista (Caravaggio Londra)", "text": "Salom\u00e8 con la testa del Battista \u00e8 un dipinto di Caravaggio realizzato in olio su tela (91x106 cm) tra il 1607 e il 1610. \u00c8 conservato nella National Gallery di Londra.\nStoria.\nL'opera, che si trovava in collezione privata francese, fu scoperta e attribuita a Caravaggio da Roberto Longhi nel 1959. Fu acquistata dalla National Gallery nel 1970, per la cifra di 100.000 Sterline dalla collezione Allnatt, su indicazione del celebre critico Sir Denis Mahon, bench\u00e9 parte della critica la ritenesse opera di allievi.\nCon lo stesso soggetto, \u00e8 attribuita a Caravaggio un'altra tela, oggi conservata nel Palazzo reale di Madrid (Spagna). Narra il biografo Bellori, che Caravaggio, durante il suo ultimo soggiorno a Napoli, dipinse una tela di questo soggetto, \u00abuna mezza figura di Erodiade con la testa di san Giovanni nel bacino\u00bb, che invi\u00f2 a Malta allo scopo di riappacificarsi con il Gran Maestro dell'Ordine dei Cavalieri di Malta, poco prima del viaggio per Roma durante il quale mor\u00ec. A motivo della gamma cromatica estremamente ridotta di quest'opera, e del suo scarso grado di finitura, tipici delle opere pi\u00f9 estreme del maestro, parte della critica ritiene verosimile che la versione di Londra sia quella citata dal Bellori. Altri, rilevando come il modello utilizzato per il carnefice sia lo stesso che pos\u00f2 per la Flagellazione di Cristo, ora al Museo nazionale di Capodimonte e in origine dipinta per la chiesa di San Domenico Maggiore, durante il primo soggiorno napoletano, ritengono che l'opera sia ascrivibile a questo periodo."}
{"id": "1985908", "revid": "1543377", "url": "https://it.wikipedia.org/wiki?curid=1985908", "title": "Stazione sperimentale carta, cartoni e paste per carta", "text": "La Stazione sperimentale carta, cartoni e paste per carta (SSCCP) \u00e8 una azienda speciale della Camera di commercio di Milano con sede nella stessa citt\u00e0, in piazza Leonardo da Vinci 16.\nDal 1\u00ba ottobre 2011 la Stazione, le altre tre stazioni sperimentali presenti a Milano e la ex Azienda speciale Innovhub, confluiscono nell'azienda speciale Innovhub Stazioni sperimentali per l'industria (ISSI).\nLa legittimit\u00e0 giuridica della costruzione \"ad hoc\" delle Aziende speciali, quali soggetti giuridici nei quali far confluire direttamente i dipendenti delle soppresse Stazioni Sperimentali \u00e8 stata rigettata dalla sentenza pronunciata il 5 aprile 2013 dal Giudice del lavoro del Tribunale di Nocera Inferiore, nel ricorso presentato dai dipendenti della sede periferica della SSICA situata ad Angri, nei confronti della CCIAA di Parma. Accertati e dichiarati trasferiti \"ope legis\" i rapporti di lavoro subordinato a tempo indeterminato, intercorrenti tra i ricorrenti e la soppressa Stazione Sperimentale SSICA, alla Camera di Commercio di Parma, a decorrere dall'entrata in vigore del D.L. 31.05.2010 n.78.\nScopo della SSCCP \u00e8 la ricerca scientifica applicata al settore cartario e cartotecnico.\nStruttura.\nLa struttura della SSCCP si articola nei moduli cos\u00ec denominati:\nAttivit\u00e0.\nLe attivit\u00e0 svolte dalla SSCCP si possono raggruppare in:\nVoci correlate.\nAltre stazioni sperimentali dell'azienda speciale Innovhub:"}
{"id": "1985910", "revid": "599013", "url": "https://it.wikipedia.org/wiki?curid=1985910", "title": "Abram Nteo", "text": "Carriera.\nHa partecipato con la nazionale di calcio del Sudafrica alle Olimpiadi di Sydney 2000."}
{"id": "1985957", "revid": "729019", "url": "https://it.wikipedia.org/wiki?curid=1985957", "title": "James Stewart, I duca di Richmond", "text": "Egli era, inoltre, il cugino di re Carlo I Stuart\nBiografia.\nGiovinezza.\nNacque il 6 aprile 1612 da Esm\u00e9 Stewart, III duca di Lennox e da Katherine Clifton.\nJames Stewart eredit\u00f2 il ducato di Lennox alla morte di suo padre (30 giugno 1624) e divenne membro dell'Ordine della Giarrettiera nel 1633.\nMatrimonio.\nIl 3 agosto 1637 spos\u00f2 Mary Villiers, sorella di George Villiers, duca di Buckingham e consigliere del re d'Inghilterra Carlo I Stuart durante i suoi anni giovanili.\nDucato di Richmond.\nIl ducato di Richomnd pass\u00f2 in mano scozzese nel 1613 quando Ludovic Stewart, II duca di Lennox fu creato dal Re \"Conte di Richmond\". Dieci anni pi\u00f9 tardi, nel 1623, fu elevato al titolo di Duca di Richmond dal momento che aveva ottenuto da re Giacomo I Stuart Cobham Hall ed il feudo di Cobham, nel Kent, che divenne la principale residenza di famiglia.\nIncarichi a Corte.\nCugino del re Carlo I, fu suo consigliere privato e membro di spicco del partito realista durante la guerra civlie inglese: tra il 1641 e il 1642 ricopr\u00ec l'incarico di Lord Warden of the Cinque Ports. L'anno seguente visse diversi mesi in esilio.\nUltimi anni e morte.\nTornato in Inghilterra, partecip\u00f2 alla difesa della citt\u00e0 in nome del Re.\nMor\u00ec il 30 marzo 1655 all'et\u00e0 di quarantadue anni e venne sepolto nella abbazia di Westminster, a Londra.\nDiscendenza.\nDal matrimonio tra Lord James e Mary Villiers nacquero:"}
{"id": "1985959", "revid": "36426", "url": "https://it.wikipedia.org/wiki?curid=1985959", "title": "Laghetto delle Conche", "text": "Il laghetto delle Conche \u00e8 un lago di origine mineraria situato sull'isola d'Elba a nord di Rio Marina, nel cuore del Parco minerario dell'Isola d'Elba.\nLo specchio d'acqua si \u00e8 formato presso uno dei pozzi di scavo delle miniere di Rio Albano, dove venivano estratte ematite, pirite, siderite e limonite.\nIl lago si caratterizza per la particolare colorazione dell'acqua, che risulta diffusamente rossa con riflessi violacei in prossimit\u00e0 delle sponde, dove sono presenti elevate concentrazioni di elementi contenenti ferro."}
{"id": "1985966", "revid": "287204", "url": "https://it.wikipedia.org/wiki?curid=1985966", "title": "Hardoi", "text": " \nHardoi \u00e8 una suddivisione dell'India, classificata come \"municipal board\", di 112.474 abitanti, capoluogo del distretto di Hardoi, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 27\u00b0 25' 0 N e 80\u00b0 7' 0 E e ha un'altitudine di 133 .\nSociet\u00e0.\nEvoluzione demografica.\nAl censimento del 2001 la popolazione di Hardoi assommava a 112.474 persone, delle quali 59.877 maschi e 52.597 femmine. I bambini di et\u00e0 inferiore o uguale ai sei anni assommavano a 14.282, dei quali 7.499 maschi e 6.783 femmine. Infine, coloro che erano in grado di saper almeno leggere e scrivere erano 81.576, dei quali 46.012 maschi e 35.564 femmine."}
{"id": "1985979", "revid": "1745361", "url": "https://it.wikipedia.org/wiki?curid=1985979", "title": "Scrittura tecnica", "text": "La scrittura tecnica \u00e8 una forma di comunicazione tecnica, un tipo di scrittura formale utilizzata in diversi campi, tra cui informatica, chimica, industria aerospaziale, robotica, finanza, elettronica di consumo e biotecnologia.\nUna scrittura tecnica efficace traduce il gergo specialistico, presentando le informazioni utili in modo chiaro e facilmente comprensibile per il pubblico a cui sono rivolte. Una scrittura tecnica inefficace, d'altro canto, crea spesso gergo tecnico non necessario, originando confusione e incomprensione nel lettore. \nGli scrittori tecnici spesso lavorano nei settori di Sviluppo delle Informazioni, Documentazione Tecnica o Pubblicazioni Tecniche. In alcune organizzazioni, ad esempio, gli scrittori tecnici sono definiti come Specialisti dello sviluppo delle informazioni, Esperti di documentazione, Tecnici di documentazione oppure Specialisti dello sviluppo di Contenuti Tecnici. \nGli scrittori tecnici spiegano idee complesse a un pubblico esperto e non; ci\u00f2 comprende ad esempio spiegare a un programmatore come utilizzare una libreria software, o illustrare a un utente come far funzionare il telecomando della televisione. Gli scrittori tecnici raccolgono le informazioni sia da documenti preesistenti sia da esperti in materia, che sono coloro che padroneggiano l'argomento su cui lo scrittore tecnico sta lavorando. Gli scrittori tecnici non sono necessariamente esperti in materia, a meno che non scrivano su come creare un buon documento tecnico.\nLa produzione e distribuzione delle informazioni tecniche \u00e8 il compito di lavoratori che operano in diverse posizioni e in diversi campi. Uno scrittore tecnico deve possedere ottime competenze linguistiche e deve comprendere le evolute convenzioni della comunicazione tecnica moderna. Perch\u00e9 i documenti tecnici siano utili, i lettori devono capire ed eseguire le istruzioni senza bisogno di decodificare una prosa verbosa e ambigua.\nEsempio di un progetto di scrittura tecnica.\nPer scrivere una ricetta uno scrittore tecnico deve considerare:\nUna volta che lo scrittore tecnico avr\u00e0 stabilito che la ricetta \u00e8 scritta sul retro di un tovagliolo ma \u00e8 parzialmente illeggibile e che quindi sar\u00e0 necessario interrogare l'esperto in materia, in questo caso il cuoco che ha creato la ricetta; che il pubblico \u00e8 formato da persone comuni e che dovr\u00e0 modificare lo stile di conseguenza e sostituire o spiegare parole quali \u201ctortiera apribile\u201d e \u201cfrullatore a immersione\u201d, la prima stesura della ricetta \u00e8 pronta. Questa passa alla correzione tecnica fatta dal cuoco, che segnala correzioni tecniche (ad es. cuocere a 350 e non a 325 gradi). Lo scrittore, poi, prepara una versione finale della ricetta che passa al controllo linguistico per assicurare la correttezza grammaticale delle istruzioni; dopodich\u00e9 il cuoco o qualsiasi altro soggetto interessato al progetto revisiona un'ultima volta la ricetta, che \u00e8 poi pronta per essere stampata o pubblicata su un sito Internet.\nStoria.\nLe origini della scrittura tecnica si fanno variamente risalire agli antichi greci, ma comunque gi\u00e0 dal medioevo vi sono i vari manuali della mercatura, atti notarili, atti giuridici in genere e delibere amministrative che seguono i dettami del linguaggio tecnico. Di certo una forte tendenza verso questa disciplina, almeno per la tecnologia, si manifesta a partire dalla Prima Guerra Mondiale: manuali sull'uso delle armi, documentazione militare.\nNel 1953 sulla costa orientale degli Stati Uniti nascono due organizzazioni con il compito di migliorare la pratica della comunicazione tecnica: la Society of Technical Writers (Societ\u00e0 degli Scrittori Tecnici) e la Association of Technical Writers and Editors (Associazione degli Scrittori ed Editori Tecnici). Queste due organizzazioni si fondono nel 1957 per formare la Society of Technical Writers and Editors (Societ\u00e0 degli Scrittori ed Editori Tecnici), un predecessore della odierna Society for Technical Communication (STC) (Societ\u00e0 per la Comunicazione Tecnica).\nComunicare con il pubblico.\nLa scrittura tecnica \u00e8 un mezzo di comunicazione che trasmette specifiche informazioni a un pubblico ben definito per un motivo preciso; molto spesso si tratta di esporre contenuti scientifici o tecnici che hanno a che fare con le scienze. \nLa scrittura tecnica traduce concetti tecnici complicati in un linguaggio semplice in modo da permettere a uno specifico utente o utenti di portare a termine un compito preciso in un modo preciso; quindi l'analisi del pubblico \u00e8 un elemento fondamentale in tutti i tipi di scrittura tecnica. \nUna scrittura tecnica di qualit\u00e0 richiede in genere una persona specificamente formata come scrittore tecnico. Una comunicazione efficace, infatti, richiede la capacit\u00e0 di produrre contenuti, linguaggio, formati e quant'altro di qualit\u00e0, e per presentare contenuti appropriati uno scrittore deve aver chiaro il pubblico e lo scopo del testo.\nAvanzamento professionale.\nI gradini della carriera professionale di uno scrittore tecnico sono pochi. Uno scrittore tecnico pu\u00f2, infatti, diventare uno Scrittore tecnico senior, che coordina progetti pi\u00f9 complessi oppure un piccolo gruppo di lavoro; per poi passare al grado di Direttore della documentazione, che coordina pi\u00f9 progetti e team allo stesso tempo. Solo pochi scrittori tecnici acquisiscono una competenza specifica in un ambito tecnico specifico e passano negli ambiti pertinenti, quali ad esempio Qualit\u00e0 del software o Analisi aziendale.\nProdotti.\nLa scrittura tecnica \u00e8 generalmente associata alle Guide in linea e ai manuali d'uso; per\u00f2 ci sono altri contenuti tecnici creati dagli scrittori tecnici, tra cui:"}
{"id": "1985986", "revid": "287204", "url": "https://it.wikipedia.org/wiki?curid=1985986", "title": "Hathras", "text": " \nHathras \u00e8 una suddivisione dell'India, classificata come \"municipal board\", di 123.243 abitanti, capoluogo del distretto di Hathras, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 27\u00b0 36' 0 N e 78\u00b0 2' 60 E e ha un'altitudine di 184 .\nSociet\u00e0.\nEvoluzione demografica.\nAl censimento del 2001 la popolazione di Hathras assommava a 123.243 persone, delle quali 65.908 maschi e 57.335 femmine. I bambini di et\u00e0 inferiore o uguale ai sei anni assommavano a 17.630, dei quali 9.418 maschi e 8.212 femmine. Infine, coloro che erano in grado di saper almeno leggere e scrivere erano 73.595, dei quali 43.176 maschi e 30.419 femmine."}
{"id": "1986018", "revid": "1573940", "url": "https://it.wikipedia.org/wiki?curid=1986018", "title": "Chrysoperla mediterranea", "text": "Chrysoperla mediterranea , \u00e8 un insetto dell'ordine dei Neurotteri (famiglia Chrysopidae) diffuso nel bacino del Mediterraneo.\nDescrizione.\n\"C. mediterranea\" somiglia molto a \"Chrysoperla carnea\", da cui si differenzia per la forma delle ali leggermente pi\u00f9 appuntita, e per il colore della livrea, di un verde pi\u00f9 scuro rispetto a quello della congenere.\nNonostante le notevoli somiglianze le due specie hanno richiami di accoppiamento dissimili per cui individui di una specie non rispondono alle vibrazioni emesse dall'altra specie .\nDistribuzione e habitat.\nLa specie \u00e8 presente in Europa meridionale, in Nord Africa e in Medio oriente. In Italia la sua presenza \u00e8 limitata a Sardegna e Sicilia.\nPredilige i boschi di conifere."}
{"id": "1986027", "revid": "287204", "url": "https://it.wikipedia.org/wiki?curid=1986027", "title": "Orai", "text": " \nOrai \u00e8 una suddivisione dell'India, classificata come \"municipal board\", di 139.444 abitanti, capoluogo del distretto di Jalaun, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 25\u00b0 58' 60 N e 79\u00b0 28' 0 E e ha un'altitudine di 130 .\nSociet\u00e0.\nEvoluzione demografica.\nAl censimento del 2001 la popolazione di Orai assommava a 139.444 persone, delle quali 74.974 maschi e 64.470 femmine. I bambini di et\u00e0 inferiore o uguale ai sei anni assommavano a 17.078, dei quali 9.126 maschi e 7.952 femmine. Infine, coloro che erano in grado di saper almeno leggere e scrivere erano 97.386, dei quali 57.246 maschi e 40.140 femmine."}
{"id": "1986029", "revid": "287204", "url": "https://it.wikipedia.org/wiki?curid=1986029", "title": "Fluyt", "text": "Il fluyt (), anche fluit o flute (es. \"filibote\"), \u00e8 un tipo di veliero originariamente creato e pensato per il trasporto marittimo. Originario dei Paesi Bassi nel XVI secolo, il vascello era disegnato per facilitare il viaggio transoceanico con la massima capienza. La nave era economica in modo da poter essere costruita in gran numero; solitamente trasportava dai 12 ai 15 cannoni, ma rimaneva comunque un facile bersaglio per i pirati. Tuttavia, il \"fluyt\" fu un fattore significativo nel XVII secolo per la crescita dell'impero olandese.\nDesign della nave.\nIl design dei \"fluyt\" standard minimizzava o annullava completamente l'armamento per ampliare al massimo la capacit\u00e0 di carico. Allo stesso tempo rendeva particolare la nave ornandola d'oro e di mosaici. Questa nave era accreditata nei Paesi Bassi per il commercio internazionale e venne largamente usata dalla Compagnia Olandese delle Indie Orientali nel XVII e XVIII secolo. Tuttavia, era tale la popolarit\u00e0 dell'affidabile (ed economico) \"fluyt\" che vennero presto realizzati progetti simili da nazioni rivali dell'Olanda: l'Impero spagnolo se ne serv\u00ec ampiamente, mentre gli inglesi iniziarono a produrre \"fluyt\" nel tardo XVII secolo dopo il grande successo riscosso dai legni sottratti agli olandesi durante le guerre anglo-olandesi (i mercanti inglesi, almeno per tutto il Seicento, ricorsero spesso anche al nolo di \"fluyt\" prodotti in Olanda).\nIl design dei \"fluyt\" era molto simile a quello dei primi galeoni.&lt;br&gt;\nQueste navi pesavano tipicamente sulle 200-300 tonnellate ed erano lunghe approssimativamente 80 piedi di lunghezza. La forma a pera e la chiglia piatta della nave servivano per stipare la maggior parte del carico (500-600 tonnellate) sotto la linea di galleggiamento. In parte, questo design era un metodo per evitare le alte tasse dei danesi nel passaggio di \u00d8resund, dal momento che questi ritenevano la linea di galleggiamento il termine della stiva principale. Il \"fluyt\" aveva due o tre alberi con vele quadre. Gli alberi erano molto pi\u00f9 grandi di quelli dei galeoni per permettere una maggiore velocit\u00e0. A quei tempi i \"fluyt\" venivano anche armati e servivano come navi da scorta o ausiliarie, il che era pratica comune nel Baltico."}
{"id": "1986036", "revid": "299089", "url": "https://it.wikipedia.org/wiki?curid=1986036", "title": "Kamma", "text": ""}
{"id": "1986037", "revid": "1568601", "url": "https://it.wikipedia.org/wiki?curid=1986037", "title": "Monte Makushin", "text": "Il Monte Makushin \u00e8 uno stratovulcano posto nella parte settentrionale dell'Isola di Unalaska nelle Aleutine.\nIl vulcano ha una forma troncata in sommit\u00e0 per via di un'ampia caldera di circa 3\u00a0km di diametro che contiene un piccolo cono di scorie pi\u00f9 altri crateri minori e fumarole. La sommit\u00e0 \u00e8 coperta da ghiacci perenni per pi\u00f9 di 40\u00a0km\u00b2 di estensione e da qui si dipartono numerosi ghiacciai che arrivano fino a 305 .\nCollegamenti esterni.\nAlaska Volcano Observatory, USGS"}
{"id": "1986039", "revid": "290948", "url": "https://it.wikipedia.org/wiki?curid=1986039", "title": "Relazione di Lewis", "text": ""}
{"id": "1986058", "revid": "287204", "url": "https://it.wikipedia.org/wiki?curid=1986058", "title": "Jaunpur", "text": " \nJaunpur \u00e8 una suddivisione dell'India, classificata come \"municipal board\", di 159.996 abitanti, capoluogo del distretto di Jaunpur, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 25\u00b0 43' 60 N e 82\u00b0 40' 60 E e ha un'altitudine di 81 .\nSociet\u00e0.\nEvoluzione demografica.\nAl censimento del 2001 la popolazione di Jaunpur assommava a 159.996 persone, delle quali 84.179 maschi e 75.817 femmine. I bambini di et\u00e0 inferiore o uguale ai sei anni assommavano a 22.517, dei quali 11.772 maschi e 10.745 femmine. Infine, coloro che erano in grado di saper almeno leggere e scrivere erano 104.170, dei quali 60.097 maschi e 44.073 femmine."}
{"id": "1986068", "revid": "228587", "url": "https://it.wikipedia.org/wiki?curid=1986068", "title": "Les ann\u00e9es fac", "text": ""}
{"id": "1986072", "revid": "287204", "url": "https://it.wikipedia.org/wiki?curid=1986072", "title": "Ganjam", "text": " \nGanjam \u00e8 una citt\u00e0 dell'India di 11.312 abitanti, situata nel distretto di Ganjam, nello stato federato dell'Orissa. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 19\u00b0 19' 0 N e 84\u00b0 46' 60 E e ha un'altitudine di 26 .\nSociet\u00e0.\nEvoluzione demografica.\nAl censimento del 2001 la popolazione di Ganjam assommava a 11.312 persone, delle quali 5.819 maschi e 5.493 femmine. I bambini di et\u00e0 inferiore o uguale ai sei anni assommavano a 1.206, dei quali 654 maschi e 552 femmine. Infine, coloro che erano in grado di saper almeno leggere e scrivere erano 8.389, dei quali 4.932 maschi e 3.457 femmine."}
{"id": "1986083", "revid": "228587", "url": "https://it.wikipedia.org/wiki?curid=1986083", "title": "Big Fun", "text": ""}
{"id": "1986084", "revid": "104265", "url": "https://it.wikipedia.org/wiki?curid=1986084", "title": "Luigi Ferraresso", "text": "Vita.\nInsegnante alle scuole elementari dal 1962 al 1998, \u00e8 stato docente di \"Pedagogia generale e identit\u00e0, compiti e programmazione dell'insegnamento della religione cattolica\" all'Istituto superiore di scienze religiose di Padova.\nDa qualche anno \u00e8, inoltre, docente di Didattica dell'I.R.C. alla Facolt\u00e0 Teologica dell'Italia Settentrionale, rappresentante dei docenti nel Consiglio dell'Istituto Superiore di Scienze religiose di Padova e membro della Consulta per la pastorale scolastica della Diocesi di Padova.\nIdeatore del concorso internazionale \"scarpetta d'oro\", concorso riservato agli illustratori per l'infanzia, e del concorso internazionale \"L'O di Giotto\", concorso riservato agli illustratori per l'infanzia sul tema religioso."}
{"id": "1986085", "revid": "986213", "url": "https://it.wikipedia.org/wiki?curid=1986085", "title": "Carlotta Sofia di Anhalt-Bernburg", "text": "Biografia.\nEra figlia di Carlo Federico di Anhalt-Bernburg, principe di Anhalt-Bernburg dal 1718 al 1721, e della prima moglie Sofia Albertina di Solms-Sonnenwalde.\nVenne data in sposa ad Augusto di Schwarzburg-Sondershausen; il matrimonio venne celebrato a Bernburg il 19 luglio 1721. Esso rafforzava l'alleanza tra le dinastie Ascania e Schwarzburg; prima di questa unione infatti sua sorella Elisabetta Albertina aveva sposato, nel 1712, il fratellastro di Augusto G\u00fcnther I.\nMentre per\u00f2 Elisabetta Albertina non era riuscita a dare alcun figlio al marito, Carlotta Sofia diede alla luce sei figli:\nAlla morte senza figli del cognato G\u00fcnther I nel 1740, Carlotta Sofia divenne principessa consorte di Schwarzburg-Ebeleben mentre l'altro suo cognato Enrico eredit\u00f2 il principato di Schwarzburg-Sondershausen e gli altri territori del defunto fratello. Port\u00f2 tale titolo fino alla morte del marito Augusto, avvenuta il 27 ottobre 1750 a Ebeleben. Suo figlio Cristiano G\u00fcnther si ritrov\u00f2 cos\u00ec a ereditare il titolo paterno e, con la morte dello zio Enrico senza figli, anche il principato di Schwarzburg-Sondershausen, insieme ad Augusto II."}
{"id": "1986090", "revid": "1543377", "url": "https://it.wikipedia.org/wiki?curid=1986090", "title": "Glucometro", "text": "Il glucometro \u00e8 uno strumento di semplice utilizzo per la misurazione della glicemia, ovvero della concentrazione di glucosio nel sangue; \u00e8 utilizzato soprattutto dai pazienti affetti da diabete mellito.\nFunzionamento.\nIl sangue per la misurazione viene solitamente prelevato dal circolo capillare attraverso un piccolo foro praticato sulla punta del dito del paziente tramite un pungidito o lancette pungidito, e la misurazione del tasso glicemico avviene tramite la quantificazione della reazione enzimatica di ossidazione del glucosio, proporzionale alla sua concentrazione nel sangue ed operata dall'enzima glucosio ossidasi.\nNel metodo reflettometrico, che caratterizza i reflettometri, viene misurata l'intensit\u00e0 del colore del cromogeno generato dalla reazione, mentre nel metodo impedenziometrico viene misurata la conduttivit\u00e0 elettrica del sangue stesso, indotta dalla corrente generata dalla reazione di ossidoriduzione stessa.\nTempi d'attesa.\nMediamente i glucometri moderni impiegano tra i 5 e i 10 secondi ad analizzare il campione di sangue prelevato, mentre i primi modelli impiegavano circa 30 secondi.\nModelli.\nLe strisce su cui posizionare le gocce di sangue devono essere, a seconda dei modelli, inserite manualmente o in automatico: in questi ultimi \u00e8 sufficiente inserire un rullino o un dischetto, accendere l'apparecchio e attendere che la striscia esca."}
{"id": "1986101", "revid": "6923", "url": "https://it.wikipedia.org/wiki?curid=1986101", "title": "Honda Civic (1979)", "text": "Quella presentata nel 1979 rappresenta la seconda serie della Honda Civic, berlina prodotta dalla Honda, sostituendo la prima serie e restando in produzione fino al 1983.\nIl contesto.\nLa seconda generazione della Civic impose un aumento delle dimensioni esterne e segn\u00f2 l'introduzione delle versioni berlina e familiare e della prima versione a 5 porte. I motori disponibili erano due, uno di 1,3l e l'altro di 1,5l, ed entrambi erano caratterizzati dalla tecnologie CVCC-II.\nGli allestimenti disponibili erano inizialmente tre: un allestimento base, uno intermedio denominato DX ed uno relativamente pi\u00f9 ricco denominato GL che veniva abbinato unicamente alla motorizzazione di 1,5l. Rispetto alla versione base, la DX aggiungeva non solo qualche accessorio, ma anche un nuovo cambio manuale a 5 marce. Anche la GL non si limitava all'aggiunta di qualche accessorio, ma portava con s\u00e9 nuove gomme con tele radiali (a differenza delle altre versioni che usavano gomme con tele incrociate).\nUn lieve restyling nel 1982 port\u00f2 la Civic ad adottare fari anteriori rettangolari (in luogo dei precedenti di forma circolare) e paraurti di colore nero (al posto dei precedenti paraurti metallizzati).\nNel 1983 la versione 1500 GL fu rimpiazzata dalla pi\u00f9 sportiva \"Civic S\" che era dotata di sospensioni pi\u00f9 rigide e di una barra antirollio al posteriore. Le gomme erano delle Michelin 165/70R13.\nMotorizzazioni.\nTutti i motori della seconda Civic erano dotati del sistema CVCC-II, evoluzione del sistema gi\u00e0 adottato sulla prima generazione della Civic.\nI motori della serie EN sono costruiti interamente in alluminio e presentano una testata ad 8 valvole. Il motore EN3, cos\u00ec come l'EN4 montato in Europa sulla Triumph Acclaim, monta due carburatori, consentendo cos\u00ec di innalzare la potenza massima fino ad una soglia intorno ai 70 CV.\nI motori della serie EM, tra i quali figura l'1,5l montato sulla Civic, hanno invece una testata a 12 valvole e montano un singolo carburatore triplo corpo."}
{"id": "1986102", "revid": "287204", "url": "https://it.wikipedia.org/wiki?curid=1986102", "title": "Akbarpur (Kanpur Dehat)", "text": " \nAkbarpur \u00e8 una suddivisione dell'India, classificata come \"nagar panchayat\", di 17.368 abitanti, capoluogo del distretto di Kanpur Dehat, nello stato federato dell'Uttar Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 22' 60 N e 79\u00b0 57' 0 E e ha un'altitudine di 126 .\nSociet\u00e0.\nEvoluzione demografica.\nAl censimento del 2001 la popolazione di Akbarpur assommava a 17.368 persone, delle quali 9.261 maschi e 8.107 femmine. I bambini di et\u00e0 inferiore o uguale ai sei anni assommavano a 3.041, dei quali 1.555 maschi e 1.486 femmine. Infine, coloro che erano in grado di saper almeno leggere e scrivere erano 9.868, dei quali 5.749 maschi e 4.119 femmine."}
{"id": "1986104", "revid": "287204", "url": "https://it.wikipedia.org/wiki?curid=1986104", "title": "Camozzi", "text": ""}
{"id": "1986117", "revid": "76963", "url": "https://it.wikipedia.org/wiki?curid=1986117", "title": "Justin Torkildsen", "text": "\u00c8 noto al pubblico televisivo soprattutto per aver interpretato, dal 1999 al 2006 il ruolo di Rick Forrester nella \"soap opera\" \"Beautiful\", ruolo in cui \u00e8 stato poi sostituito da Kyle Lowder.\n&lt;br&gt;Per questo ruolo, ha vinto nel 2001 l\"'Emmy Award\" come miglior attore giovane.\nVita personale.\nTorkildsen ha sposato Bonnie Binion (figlia di Ted Binion, proprietario del Binion's Horseshoe a Las Vegas) il 31 dicembre 2001. La coppia ha divorziato nel 2008. L'11 febbraio 2011, Torkildsen ha sposato Valentina Di Berardino, una ragazza italiana di Collecorvino; il matrimonio ha avuto luogo a Boulder (Colorado), la citt\u00e0 natale di Justin."}
{"id": "1986120", "revid": "767487", "url": "https://it.wikipedia.org/wiki?curid=1986120", "title": "Oingo Boingo", "text": "Gli Oingo Boingo sono stati un gruppo musicale statunitense di musica new wave, formato nel 1972 con il nome The Mystic Knights of the Oingo Boingo da Richard Elfman.\nSono conosciuti per le loro influenze su altri artisti, per i contributi alle colonne sonore e per la grande energia dei loro concerti di Halloween che per i loro successi in classifica. Dal 1976 il gruppo \u00e8 capeggiato dal cantautore Danny Elfman, che successivamente ha ottenuto un grande successo come compositore per film e programmi televisivi.\nL'impostazione musicale del gruppo \u00e8 cambiata due volte. Nel 1980, sono passati da una musica e da una formazione semi-teatrale e da commedia a un ottetto di musica new wave e ska, accorciando anche il loro nome in Oingo Boingo. Nel 1994 la band ha modificato ancora le sue linee di base, adottando un sound pi\u00f9 alternativo e rock e ribattezzandosi Boingo.\nIl gruppo si \u00e8 ritirato dalle scene nel 1995, dopo essere tornato al vecchio nome di Oingo Boingo.\nStoria.\nGli anni dei The Mystic Knights (1972\u20131980).\nThe Mystic Knights of the Oingo Boingo, formati negli ultimi mesi del 1972 da Richard Elfman, erano un gruppo musicale e teatrale che riprendeva la tradizione dei Mothers of Invention di Spike Jones e Frank Zappa, esibendosi con un repertorio eclettico, che si estendeva dalle cover di Cab Calloway a pezzi strumentali nello stile del balinese Gamelan e dei balletti russi. Il nome si ispira ad una societ\u00e0 segreta immaginaria della serie TV di Amos 'n' Andy chiamata \"The Mystic Knights of the Sea\". La maggior parte dei membri si esibivano truccati da pagliacci; una loro esibizione poteva contenere musica che spaziava dagli anni 80 agli anni 50, insieme a del materiale originale. Questa versione della band impiegava anche quindici musicisti, e comprendeva anche pi\u00f9 di trenta strumenti, alcuni dei quali costruiti dagli stessi membri.\nEsistono poche registrazioni di questo periodo, sebbene incisero un brano molto originale sul rapimento dell'ereditiera Patty Hearst, \"You've Got Your Baby Back\".\nQuando l'interesse di Richard pass\u00f2 alla produzione cinematografica, pass\u00f2 il testimone della leadership del gruppo al fratello minore Danny Elfman, che era recentemente ritornato dopo un certo periodo di permanenza in Africa suonando il violino e studiando le percussioni. Ottennero un seguito a Los Angeles e comparvero come concorrenti al \"The Gong Show\" nel 1976, vincendo la puntata a cui parteciparono con 24 punti su 30 (e senza ricevere il gong).\nQuando il gruppo cominci\u00f2 ad allontanarsi dallo stile cabarettistico verso una struttura pi\u00f9 pop/rock, Richard Elfman decide di catturarne l'essenza in un film. Il risultato fu \"Forbidden Zone\" del 1980, girato in bianco e nero con un cast per lo pi\u00f9 formato da membri della band e da amici. La musica del film e le scene vennero elaborate con lo stesso spirito dei concerti dei Mystic Knights. In una delle scene, Danny, che interpret\u00f2 Satana, canta una versione di \"Minnie the Moocher\" di Cab Calloway, con il testo opportunamente modificato per essere integrato nella trama del film. In un'altra scena, Richard canta un pezzo degli anni venti, \"The Yiddishe Charleston\". Il film \u00e8 considerato un \"cult movie\", catturando l'essenza dei Mystic Knights e offrendo un trampolino per la carriera cinematografica e musicale di Richard e Danny.\nGli anni della A&amp;M (1980\u20131984).\nSono state date diverse motivazioni riguardo alla trasformazione della band da una troupe teatrale e musicale a una rock band, tra cui un abbattimento dei costi e una maggiore mobilit\u00e0, la possibilit\u00e0 di esplorare nuove direzioni musicali (come ad esempio l'interesse di Danny per la musica Ska e New Wave), e il desiderio di suonare musica che non avesse bisogno di teatranti per essere rappresentata. C'era un po' di confusione circa il nome sotto il quale avrebbe dovuto svilupparsi questa nuova sperimentazione. Nel 1978, animando il breve soggetto \"Face Like A Frog\", di Sally Kruikshank, la band \u00e8 accreditata semplicemente come The Mystic Knights. La canzone era \"Don't Go In The Basement\". Il nome fu infine e definitivamente ridotto in Oingo Boingo per la compilation \"Los Angeles Rock And New Wave Band\" della Rhino Records, \"L.A. In\", che comprendeva la loro canzone \"I'm Afraid.\"\nDa adesso, Richard non sar\u00e0 pi\u00f9 un membro del gruppo, e la band si fuse in un ottetto: Danny Elfman come cantante; Steve Bartek alle chitarre; Richard Gibbs alle tastiere; Kerry Hatch al basso; Johnny \"Vatos\" Hernandez alla batteria; e Leon Schniederman, Sam \"Sluggo\" Phipps, and Dale Turner alle trombe.\nIl primo successo per il gruppo arriva nel 1980 con il brano \"Only a Lad\" dal loro EP omonimo. La canzone veniva trasmessa frequentemente a Los Angeles sulla stazione radio KROQ integrando cos\u00ec l'allora poco nota musica New Wave nella programmazione della stazione radiofonica. Nonostante il brano veniva classificato di genere New Wave e venivano paragonati ai Devo, gli Oingo Boingo sfidarono ogni facile schematizzazione. Il loro impiego di percussioni esotiche, una sezione di 3 fiati, scale ed armonie poco convenzionali, insieme all'uso di metafore surreali davano una combinazione mai vista prima. Sulla scia del successo locale di \"Only a Lad,\" il gruppo incise il suo primo vero album anch'esso intitolato \"Only a Lad\" (che comprendeva anche una nuova versione del brano), nel 1981. Gli Oingo Boingo inoltre comparvero nel film \"Longshot\" nel 1981, nel quale suonarono il loro ancora inedito pezzo \"I've Got To Be Entertained\".\nSegu\u00ec un grande successo, specialmente nel sud della California. La band, per la A&amp;M Records, incise degli album nel 1982 (\"Nothing To Fear\") e nel 1983 (\"Good For Your Soul\") e continuava ad essere paragonata ai Devo e successivamente ai Wall of Voodoo.\nUna controversia con la A&amp;M port\u00f2 Danny Elfman ad incidere un album \"solista\" nel 1984 per la MCA\u2014infatti, questo lavoro \u00e8 stato realizzato dalla band sotto il nome di Elfman semplicemente per evitare una clausola del contratto degli Oingo Boingo stipulato con la A&amp;M. Successivamente, alla band fu permesso di incidere per la MCA con il loro stesso nome.\nGli anni della MCA (1985\u20131990).\nCon il trasferimento alla MCA, il gruppo fece due cambiamenti nel personale: Mike Bacich subentr\u00f2 alle tastiere a causa dell'allontanamento dal gruppo di Richard Gibbs, e John Avila rimpiazz\u00f2 Kerry Hatch al basso.\nIl primo album del gruppo per la MCA (\"Dead Man's Party\" del 1985) conteneva i primi veri singoli di successo degli Oingo Boingo, tra i quali \"Weird Science\" e \"Just Another Day\". Comunque, la band riusc\u00ec ad ottenere visibilit\u00e0 non attraverso le emittenti radio o MTV, bens\u00ec grazie ai film, che diedero visibilit\u00e0 al gruppo e attirarono l'attenzione del pubblico.\nDa allora, gli Oingo Boingo saranno meglio conosciuti per le loro collaborazioni alle colonne sonore dei film della prima met\u00e0 degli anni 80, tra cui Fast Times at Ridgemont High, con il brano \"Goodbye, Goodbye\". Il loro pezzo pi\u00f9 famoso,\"Weird Science\", \u00e8 stata scritta per il film omonimo di John Hughes, e successivamente incluso nell'album \"Dead Man's Party\". Il brano \u00e8 stato uno dei meno apprezzati dalla band. Il pezzo fu pubblicato in gran fretta per il film prima di essere ultimato.\nSuccessivamente, la band fece un'apparizione suonando il loro successo \"Dead Man's Party\" sul palco nel film \"A scuola con pap\u00e0\". Altre tre canzoni dall'album \"Dead Man's Party\" furono inserite nella colonna sonora: il brano \"No One Lives Forever\" fu inserito nel film \"The Texas Chainsaw Massacre Part 2\"di Tobe Hooper \"The Texas Chainsaw Massacre Part 2\", \"Stay\" divent\u00f2 il tema musicale per la telenovela Brasiliana \"Top Model\", e \"Just Another Day\" fu scelta per i titoli di testa del film \"Due vite in una\". \nL'album del 1987 degli Oingo Boingo \"BOI-NGO\" non ebbe un grande successo nelle classifiche. Dopo questo album, Bacich fu sostituito dal nuovo tastierista Carl Graves.\nLa pubblicazione \"Boingo Alive\" del 1988 venne registrata live dai concerti, senza l'ausilio dello studio di registrazione, e conteneva una selezione di canzoni dei loro ultimi album, con in pi\u00f9 due inediti. La traccia del \"Boingo Alive\", \"Winning Side\", ottenne il quattordicesimo posto nella classifica delle emittenti radio statunitensi di Rock Moderno.\nCominciando la sua carriera con \"Pee-wee's Big Adventure\" del 1985, il cantante e compositore degli Oingo Boingo, Danny Elfman, continu\u00f2 ad incidere colonne sonore per un numero sempre maggiore di film. E con l'uscita dell'album, On 1990's \"Dark at the End of the Tunnel\" la crescita della carriera di Elfman nel campo della composizione di colonne sonore orchestrali giocava un ruolo importante nella sua formazione musicale di compositore.\nGli ultimi anni (1991\u20131995).\nIl gruppo, dopo aver abbandonato la MCA, accorci\u00f2 ufficialmente il nome in Boingo e cambi\u00f2 per certi versi il suo stile musicale. Graves lasci\u00f2 la band (dopo l'incisione di \"Lost Like This\"), e vennero aggiunti Warren Fitzgerald alla chitarra, Marc Mann alle tastiere, e Doug Lacy alla fisarmonica.\nL'unico album omonimo dei Boingo fu pubblicato per la Giant Records nel 1994. Nonostante la band fosse ufficialmente composta da dieci musicisti, solo cinque membri (Elfman, Bartek, Avila, Hernadez and Fitzgerald) comparivano nel libretto della copertina del disco, anche se il sound dell'intero album era fortemente contaminato dalle tastiere e le trombe dei membri esclusi, presentando anche un'orchestra diretta da Bartek e l'uso notevole del violoncello di Fred Seykora. L'album \"Boingo\" trova il suo continuo anche nelle atmosfere pi\u00f9 cupe di \"Dark at the End of the Tunnel\", sebbene quest'ultimo contiene un pezzo di Modern rock, la hit \"Hey!\"\nRiadottando il nome Oingo Boingo, la band si sciolse amichevolmente dopo il loro concerto annuale di Halloween nel 1995. Il concerto finale \u00e8 disponibile sia su supporti audio che video.\nPeriodo postumo.\nDallo scioglimento della band, il frontman Danny Elfman continu\u00f2 ad ottenere successi nella sua carriera di compositore di colonne sonore, in particolare nelle collaborazioni con il regista Tim Burton; egli fu quasi esclusivamente affiancato dal chitarrista dei Boingo Steve Bartek come orchestratore. Le colonne sonore da lui realizzate comprendono quelle di \"Pee Wee's Big Adventure\", \"Batman\", \"Edward mani di forbice\", \"Will Hunting - Genio ribelle\", \"Men in Black\", \"Spider-Man\" di Sam Raimi, \"Big Fish - Le storie di una vita incredibile\", \"Nightmare Before Christmas\", e molte altre. Elfman inoltre scrisse i temi musicali per numerose serie TV, tra cui \"I Simpsons\", \"Batman (serie animata)\", \"Desperate Housewives\", \"Racconti dalla tomba\", \"Troppo forte!\", \"Dilbert\" e \"Flash (serie televisiva)\".\nVatos organizz\u00f2 una serie di concerti insieme a Sluggo, Bartek, e Avila lungo tutta la California. Questi concerti riproponevano sul palco i pezzi pi\u00f9 famosi degli Oingo Boingo. Questi eventi hanno fatto pensare a un ritorno sulle scene.\nNei primi mesi del 2007, Danny Elfman neg\u00f2 un possibile ritorno. A causa di un problema all'udito il frontman del gruppo non avrebbe potuto suonare dal vivo, poich\u00e9 ci\u00f2 avrebbe aggravato la sua situazione. Nella stessa intervista dichiar\u00f2 che anche altri membri del gruppo avevano lo stesso problema.\nAltri progetti.\nJohn Avila e Johnny \"Vatos\" Hernandez fecero parte del trio Food For Feet. Inoltre erano membri della sezione ritmica dei Tito &amp; Tarantula, una band di Los Angeles band il quale leader era Tito Larriva dei The Plugz e dei Cruzados. Avila ed Hernandez misero su una project band insieme a Larriva e al chitarrista Stevie Hufstetter chiamata Psychotic Aztecs. Gli Aztecs incisero solo un album sotto l'etichetta Santa Sangre.\nDopo lo scioglimento, il bassista John Avila, il chitarrista Steve Bartek, il batterista Johnny \"Vatos\" Hernandez, e il sassofonista Sam Phipps (insieme a Doug Lacy e altri musicisti) formarono una band chiamata Doug &amp; The Mystics. Incisero un album, \"New Hat\", il quale contiene una cover del brano degli Oingo Boingo \"Try to Believe\", pezzi inediti, e diverse cover di Frank Zappa e altri artisti.\nDurante il periodo di Halloween, nel 2005, Johnny \"Vatos\" Hernandez mise insieme un tributo alla band (e alla stessa festivit\u00e0 celtica), con i primi membri degli Oingo Boingo Steve Bartek, John Avila, e Sam \"Sluggo\" Phipps, i quali presero parte al Grove of Anaheim. A sostituire Elfman fu un certo Bt4, un ragazzo che molti fans hanno definito \"il sottoprodotto di Danny\" . Durante la festivit\u00e0 di Halloween del 2006, ci furono contemporaneamente due Johnny Vatos Tribute in due concerti diversi, uno a Los Angeles e uno nell'Orange County, con Vatos, Bartek, Avila, Phipps, e Legacy, e ancora una volta Bt4 come cantante. Vatos annunci\u00f2 che aveva intenzione di ospitare ancora un altro concerto seguendo queste linee, nello stesso periodo dell'anno successivo, nel 2007, questa volta nelle House of Blues di Sunset Strip e di Anaheim.\nNel 2005, John Avila, Johnny \"Vatos\" Hernandez e Steve Bartek fecero parte della lista di artisti che composero la colonna sonora per la miniserie del 2003 ispirata da un classico delle serie TV di fantascienza Battlestar Galactica. Richard Gibbs fece parte del progetto, ma compare nei riconoscimenti sia come compositore che performer. Le sue performance sono presenti nella seconda e terza stagione del telefilm, e con buona probabilit\u00e0 anche nelle seguenti."}
{"id": "1986128", "revid": "287204", "url": "https://it.wikipedia.org/wiki?curid=1986128", "title": "Kasganj", "text": "Kasganj \u00e8 una suddivisione dell'India, classificata come \"municipal board\", di 92.485 abitanti, capoluogo del distretto di Kanshiram Nagar, nello stato federato dell'Uttar Pradesh. In base al numero di abitanti la citt\u00e0 rientra nella classe II (da 50.000 a 99.999 persone). In precedenza faceva parte del distretto di Etah.\nGeografia fisica.\nLa citt\u00e0 \u00e8 situata a 27\u00b0 49' 0 N e 78\u00b0 39' 0 E e ha un'altitudine di 176 .\nSociet\u00e0.\nEvoluzione demografica.\nAl censimento del 2001 la popolazione di Kasganj assommava a 92.485 persone, delle quali 49.066 maschi e 43.419 femmine. I bambini di et\u00e0 inferiore o uguale ai sei anni assommavano a 13.941, dei quali 7.311 maschi e 6.630 femmine. Infine, coloro che erano in grado di saper almeno leggere e scrivere erano 56.561, dei quali 32.776 maschi e 23.785 femmine."}
{"id": "1986130", "revid": "228587", "url": "https://it.wikipedia.org/wiki?curid=1986130", "title": "Black Beauty", "text": ""}
{"id": "1986135", "revid": "767487", "url": "https://it.wikipedia.org/wiki?curid=1986135", "title": "Ginnastica ai Giochi della XXIX Olimpiade - Trampolino maschile", "text": "La gara si \u00e8 disputata il 16 e il 19 agosto al Beijing National Indoor Stadium e ha visto la partecipazione di 16 atleti. Si \u00e8 svolto un turno con esercizi obbligatori e uno con esercizi a scelta; i primi 8 hanno effettuato la finale."}
{"id": "1986136", "revid": "767487", "url": "https://it.wikipedia.org/wiki?curid=1986136", "title": "Ginnastica ai Giochi della XXIX Olimpiade - Trampolino femminile", "text": "La gara si \u00e8 disputata il 18 agosto al Beijing National Indoor Stadium e ha visto la partecipazione di 16 atlete. Si \u00e8 svolto un turno con esercizi obbligatori e uno con esercizi a scelta; le prime 8 hanno effettuato la finale."}
{"id": "1986138", "revid": "155634", "url": "https://it.wikipedia.org/wiki?curid=1986138", "title": "Judo ai Giochi della XXIX Olimpiade - 60 kg maschile", "text": "La Categoria 60 kg (conosciuta anche come Pesi super-leggeri) \u00e8 stata la prima categoria di peso alle Olimpiadi di Pechino 2008. Hanno partecipato 33 atleti.\nLe gare si sono svolte il 9 agosto.\nRipescaggi.\nGli atleti eliminati dai 4 semifinalisti nei primi round del tabellone principale sono passati ai ripescaggi: questi incontri hanno stabilito i vincitori delle medaglie di bronzo."}
{"id": "1986144", "revid": "1543377", "url": "https://it.wikipedia.org/wiki?curid=1986144", "title": "The NeverEnding Story (singolo)", "text": "The NeverEnding Story \u00e8 una canzone del 1984, interpretata dal cantante britannico Limahl, all'epoca da poco uscito dal gruppo musicale dei Kajagoogoo. Il testo \u00e8 stato scritto da Keith Forsey, su musica del compositore italiano Giorgio Moroder che ha anche prodotto il brano.\nIl brano, uscito come singolo per l'etichetta EMI Records, \u00e8 il tema portante della colonna sonora del film \"La storia infinita\" del 1984.\nLa versione in francese.\nMentre anche in Francia si opta per una traduzione letterale del titolo del film, \"L'histoire infinie\", per i soli territori francofoni, viene appositamente realizzato un adattamento in francese, chiamato \"The NeverEnding Story\" e sottotitolato \"L'histoire sans fin\".\nIl grande successo internazionale.\nIl singolo ha raggiunto la posizione numero uno in otto paesi, entrando nella Top 5 di altri 17 paesi sparsi nel mondo. Tra le posizioni pi\u00f9 alte raggiunte nelle varie classifiche europee: numero 1 in Norvegia e Svezia, numero 2 in Italia (dove resta tuttora il suo pi\u00f9 grande successo e l'unico di due soli singoli entrati nella hit parade; l'altro \u00e8 \"Love in Your Eyes\", il primo estratto dal secondo album, \"Colour All My Days\" del 1986, che sale fino al numero 22), Austria e Germania, numero 4 nel Regno Unito. La citata versione in francese (l'unica tradotta) ha raggiunto il numero 7 in classifica in Francia. Da segnalare anche l'ottimo numero 17 ottenuto negli USA nella Billboard Hot 100.\nVersione originale.\nMusica e parole.\nIl brano \u00e8 composto da Giorgio Moroder, che ne scrive la musica, insieme a Keith Forsey, che ne cura il testo, cos\u00ec come molti altri elementi fortemente orientati al technopop della colonna sonora, non figurano nella versione tedesca del film, le cui tracce musicali sono esclusivamente composte da Klaus Doldinger.\nQuanto ai risultati conseguiti soltanto nella madrepatria e oltreoceano, nel 1984, il singolo raggiunge il numero 4 nella Official Singles Chart, riuscendo a piazzarsi in quattro classifiche USA: al numero 6 della cosiddetta Billboard Adult Contemporary (anche nota con la sigla AC); al numero 10 della hit parade dance, la cosiddetta \"Hot Dance Club Play\"; e al numero 17 della classifica generale pop, la \"Billboard Hot 100\". Un altro buon piazzamento lo ottiene anche nella versione 12\", che raggiunge il numero 23 nella relativa classifica statunitense stilata per i maxi-singoli.\nRiferimento diretto al film e al suo titolo, il brano non possiede n\u00e9 un inizio n\u00e9 una fine dai contorni ben delineati. Cos\u00ec come molte canzoni finiscono sfumando (il cosiddetto \"fade out\"), il pezzo sceglie lo stesso espediente anche per l'inizio, detto \"fade in\", che consiste nel far iniziare il brano quasi in sordina, alzandone piano piano il volume. Questo doppio accorgimento servirebbe a creare un senso di circolarit\u00e0, rappresentando cos\u00ec un senso di incompiutezza e di infinito.\nLa voce femminile.\nAd esibire la performance vocale femminile del brano \u00e9 Ellie Jones, gi\u00e0 corista e musicista nella band solista di Limahl. A differenza degli altri brani del cantautore, non suona alcuno strumento musicale.\nIl lato B.\nQuanto al lato B, alcuni formati hanno sul retro \"Ivory Tower (Instrumental)\", un brano strumentale eseguito dal solo Giorgio Moroder, mentre altri presentano semplicemente una versione strumentale del lato A, \"The NeverEnding Story (Instrumental Version)\", leggermente pi\u00f9 lunga."}
{"id": "1986146", "revid": "31886", "url": "https://it.wikipedia.org/wiki?curid=1986146", "title": "Lotta libera ai Giochi della XXIX Olimpiade - 55 kg maschile", "text": "La Categoria 55 kg \u00e8 stata la prima categoria di peso alle Olimpiadi di Pechino 2008. Hanno partecipato 19 atleti.\nLe gare si sono svolte il 19 agosto.\nRipescaggi.\nGli atleti eliminati dai 2 finalisti nei primi round del tabellone principale sono passati ai ripescaggi: questi incontri hanno stabilito i vincitori delle medaglie di bronzo."}
{"id": "1986152", "revid": "2184720", "url": "https://it.wikipedia.org/wiki?curid=1986152", "title": "Signs (Snoop Dogg)", "text": "Signs \u00e8 il terzo singolo del rapper Snoop Dogg, ad essere estratto dal suo settimo album \"\" del 2004.\nIl singolo, pubblicato nel marzo 2005, \u00e8 prodotto dai The Neptunes, e figura la partecipazione dei cantanti Charlie Wilson e Justin Timberlake. Il brano utilizza un campionamento del brano del 1982 \"Early in the Morning\" dei The Gap Band e del brano del 1978 \"Got to Be Real\" di Cheryl Lynn.\nIl singolo ha raggiunto la seconda posizione della Official Singles Chart nel maggio 2005 e soltanto la posizione 46 della \"Billboard Hot 100\". Tuttavia il successo maggiore il brano l'ha ottenuto in Australia, dove \u00e8 rimasto al vertice della classifica per due settimane.\nIl video musicale prodotto per \"Signs\" \u00e8 stato diretto da Paul Hunter ed \u00e8 ambientato in parte in una palestra di pugilato ed in parte in un casin\u00f2 a Las Vegas, Nevada."}
{"id": "1986153", "revid": "287204", "url": "https://it.wikipedia.org/wiki?curid=1986153", "title": "Honda Civic IMA", "text": "La IMA \u00e8 una versione ibrida della Honda Civic chiamata anche Civic Hybrid, presentata per la prima volta nel 2003 e presente nel catalogo delle versioni delle ultime due generazioni di Civic.\nHonda Civic IMA.\nBasata sulla carrozzeria berlina a tre volumi riservata altrimenti ai soli mercati giapponese e statunitense, viene commercializzata in Europa una versione ibrida (in parallelo) della Civic VII. Il motore elettrico \u00e8 chiamato a compiere operazioni minime: aiuta il motore termico nelle fasi di accelerazione e permette di effettuare il recupero di energia in decelerazione e frenata. Non \u00e8 capace di muoversi con il solo elettrico, vista la potenza minima del motore elettrico capace di soli 8 cv. \u00c8 abbinata ad un cambio manuale che costringe il guidatore a mettere in folle e a lasciare il pedale della frizione per permettere al motore a benzina di spegnersi in caso di arresto del veicolo al semaforo e nel traffico.\nHonda Civic Hybrid.\nLa Civic di VIII generazione viene proposta in una rinnovata versione ibrida IMA, andando cos\u00ec a confermare quello che era stato il primo modello apparso nel 2003. Come nel precedente caso, anche stavolta Honda decide di commercializzare l'auto non con la veste europea da hatchback, ma di proporre questa sua innovativa motorizzazione con la carrozzeria sedan dedicata originariamente al mercato Giapponese.\nLa \"Civic Hybrid\" (questo il nome commerciale) rappresenta un ibrido in parallelo puro, dove il motore elettrico entra in soccorso al motore a combustione interna soltanto nelle fasi in cui quest'ultimo \u00e8 caratterizzato da un basso rendimento (in particolare in fase di accelerazione). Il motore elettrico permette delle funzioni aggiuntive tra cui il recupero di energia in frenata, lo spegnimento del motore in caso di macchina ferma e il moto della macchina in modalit\u00e0 unicamente elettrica in caso di velocit\u00e0 costante (inizialmente fino a velocit\u00e0 di 49\u00a0km/h, attualmente fino a 46\u00a0km/h). Inoltre, il motore elettrico \u00e8 utilizzato per l'accensione del motore tradizionale, non rendendo necessario il motorino di avviamento; la vettura dispone di una batteria a 12V di potenza particolarmente ridotta (soli 28 o 35 Ah), utilizzata per i servizi.\nNel 2007 la Honda Civic Hybrid ha preso parte alla 24 ore del Nurburgring, inserendosi nella categoria S1, ovvero la categoria riservata essenzialmente ai diesel e agli ibridi con cilindrata non oltre i due litri. La macchina, guidata da Niedzwiedz Klaus, Klipp Henning, Sch\u00f6n Christian e Westerhoff Martin, si \u00e8 piazzata 108\u00aa in classifica generale e sesta in categoria, ad un passo dal podio."}
{"id": "1986165", "revid": "400694", "url": "https://it.wikipedia.org/wiki?curid=1986165", "title": "Mescal (distillato)", "text": "Il mescal ( , spagnolo \"mezcal\", n\u00e1huatl \"mexcalli\") \u00e8 un distillato messicano ottenuto dalla pianta dell'agave e prodotto principalmente nello stato di Oaxaca. \nEtimologia.\nIl nome italiano \"mescal\" \u00e8 un adattamento dello spagnolo \"mezcal\" (pronuncia , in Messico ), che a sua volta deriva dal n\u00e1huatl \"mexcalli\" (), da \"metl\" (, \"agave\") e \"ixcalli\" (, \"cotto\").\nStoria.\nIl mescal \u00e8 prevalentemente prodotto e diffuso nello stato messicano di Oaxaca, in particolar modo nei distretti di Sola de Vega, Miahuatl\u00e1n, Yautepec, Santiago Matatl\u00e1n, Ocotl\u00e1n, Ejutla e Zimatl\u00e1n, che costituiscono le regioni per la denominazione di origine protetta del prodotto, registrato il 19 marzo del 1995 presso l'Organizzazione mondiale per la propriet\u00e0 intellettuale di Ginevra. Esistono differenti specie di agave, tra cui l'\"Agave angustifolia\" e l'\"Agave salmiana\", ad ognuna di esse \u00e8 associata una particolare variet\u00e0 di mescal.\nProduzione.\nIl mescal, a differenza della pi\u00f9 conosciuta tequila, si produce solo con la parte centrale dell'agave conosciuta come \"espadin\". Quando la pianta raggiunge i 6-8 anni di vita, si raccoglie e si tagliano tutte le foglie, lasciando solo il cuore, che viene chiamato \"pi\u00f1a\" per il suo aspetto e che viene cotto in speciali forni interrati. Dopo la cottura viene triturato e lasciato macerare da 14 a 30 giorni. Segue la distillazione in piccoli alambicchi discontinui, che pu\u00f2 durare a lungo ed essere svolta due volte.\nIl distillato viene quindi lasciato riposare in grandi botti di legno per un periodo che va dai 2 mesi ai 7 anni. Durante questo tempo acquisisce un colore dorato e via via pi\u00f9 scuro.\nL'invecchiamento ha tre distinte denominazioni:\nPer aromatizzare un certo tipo di mescal viene depositata all'interno delle bottiglie una larva d'insetto. Viene comunemente definito \"verme\", ma \u00e8 in realt\u00e0 la larva di un coleottero, il \"Scyphophorus acupunctatus\", oppure si utilizzano larve della \"Comadia redtenbacheri\", detta comunemente \"gusano rojo\"; pi\u00f9 pregiata della prima, e vera piaga per l'agave e la manioca in America."}
{"id": "1986170", "revid": "287204", "url": "https://it.wikipedia.org/wiki?curid=1986170", "title": "Nuoto sincronizzato ai Giochi della XXIX Olimpiade - Duo", "text": "Free routine - preliminare.\n24 agosto,\nSi sono qualificate le prime 12 coppie,\nFree routine - finale.\n20 agosto, ore: 15,00"}
{"id": "1986171", "revid": "262457", "url": "https://it.wikipedia.org/wiki?curid=1986171", "title": "Genesi dipendente", "text": ""}
{"id": "1986174", "revid": "767487", "url": "https://it.wikipedia.org/wiki?curid=1986174", "title": "Derinkuyu", "text": ""}
{"id": "1986181", "revid": "37401", "url": "https://it.wikipedia.org/wiki?curid=1986181", "title": "Metafore", "text": ""}
{"id": "1986182", "revid": "767487", "url": "https://it.wikipedia.org/wiki?curid=1986182", "title": "Come mi vuoi (film)", "text": "Come mi vuoi \u00e8 un film del 1996 diretto da Carmine Amoroso, il primo da regista nella sua carriera. Il film \u00e8 costato circa 4 miliardi di lire ed \u00e8 stato prodotto da Medusa Film e Canal+.\nTrama.\nPasquale \u00e8 un poliziotto che ama suonare la tromba. Una notte salva Desideria , una ragazza trans che esercita il mestiere pi\u00f9 antico del mondo, da una rovinosa caduta dalla Rupe Tarpea a Roma. In realt\u00e0 i due si conoscevano da bambini (Desideria era segretamente innamorata di Pasquale), e dopo tanto tempo iniziano di nuovo a frequentarsi. Pasquale sta per sposarsi con Nellina, ma a poco a poco si scopre innamorato di Desideria. Come risolvere questa difficile situazione?\nProduzione.\nEsordio alla regia di Carmine Amoroso, dopo aver steso nel 1992 il soggetto di \"Parenti serpenti\" per la regia di Monicelli, il film \u00e8 stato girato e ambientato in parte a Roma (Villa Borghese) e a Lanciano, di cui \u00e8 riconoscibile il quartiere Civitanova del centro storico, dove vive il protagonista, insieme allo sfondo della chiesa medievale di Santa Maria Maggiore. Sono riconoscibili anche lo stadio comunale del quartiere Cappuccini e il paese di Fossacesia, con l'abbazia di San Giovanni in Venere (dove si ambienta la parte finale del film) sul promontorio affacciato sulla costa dei trabocchi.\nDistribuzione.\nIl film \u00e8 stato distribuito in Italia e all'estero, per esempio in Francia da Canal+ col titolo \"Embrasse moi, Pasqualino!\" e in versione restaurata, rispetto a quella italiana."}
{"id": "1986186", "revid": "2197462", "url": "https://it.wikipedia.org/wiki?curid=1986186", "title": "Puccio Corona", "text": "Biografia.\nPuccio Corona nasce in una famiglia di giornalisti (il padre Aurelio Corona era capocronista del quotidiano \"La Sicilia\"), e inizia l'attivit\u00e0 giornalistica da giovanissimo proprio nello stesso quotidiano del padre come \u201c\"cronista della domenica\"\u201d seguendo vari sport minori, negli anni in cui frequenta gli studi in Scienze politiche. \u00c8 iscritto all'albo dal 13 novembre 1970.\nDiviene giornalista professionista a soli 24 anni. Comincia contemporaneamente a collaborare con la RAI, nella redazione di Catania, soprattutto per la \u201ccronaca nera\u201d, nel 1976 viene poi assunto nella redazione catanese della RAI. Nell'azienda di Viale Mazzini si occupa di molteplici argomenti, prevalentemente come inviato: dallo sport (tra cui \"Novantesimo minuto\" e \"La Domenica Sportiva\") alla cronaca, collaborando intensamente con le testate del TG1 e del TG2.\nNel 1985 viene chiamato a Roma nella redazione del TG1. Nell'autunno del 1986 si trasferisce alla nuova redazione di \"Uno Mattina\" (che nasceva quell'anno) e contribuisce ad inventare la formula dei nuovi telegiornali della fascia del mattino, tuttora in vigore. Nel giro di tre anni viene promosso due volte, prima a caposervizio e poi a vicecaporedattore.\nDal 1989 al 1994 conduce \"Uno Mattina\" in coppia con Livia Azzariti. Dal gennaio del 1993 cura la rubrica \"Fatti, misfatti e ...\" (sottotitolo: \"l'occhio indiscreto del Telegiornale Uno\").\nNel luglio del 1994 passa alla conduzione di una nuova trasmissione sul mare \"Lineablu\", da lui stesso ideato: il programma che ottiene ascolti importanti resta sotto la conduzione di Corona fino al 1998. Tra il 1992 ed il 1995 \u00e8 stato anche tra i conduttori di \"Telethon\", la maratona televisiva di raccolta fondi contro le malattie genetiche.\nNel 1996 conduce l'inchiesta sulla tragedia di Portopalo, la strage di immigrati in cui persero la vita 283 persone, provenienti da Malta verso la Sicilia.\nNel 1998 Corona torna al TG1 in qualit\u00e0 di inviato speciale e seguir\u00e0 importanti eventi internazionali tra cui la Guerra del Kosovo del 1999. Nel frattempo \u00e8 pure il telecronista di importanti eventi trasmessi da Raiuno come la Regata storica di Venezia, la Regata delle Antiche Repubbliche Marinare e la Giostra della Quintana di Ascoli Piceno. Ma sicuramente \"Linea Blu\" \u00e8 la trasmissione che pi\u00f9 lo ha fatto conoscere in assoluto soprattutto nel mondo della nautica e della subacquea, dalla sua creazione fino al 1999.\nNel 2000 dirige il video documentario \"Oltre il blu: viaggio nelle aree marine protette italiane\", firmato assieme a Oliviero Sorbini, per conto del Ministero dell\u2019ambiente e della Tutela del Territorio (Direzione per lo sviluppo sostenibile - Direzione difesa del mare): Corona illustra le aree marine protette di Isole Tremiti, Ventotene e Isola di Santo Stefano, Capo Carbonara.\nNel 2001 conduce nuovamente \"Uno Mattina Estate\" in coppia con Monica Leofreddi. In seguito passa alla conduzione dell'edizione del TG1. \u00c8 il conduttore del \"Sanremo question time\" (Rai 1), programma dalla sala stampa del Teatro Ariston per il Festival di Sanremo 2005.\nDal marzo 2005 conduce su Rai 2 la trasmissione domenicale \"Vivere il mare\". Cura soggetto e sceneggiatura del docufilm \"Goodbye Benevento\". \u00c8 andato in pensione nel 2007 dopo aver lavorato negli ultimi anni ancora al TG1, conducendo anche diverse edizioni nella tarda serata.\n\u00c8 morto nel pomeriggio del 31 dicembre 2013 all'et\u00e0 di 71 anni, a causa della legionellosi, patologia contratta durante una delle sue ultime missioni di inviato nelle zone di guerra. ."}
{"id": "1986190", "revid": "34392", "url": "https://it.wikipedia.org/wiki?curid=1986190", "title": "La Vuelta", "text": ""}
{"id": "1986195", "revid": "767487", "url": "https://it.wikipedia.org/wiki?curid=1986195", "title": "Luka (cantante)", "text": "All'inizio della sua carriera ha riscosso un discreto successo in Europa con la canzone \"T\u00f4 nem a\u00ed\", pubblicata nel 2004.\nRecentemente, ha lanciato il suo nuovo progetto Acoustic Special, pubblicando una serie di video su YouTube dove suona canzoni di successo e nuove versioni di canzoni che hanno segnato la sua carriera."}
{"id": "1986199", "revid": "45927", "url": "https://it.wikipedia.org/wiki?curid=1986199", "title": "Segnaccento", "text": ""}
{"id": "1986200", "revid": "1566286", "url": "https://it.wikipedia.org/wiki?curid=1986200", "title": "Bruce McGill", "text": "Biografia.\nNato a San Antonio, figlio di Adriel Rose, un'artista, e di Woodrow Wilson McGill, un agente assicurativo, dopo la laurea all'Universit\u00e0 del Texas ad Austin, \u00e8 stato attivo fra TV e grande schermo fin dalla met\u00e0 degli anni settanta, in molti ruoli minori. Fisico robusto, sguardo severo e inflessibile, ha ricoperto spesso ruoli di tutori della legge, giudici e avvocati, specialmente in et\u00e0 matura. \nCaratterista nelle grazie di registi importanti quali Michael Mann (partecip\u00f2 a tre film sotto la sua regia, ossia \"Insider - Dietro la verit\u00e0\", \"Al\u00ec\" e \"Collateral\") e Ridley Scott (\"Il genio della truffa\"), ha partecipato in TV principalmente alle serie \"MacGyver\" (nel ruolo di Jack Dalton) e \"Rizzoli &amp; Isles\" (nel ruolo del detective Vince Korsak), e a singoli episodi di molti altri telefilm di successo.\nVita privata.\n\u00c8 sposato dal 1994 con Gloria Lee.\nDoppiatori italiani.\nNelle versioni in italiano dei suoi film, Bruce McGill \u00e8 stato doppiato da: \nDa doppiatore \u00e8 stato sostituito da:"}
{"id": "1986203", "revid": "121837", "url": "https://it.wikipedia.org/wiki?curid=1986203", "title": "Schiacciamento", "text": ""}
{"id": "1986205", "revid": "56620", "url": "https://it.wikipedia.org/wiki?curid=1986205", "title": "Christian Friedrich von Kahlbutz", "text": "Antefatti.\nIl \"Grande Elettore\" Federico Guglielmo di Brandeburgo aveva ricompensato Kahlbutz, per i suoi meriti nella guerra di Svezia, con la concessione in feudo di Kampehl, presso Neustadt, sulla Dosse. Al cavaliere and\u00f2 in sposa una discendente della nobile famiglia brandeburghese dei von Rohr, che gli diede molti figli.\nNel 1690 Kahlbutz fu accusato dalla sua serva Maria Leppin di aver assassinato il promesso sposo di lei, il pastore Pickert della vicina localit\u00e0 di B\u00fcckwitz. Il delitto sarebbe avvenuto per vendetta verso la donna, che aveva rifiutato al cavaliere lo ius primae noctis. Al processo, che fu celebrato a Dreetz presso Neustadt, Kahlbutz fu per\u00f2 assolto in base alla sua stessa dichiarazione giurata, per assenza di testimoni.\nIl cavaliere Kahlbutz mor\u00ec all'et\u00e0 di 52 anni per uno sbocco di sangue. Fu sepolto in una doppia bara nella tomba familiare presso la chiesa di Kampehl. Nel 1783 mor\u00ec il suo ultimo discendente, e in seguito i beni dei von Kahlbutz cambiarono perci\u00f2 ripetutamente di proprietario. Nel 1794, durante il restauro della chiesa, si decise come d'uso di traslare le bare al cimitero. All'apertura dei sarcofagi tutte le salme apparvero decomposte tranne quella del cavaliere Kahlbutz.\nLeggenda.\nLa tradizione popolare trov\u00f2 presto la sua spiegazione alla mummificazione del cavaliere Kahlbutz, e vi vide il giusto castigo divino per il delitto. Secondo la leggenda, davanti al tribunale il cavaliere avrebbe giurato: \"Se davvero io sono l'assassino, voglia allora Dio che le mie spoglie non marciscano\".\nFonti italiane attestano per\u00f2 una tradizione diametralmente opposta, secondo la quale Kahlbutz non fu assolto, ma condannato a suicidarsi, e invoc\u00f2 perci\u00f2 davanti ai giudici la conservazione \"post mortem\" del proprio corpo a prova della sua innocenza. Il giuramento sarebbe avvenuto in nome dei Cavalieri del Tau, un ordine cavalleresco sorto ad Altopascio ed estesosi a tutto il continente. Il cavaliere \u00e8 citato come \"Christian Jacopo Kalbutz\" [sic]: con un secondo nome, cio\u00e8, mutuato da quello del patrono del comune toscano.\nInterrogativi.\nCom'era logico attendersi, la mummia non imbalsamata del cavaliere avrebbe presto subito numerosi esami per chiarire il motivo del mancato innesco, su di essa soltanto, del naturale processo di decomposizione. Tanto Rudolf Virchow quanto Ferdinand Saurebruch si occuparono della salma, e anche l'ospedale berlinese della Charit\u00e9 analizz\u00f2 inutilmente il cavaliere Kahlbutz negli anni ottanta. Perch\u00e9 Kahlbutz non si sia decomposto fino ai nostri giorni \u00e8 un mistero ancora irrisolto. Nondimeno si conoscono rari casi in cui, similmente, la decomposizione si \u00e8 arrestata.\nMummificazione naturale.\nLa decomposizione di un cadavere pu\u00f2 rallentare o arrestarsi nel caso in cui la salma si disidrati e resti corificata: si forma cos\u00ec la mummia. In questo processo di mummificazione naturale rilevano anzitutto le condizioni dell'aria e del suolo. Aridit\u00e0 assoluta, lieve radioattivit\u00e0 o esalazioni (ad es. acide o saline) dal terreno possono agire in tal senso, cos\u00ec come i sarcofagi sigillati o il flusso continuo d'aria molto secca. Analogamente, l'assunzione costante di tossici nell'arco della vita a scopo medicinale (in quantit\u00e0 molto piccole e innocue per il paziente) pu\u00f2 favorire una mummificazione naturale. Vari principi attivi sono ancora rilevabili poco dopo la morte; poi, molte delle sostanze grasse di una mummia si trasformano o decadono nel corso del tempo.\nStato delle ricerche.\n\u00c8 ormai pacifico che il cavaliere Kahlbutz soffrisse di una malattia che gli aveva causato un forte dimagrimento: si pu\u00f2 pensare in particolare al cancro, alla distrofia muscolare o alla tubercolosi. Alcune testimonianze depongono per quest'ultima, confermandone il quadro clinico. Secondo la tradizione Kahlbutz sarebbe \"soffocato nel suo stesso sangue\". Ci\u00f2 si pu\u00f2 conseguentemente interpretare nel senso che egli poco prima di morire ebbe un'emottisi, come poteva verificarsi per effetto di una grave patologia polmonare (tumore o, appunto, tubercolosi). Kahlbutz fu sepolto in una doppia bara di quercia. La decomposizione sarebbe stata quindi interrotta dal sarcofago ermetico, dagli stessi prodotti della putrefazione, e dalla sepoltura in suolo infertile di una salma peraltro gi\u00e0 spolpata. A causa della struttura della tomba e della bara, una notevole massa d'aria pot\u00e9 scorrere sul cadavere, togliendogli acqua abbastanza da prosciugarlo. Ci\u00f2 condusse infine alla mummificazione naturale per corificazione. Attraverso il secco ambiente esterno e il sarcofago, ben pochi insetti in grado di reinnescare la decomposizione poterono aggredire la salma."}
{"id": "1986206", "revid": "729019", "url": "https://it.wikipedia.org/wiki?curid=1986206", "title": "Episodi di Moonlight", "text": "La prima e unica stagione di \"Moonlight\", composta da 16 episodi, \u00e8 andata in onda sulla CBS dal 28 settembre 2007 al 16 maggio 2008.\nIn Italia \u00e8 andata in onda, in prima visione assoluta, sul canale pay Steel, canale pay della piattaforma Mediaset Premium, a partire dal 31 ottobre 2008.\nI vampiri non esistono.\nTrama.\nMick St. John pensa come sarebbe avere l\u2019opportunit\u00e0 di spiegare la sua vera natura, sta immaginando un\u2019intervista dove poter sfatare i falsi miti sui vampiri quando in internet vede un servizio di Beth Turner sul ritrovamento di un cadavere di una ragazza in una fontana della citt\u00e0. Attratto dal loro comune passato Mick si avventura sul luogo del delitto per vederla di nuovo ventidue anni dopo averla ritrovata dopo il suo rapimento.\nGiornalista investigativa per BuzzWire, Beth prima attribuisce l\u2019assassino all\u2019attacco di un vampiro dopo aver visto il segno di un morso sul collo della vittima, in seguito ritrova l\u2019auto della vittima e la identifica grazie al permesso di parcheggio dell\u2019Hearst College. Anche Mick, investigatore privato, decide di indagare sull\u2019omicidio per salvaguardare la comunit\u00e0 di Vampiri residente a Los Angeles.\nGuest star: Jacob Vargas (Guillermo), Brian White (Tenente Carl Davis), Kevin Weisman, Tami Roman, Gigi Rice, Dean O\u2019Gorman, Shoshana Bush e Rudolf Martin\nRitorno al passato.\nTrama.\nLee J. Spalding, un uomo ingiustamente incarcerato per omicidio, ottiene la libert\u00e0 vigilata dopo venticinque anni di reclusione.\nMick \u00e8 direttamente coinvolto nella vicenda perch\u00e9 nel 1983 aveva partecipato alle indagini dopo che un suo biglietto da vista era stato rinvenuto nella tasca della vittima.\nBeth intervista Julia Stevens, l\u2019autrice del libro sulla storia dell\u2019uomo e parlando con lei scopre il coinvolgimento dell\u2019investigatore privato Mick St. John nel caso.\nGuest star: Brian White (Tenente Carl Davis), Kevin Weisman, Jordan Belfi (Josh), David Fabrizio, Lisa Sheridan, Hal Williams, Tami Roman, Rachel Kimsey\nDr. Benessere.\nTrama.\nBeth ha scoperto la vera natura di Mick, ma nonostante i suoi timori non si allontana da lui e si reca al suo appartamento per capire.\nUn uomo investito un passante si ferma per prestargli soccorso quando questi lo morde trasformandolo in un vampiro. Contravvenendo alle regole il vampiro anziano, il sire, abbandona il neo vampiro che schiavo della sua sete di sangue attacca ed uccide brutalmente il commesso di un supermercato. Guillermo, il vampiro impiegato presso l\u2019obitorio che procura il sangue a Mick, avvisa l\u2019investigatore della situazione. L\u2019indagine riporta alla memoria di Mick la notte della trasformazione, quando sua moglie l\u2019ha reso un vampiro per unirlo a lei per sempre.\nL\u2019indagine vede ancora una volta Beth e Mick lavorare allo stesso caso permettendo alla ragazza di scoprire molte verit\u00e0 sui vampiri.\nGuest star: Jacob Vargas (Guillermo), Brian White (Tenente Carl Davis), Jordan Belfi (Josh), Brad Greenquist, Chris Payne Gilbert, Molly Culver, Cate Cohen, Jermaine Williams\nLegame di sangue.\nTrama.\nMick \u00e8 moribondo in una vasca di uno squallido motel nel deserto dopo che Josh, il fidanzato di Beth, lo ha incaricato di ritrovare Leny l\u2019ex babysitter della figlia di Hamir Faied, accusato dell\u2019omicidio del suo socio Jack Toland. La ragazza, testimone chiave del processo, era sotto la protezione della polizia quando un uomo ha fatto irruzione nella casa sicura.\nGuest star: Jordan Belfi (Josh), Derk Cheetwood, Vanessa Lengies, Navid Negahban e James C. Victor.\nImmaturit\u00e0 eterna.\nTrama.\nDopo essersi nutrito del sangue di Beth per rimettersi in sesto dopo la disavventura nel deserto, Mick evita la donna per non metterla nuovamente in pericolo. Un vampiro per\u00f2 uccide una escort, i cui genitori avevano ingaggiato Mick per rintracciarla, cos\u00ec si trovano coinvolti nuovamente nella medesima indagine.\nJosh e Beth organizzano una cena per il loro primo anno di fidanzamento.\nGuest star: Jordan Belfi (Josh), Janelle Giumarra, Casey Labow, Nate Mooney, Wes Robinson, Tami Roman e Brian White (Tenente Carl Davis)\nUna vecchia fiamma.\nTrama.\nBeth sta seguendo per BuzzWire il servizio fotografico per la nuova collezione di un affermato stilista quando la modella muore.\nJosef chiede a Mick di rintracciare Lola, una vampira che frequenta da secoli scomparsa improvvisamente. Le indagini portano entrambi ad un Club appena aperto.\nGuest star: Jordan Belfi (Josh), Patrick Fischler, Anil Raman, Holly Valance e Kevin Weisman\nSosia.\nTrama.\nSul luogo di un incendio Mick vede una fotografa identica a Coraline, la sua ex moglie, la donna che lo ha trasformato in un vampiro. La donna \u00e8 Morgan, una fotografa free lance che collabora con BuzzWire. Quando viene aggredita nel suo appartamento da un ladro Beth chiede a Mick di indagare sull\u2019accaduto.\nGuest star: Tami Roman\nUn orribile ritorno.\nTrama.\nBeth segue l\u2019esecuzione di Donovan Shepherd, il capo di una setta di serial killer. Audrey Pell, unica superstite e testimone chiave del processo, \u00e8 ospite di Beth quando riceve una misteriosa telefonata e si convince di averlo visto dalla finestra. Per rassicurala Beth chiede a Mick di indagare.\nBeth ricorda chi l\u2019ha salvata quando fu rapita da piccola.\nGuest star: Gideon Emery, Mark D. Espinoza, Sarah Foret, Mark Totty e Brian White (Tenente Carl Davis)\nFiore di giglio.\nTrama.\nBeth scopre che Morgan \u00e8 Coraline, la donna che l\u2019aveva rapita quando era piccola per creare una vera famiglia con Mick.\nMick viene ingaggiato da un uomo per seguire la moglie Tina e decide di chiedere aiuto a Morgan per le fotografie.\nGuest star: Richard Cox, Kathleen Munroe, Tami Roman, Marc Anthony Samuel e Victor Webster.\nLa bella addormentata.\nTrama.\nMorgan \u00e8 Coraline tornata umana. Ricoverata in ospedale dopo l\u2019aggressione di Beth la donna \u00e8 in coma.\nUn uomo ingaggia un killer per uccidere Josef.\nGuest star: Ian Abercrombie, Jordan Belfi (Josh), Alice Greczyn, Paul Rae, Tami Roman e Nick Tarabay"}
{"id": "1986210", "revid": "298055", "url": "https://it.wikipedia.org/wiki?curid=1986210", "title": "Rick Forrester", "text": ""}
{"id": "1986213", "revid": "118949531", "url": "https://it.wikipedia.org/wiki?curid=1986213", "title": "Cornaleto", "text": "Cornaleto (\"Curnal\u00e8t\" nel dialetto locale) \u00e8 una frazione del comune di Formigara (CR) con circa 330 abitanti, che si trova a nord del capoluogo comunale. Nato sulle rive del Lago Gerundo oggi si trova sulle rive del fiume Adda e da sempre riveste una notevole importanza a livello zonale grazie al costante impegno dei suoi abitanti nel sociale (volontariato, feste, societ\u00e0 sportive...).\nIl paese.\nCornaleto (anticamente chiamato Cornaletto) fu anticamente un comune separato, unito a Formigara sperimentalmente da Napoleone nel capodanno del 1810 e definitivamente dagli austroungarici nel capodanno del 1841.\nComprende diverse cascine e cascinali raggruppati in modo non uniforme. Nel 1983 con referendum consultivo ci fu il distacco da Gombito e l'aggregazione alla frazione e quindi al Comune di Formigara, della borgata di Boffalora (oggi semplicemente via Boffalora) con un aumento della popolazione di circa 70 anime. Negli anni 70 invece, ad ovest del paese \u00e8 sorto un \"quartiere\" denominato \"Villaggio Nuovo\" che ha ampliato le dimensioni del centro abitato.\nEtimologia.\nIl Paese, secondo gli storici, prende il nome da \"Cornus Letus\" (corno letale), infatti sin dai tempi romani la conformazione della scarpata morfologica era a forma di corno ed in questa zona c'era molta abbondanza di selvaggina che invogliava i nobili e non solo a cacciare in questi luoghi (letale per la selvaggina). Secondo alcune credenze popolari, invece, il nome deriva dalla ricca concentrazione di piante di \"curnal\", traduzione dialettale che indica la pianta del corniolo, tipica della zona."}
{"id": "1986216", "revid": "536103", "url": "https://it.wikipedia.org/wiki?curid=1986216", "title": "Dead FM", "text": "Dead FM \u00e8 il terzo album di studio del gruppo hardcore punk statunitense Strike Anywhere. Pubblicato nel 2006, \u00e8 il primo pubblicato dalla Fat Wreck Chords e non dalla Jade Tree, che aveva pubblicato i precedenti.\nLa Fat Wreck ha stampato 335 copie limitate gialle, con la scritta a mano \"1st 335\" (primi 355), per la pubblicazione dell'album nel settembre 2006."}
{"id": "1986218", "revid": "110157", "url": "https://it.wikipedia.org/wiki?curid=1986218", "title": "Remix City, Volume 1", "text": "Remix City, Volume 1 \u00e8 una raccolta di successi, in versione \"remix\", del cantante R&amp;B R. Kelly."}
{"id": "1986219", "revid": "580197", "url": "https://it.wikipedia.org/wiki?curid=1986219", "title": "Fossano Calcio", "text": " \nIl Fossano Calcio S.S.D. a r.l. (in breve Fossano Calcio S.S.D., conosciuta anche come Fossano) \u00e8 una societ\u00e0 calcistica italiana con sede a Fossano, in provincia di Cuneo.\nFondata nel 1919 con il nome di \"Unione Sportiva Fossanese\" e poi ricostituita nel 1923 come \"Principi d'Acaja\", ha adottato il semplice nome cittadino per la prima volta nel 1930 e definitivamente nel 2006. Dal punto di vista storico vanta quale maggior risultato sette partecipazioni alla terza serie nazionale, che ne fanno il secondo club per tradizione sportiva nella provincia di appartenenza, alle spalle del .\nNella stagione 2020-2021 milita in Serie D, quarta divisione del campionato italiano di calcio.\nStoria.\nL'avvento del calcio a Fossano si deve al giocatore Gabriele \"Nino\" Testa, portiere, che nel 1919 fond\u00f2 l\"Unione Sportiva Fossanese\".\nNel 1923 gli subentrarono Domenico Bergese e Domenico Rattalino che la rinominarono \"Societ\u00e0 Sportiva Principi d'Acaja\": essa adott\u00f2 una maglia bianca con finiture nere, che portava ricamato sul petto il disegno del castello dei Principi d'Acaja, monumento della citt\u00e0. \nIl primo campionato di cui sia nota la partecipazione \u00e8 la Terza Divisione 1926-1927, ove la Principi d'Acaja fu ottava nel girone D piemontese.\nDopo sette anni, nel 1930, l'avvento alla presidenza di Libero Beretta, cui poi subentrer\u00e0 Antonio Della Torre, mut\u00f2 nuovamente l'identit\u00e0 societaria: la denominazione divenne \"Associazione Calcio Fossano\" e i colori bianconeri vennero declinati in una maglia palata, abbinata a pantaloncini e calzettoni neri. L'A.C. Fossano innalz\u00f2 progressivamente il livello delle proprie attivit\u00e0, che per\u00f2 si svolgevano ancora su terreni di fortuna, scarsamente preparati: le cose cambiarono nel 1933 con l'inaugurazione dello stadio Principi del Piemonte in Piazza d'Armi. \nDal 1939 \u00e8 accertata la partecipazione del Fossano al campionato di Seconda Divisione piemontese, vinto il quale (nel 1941-1942) la squadra pass\u00f2 in Prima Divisione, ottenendo l'accesso alla Serie C mediante ripescaggio.\nNel 1943 l'inasprirsi della seconda guerra mondiale segn\u00f2 una battuta d'arresto per il club, che si riorganizz\u00f2 nel 1945 sotto la presidenza di Carlo Rigat; egli reintrodusse la ragione sociale \"U.S. Fossanese\" e scelse quale nuovo colore sociale l'azzurro; le attivit\u00e0 ripresero presso il campo sportivo in localit\u00e0 Casermette. \nLa squadra ripart\u00ec dal campionato di Serie C per l'annata 1945-1946; la stagione si concluse con l'ottenimento della salvezza.\nNei due anni successivi la Fossanese si impose tra le squadre di vertice: nel campionato 1946-1947 i ragazzi del tecnico Luis Monti terminarono il campionato al quarto posto, sfiorando la promozione in Serie B; ulteriormente rafforzati dalla campagna acquisti dell'estate 1947 (che porta a Fossano, tra gli altri, Enzo Garavoglia e Livio Bussi), gli azzurri chiusero il loro girone al secondo posto, mancando per\u00f2 nuovamente l'accesso alla seconda serie. \nNel 1948 venne costruito il nuovo stadio comunale di Corso Trento e vennero introdotti nuovi giocatori, tra cui Mario Bo; gli azzurri per\u00f2, poco competitivi, disputano un campionato 1948-1949 sottotono, evitando per poco la retrocessione in IV Serie.\nNel 1949 la squadra fu affidata all'ex giocatore Manfredo Ardizzone e rinforzata con alcuni giocatori in esubero da Cuneo e Mondov\u00ec, quali Luciano Testa e Renato Cattaneo. Anche la stagione 1949-1950 fu per\u00f2 difficile, con gli azzurri relegati al 12\u00ba posto e nuovamente salvi all'ultimo.\nNel campionato 1950-1951, dopo essere stati in testa alla classifica per undici giornate, la Fossanese termin\u00f2 la stagione al settimo posto. La retrocessione in IV Serie arriv\u00f2 infine nell'annata 1951-1952.\nNel campionato 1959-1960 la squadra retrocesse ulteriormente in Prima Categoria; negli anni successivi la societ\u00e0 fatic\u00f2 a ritrovare stabilit\u00e0, cambiando frequentemente presidenti e allenatori.\nNel 1969-1970 la Fossanese venne promossa nuovamente in Promozione e nel 1976 la societ\u00e0 pass\u00f2 nelle mani del presidente Silvano Barbero, sotto la cui gestione si alternarono vari allenatori (Livio Bussi, poi per tre anni Piero Davico e inoltre Serra, Oderda, De Andrea, Ciravegna, Curetti, Bonacossa e Barbero) e la squadra si stabilizz\u00f2 per qualche tempo in Promozione. Tra il 1985 e il 1988 la Fossanese retrocesse dapprima in Prima Categoria e quindi in Seconda Categoria. \nA questo punto la presidenza pass\u00f2 ad interim ad Aldo Strumia, che per rafforzare la societ\u00e0 ne decise la fusione con la concittadina \"Associazione Calcio Acaja\", i cui colori bianco-neri vennero associati all'azzurro: nacque cos\u00ec l\"Unione Sportiva Fossanese Calcio\". A quel punto Strumia si dimise (passando alla carica di segretario) e la presidenza and\u00f2 ad Aldo Alladio, coadiuvato da Giulio Racca e Guido Viglietta come vice-presidenti.\nNel 1989 la nuova societ\u00e0, guidata dal tecnico Giuseppe Curetti, risal\u00ec in Prima Categoria; nel 1991 la massima carica sociale and\u00f2 a Guido Viglietta e la squadra venne rafforzata, cos\u00ec da vincere nel 1990-1991 il passaggio in Promozione.\nIl periodo positivo degli azzurri prosegu\u00ec anche nel 1991-1992, dove vinsero il campionato, raggiungendo la promozione in Eccellenza. \nNel 1993 la presidenza pass\u00f2 al general manager Luigi Bordone, che nel 1995-1996, con Giuliano Ciravegna in panchina, riport\u00f2 la Fossanese in Serie D. Nonostante gli sforzi, la permanenza in tale serie dur\u00f2 due anni. \nBordone per\u00f2 mor\u00ec improvvisamente a fine 2002; il subentrante Franco Barroero (vicepresidente vicario) subito chiese il supporto di terzi per tutelare la squadra, che scont\u00f2 il contraccolpo retrocedendo in Promozione al termine del campionato 2002-2003. L'intervento di una cordata di finanziatori garant\u00ec alla Fossanese le risorse necessarie per proseguire l'attivit\u00e0. \nLa squadra venne affidata a Franco Dallariva, che dopo un primo anno di transizione nel 2005 ottenne l'accesso all'Eccellenza. Nel mentre, ai sensi delle nuove normative sullo sport amatoriale, la societ\u00e0 aveva assunto la forma amministrativa di associazione sportiva dilettantistica e nel 2005 si era fusa col concittadino \"Football Club Salice\", diventando \"Fossano Calcio\"; le squadre giovanili del club passarono a maglie di colore giallo, tinta istituzionale del Salice. \nLa permanenza in Eccellenza dur\u00f2 fino al 2010-2011, quando il Fossano, nuovamente guidato da Giuseppe Curetti, non riusc\u00ec ad evitare la penultima posizione e retrocesse nel campionato di Promozione. \nSeguirono poi alcune annate altalenanti: la stagione 2012-2013 (prima sotto la nuova presidenza di Franco Graglia) termin\u00f2 con il raggiungimento della promozione in Eccellenza, grazie alla vittoria del girone C con 57 punti, davanti a Piscineseriva e Boves MDG. Nel giugno 2013 venne ingaggiato il tecnico Mario Volcan, il quale riusc\u00ec ad ottenere una tranquilla salvezza nel 2013-2014, non venendo per\u00f2 riconfermato a campionato concluso.\nDimessosi Franco Graglia, la presidenza and\u00f2 a Roberto Botta, che chiam\u00f2 in panchina Marino Gianoglio; il Fossano per\u00f2 ebbe un rendimento stentato e nemmeno il doppio cambio in panchina (a Gianoglio subentr\u00f2 Franco Dallariva, poi a sua volta \"silurato\" in favore di Fabrizio Viassi) riusc\u00ec ad evitare la retrocessione in Promozione. \nViassi fu per\u00f2 confermato per la stagione 2015-2016 e la scelta si rivel\u00f2 azzeccata: il Fossano riusc\u00ec infatti a primeggiare nel proprio girone e, una volta rientrato in Eccellenza, si propose stabilmente tra le squadre di vertice, centrando i playoff nel 2016-2017 e mancandoli di poco nel 2017-2018. Il trend ebbe il suo culmine nell'annata 2018-2019, che vide gli azzurri vincere il loro girone e centrare la promozione in Serie D.\nStrutture.\nStadio.\nIl Fossano gioca le proprie gare interne allo stadio Angelo Pochissimo, intitolato alla memoria di un calciatore fossanese morto prematuramente a causa di un tumore. L'impianto \u00e8 situato in corso Trento ed \u00e8 stato costruito nel 1948 per sostituire il vecchio stadio Principi del Piemonte, ormai ritenuto poco funzionale alle esigenze del calcio dittadino. \nIl \"Pochissimo\" fu teatro non solo di campionati dilettanti ma anche di amichevoli dove la Fossanese incontr\u00f2 squadre di alto livello \nNel 1998, per festggiare i 50 anni dell'impianto, fu chiamato l'Atl\u00e9tico de Rafaela squadra della citt\u00e0 di Rafaela che si era appena gemellata con Fossano (la partita fin\u00ec 2-1 per la Fossanese). La struttura era inizialmente chiamata \"Stadio Comunale di Fossano\" ma a partire dal 1999 lo stadio \u00e8 intitolato in onore dell'ex calciatore fossanese Angelo Pochissimo scomparso nel 1976. L'impianto ha una capienza di 318 posti a sedere con una tribuna centrale dotata di 218 posti numerati e con copertura, di cui 65 della tribuna d'onore, cinque postazioni per la radiocronaca e una per il commento televisivo e una tribuna ospiti dotata di 100 posti scoperti nelle due gradinate situate nel settore sud-est dello stadio. Le dimensioni del campo da gioco sono (107m x 66m). Ai suoi lati sono presenti due campi da allenamento e la \"Palestra Comunale\" di Fossano. Lo stadio pu\u00f2 essere inserito nella Categoria 1 degli stadi UEFA. Lo stadio ha subito delle modifiche per aumentare la capienza nelle annate in cui la squadra ha militato in Serie D, consistenti nell'aggiunta di una tribuna scoperta in tubi innocenti sul lato est.\nAll'esterno dell'impianto sono presenti le sedi della societ\u00e0 e della \"Libertas Fossano 2000\". Inoltre dal 1978 l'impianto \u00e8 dotato di illuminazione, essendo quindi omologato per la Serie D e la disputa delle fasi finali di Coppa Italia Dilettanti: nel 2010 lo stadio ha ospitato la finale di Coppa Italia regionale di Eccellenza tra Santhi\u00e0 e Lucento (1-0) e una partita della categoria Beretti tra Juventus e (0-1). Lo stadio ha inoltre accolto due finali dei play-out di Eccellenza rispettivamente nelle stagioni 2002-03 e 2007-08 e due stagioni di Serie D (1996-97 e 1997-98) quando fu ampliato. Il \"Pochissimo\" venne ampliato nella stagione 1996-97 per permettere alla Fossanese (appena salita in Serie D) di continuare a giocarvi: la struttura arrivo quindi ad una capienza totale di 3.500 posti, ma quando la Fossanese retrocedette nuovamente in Eccellenza le tribune amovibili vennero tolte.\nLa seconda volta in cui l'impianto venne ampliato fu proprio quando ospito la finale della Coppa Italia di Eccellenza nel 2010 tra Santhi\u00e0 e Lucento; anche in quella occasione si arrivo ad una capienza di 3.500 posti. \nNell'ottobre del 2015 il comune d\u00e0 l'assenso al progetto per la posa di un nuovo manto in erba sintetica; i lavori partono a settembre 2016 e terminano nel luglio seguente. Il 31 agosto 2017 il nuovo tappeto erboso viene inaugurato con un'amichevole tra il Fossano e la primavera, terminata con il punteggio di 3-3.\nCentro di allenamento.\nLe selezioni societarie svolgono le sedute di allenamento allo stadio Pochissimo e in altre strutture cittadine, quali il campo comunale Giancarlo Vallauri in terra battuta senza tribuna ma con alcune panchine in legno (86m x 46m), il campo Salice (96m x 56m) in erba sintetica e con una tribuna di circa 100 posti in cemento armato, il campo polisportivo Gianbattista Bongioanni, anch'esso in erba naturale (108m x 67m) e dotato di pista d'atletica (la sua capienza \u00e8 peraltro superiore a quella dello stadio comunale) e il pi\u00f9 piccolo campo privato del Coniolo (omologato per il calcio a 9, con misure 72m x 53m).\nTifoseria.\nLa tifoseria fossanese coltiva rivalit\u00e0 con i collettivi al seguito di e . La prima risale all'immediato secondo dopoguerra ed \u00e8 puramente campanilistica, derivando dalla vicinanza geografica tra le due citt\u00e0. La seconda si \u00e8 originata successivamente allorch\u00e9 le due societ\u00e0 hanno gareggiato per obiettivi comuni."}
{"id": "1986223", "revid": "767487", "url": "https://it.wikipedia.org/wiki?curid=1986223", "title": "Filtro a densit\u00e0 neutra", "text": "Un filtro a densit\u00e0 neutra o filtro ND (dall'inglese Neutral Density), in fotografia e, pi\u00f9 in generale, in ottica, \u00e8 un filtro di colore grigio che riduce l'intensit\u00e0 della luce in maniera uniforme su tutte le lunghezze d'onda.\nDescrizione.\nIn fotografia, un \"filtro a densit\u00e0 neutra\" \u00e8 utilizzato per diminuire l'intensit\u00e0 della luce che giunge all'interno dell'obiettivo fotografico al fine di alterare i rapporti di combinazioni di apertura del diaframma e tempi di esposizione necessari ad ottenere una corretta esposizione. Questa alterazione \u00e8 ricercata per ottenere una maggiore libert\u00e0 creativa nell'interpretazione del soggetto perch\u00e9 fornisce la possibilit\u00e0 di utilizzare diaframmi pi\u00f9 aperti o tempi pi\u00f9 lunghi di quanto altrimenti consentito. Per raggiungere questo scopo, un \"filtro a densit\u00e0 neutra\" \u00e8 costituito da materiale trasparente pi\u00f9 o meno oscurato a seconda della quantit\u00e0 di filtraggio che fornisce. I materiali utilizzati per la costruzione devono filtrare in maniera uniforme tutte le componenti della luce altrimenti la fotografia finale sar\u00e0 alterata da un colorito non presente nella realt\u00e0 e che in gergo prende il nome di \"dominante\".\nTipologie.\nEsistono due tipologie di \"filtri a densit\u00e0 neutra\":\nI \"filtri a vite\" a loro volta si suddividono in:\nClassificazione.\nUn \"filtro a densit\u00e0 neutra\" \u00e8 caratterizzato principalmente dalla sua intensit\u00e0, in gergo detta \"densit\u00e0 ottica\", e, dal punto di vista matematico, definita come:\nformula_1\ndove:\nA livello commerciale \u00e8 comunque possibile trovare l'intensit\u00e0 di questi filtri espressa anche secondo altre unit\u00e0 di misura.\nNella tabella seguente vengono presentate varie intensit\u00e0 di filtri a densit\u00e0 neutra associate alle unit\u00e0 di misura pi\u00f9 utilizzate:\nI \"filtri a densit\u00e0 neutra\" pi\u00f9 comunemente commerciati sono gli \"ND2\", \"ND4\", \"ND8\", \"ND16\", \"ND32\", \"ND64\", \"ND128\" e gli \"ND1024\". Gli \"ND1024\" vengono spesso commerciati con il nome \"ND1000\".\nIl valore minimo del filtro per fotografia solare per essere sicuri di non danneggiare il sensore \u00e8 il ND 3.8, mentre quello minimo per osservazione solare \u00e8 il ND 5.0 Danni da osservazione solare\nEsempio di utilizzo.\nPer meglio capire l'utilizzo di un \"filtro a densit\u00e0 neutra\" procediamo con un esempio e consideriamo il fatto di fotografare una scena il cui valore di esposizione, a 100 ISO, \u00e8 pari a 10 EV.\nSecondo le regole di corretta esposizione, se volessimo effettuare un buono scatto, dovremmo utilizzare delle coppie aperture-tempi, tra quelle mostrate nella seguente tabella:\nSe volessimo utilizzare delle altre coppie di valori dovremmo intervenire o aumentando gli ISO o utilizzando un \"filtro a densit\u00e0 neutra\". Mentre l'aumento dei valori ISO ci permetterebbe di velocizzare i tempi di scatto (a parit\u00e0 di diaframma utilizzato) o di chiudere i diaframmi (a parit\u00e0 di tempi di scatto), al contrario, un \"filtro a densit\u00e0 neutra\" ci permetterebbe di rallentare i tempi di scatto (a parit\u00e0 di diaframma utilizzato) o di aprire i diaframmi (a parit\u00e0 di tempi di scatto).\nPossiamo in sintesi dire che: l'aumento degli ISO tende a tempi veloci che congelano gli istanti fotografici o a diaframmi che aumentano la profondit\u00e0 di campo mentre, l'utilizzo dei filtri a densit\u00e0 neutra tende a tempi lenti che creano effetti di mosso o a diaframmi che diminuiscono la profondit\u00e0 di campo.\nConsiderando come riferimento un soggetto da 10 EV e impostazioni di scatto iniziali pari ad 1/4 di secondo e f/16 si pu\u00f2 dire che:\nA.Utilizzando un filtro ND2 che equivale a 1 f-stop:\nB.Utilizzando un filtro ND4 che equivale a 2 f-stop:\nC.Utilizzando un filtro ND8 che equivale a 3 f-stop:\nD.Utilizzando un filtro ND1024 che equivale a 10 f-stop:\nEffetti.\nUn \"filtro a densit\u00e0 neutra\" pu\u00f2 essere utilizzato per:\nProblematiche.\nProduzione.\nLa creazione di un \"filtro a densit\u00e0 neutra\" \u00e8 tecnicamente molto difficoltosa e pertanto il suo comportamento ideale di \"filtro costante\" \u00e8 solo approssimato. Ogni \"filtro a densit\u00e0 neutra\" introduce nella luce che lo attraversa una \"personalizzazione\" non uniforme e questo, per chi lo utilizza, si traduce in un'alterazione della resa finale. A seconda dello scopo per cui \u00e8 stato progettato e a seconda del suo costo, si avranno comportamenti pi\u00f9 o meno precisi sulle diverse frequenze dello spettro luminoso. I \"filtri a densit\u00e0 neutra\" progettati per la fotografia, ad esempio, sono specializzati per lavorare sulle frequenze luminose che appartengono allo spettro visibile (perch\u00e9 la fotografia \u00e8 un prodotto della luce visibile) e in questo modo il prodotto finale \u00e8 influenzato da meno \"dominanti\" di colore possibili. Il fenomeno delle dominanti \u00e8 comunque pi\u00f9 presente per \"filtri a densit\u00e0 neutra\" molto intensi o per pose molto lunghe. Generalmente, a \"filtri a densit\u00e0 neutra\" pi\u00f9 costosi corrispondono dominanti di colore minori che degradano fino ad apparire praticamente nulle.\nUtilizzo.\nPer ovviare al problema si pu\u00f2:"}
{"id": "1986226", "revid": "4239", "url": "https://it.wikipedia.org/wiki?curid=1986226", "title": "Combinata universale", "text": "La Combinata universale \u00e8 una macchina per la lavorazione del legno massello o pi\u00f9 in generale del legno e dei suoi derivati (MDF, truciolare.)\nCaratteristiche.\nIn un'unica macchina si racchiudono tutte le classiche lavorazioni. La macchina \u00e8 composta principalmente da tre gruppi operativi (sega, pialla, toupie) azionati da motori, che trasmettono il movimento ad uno o pi\u00f9 gruppi operativi.\nNormalmente il gruppo pialla, costituito da un cilindro rotante con montati i coltelli, presenta ad una estremit\u00e0 dell'albero un mandrino per punte, da utilizzare come cavatrice.\nQuesta tipologia di macchina utensile, data la limitata operativit\u00e0, \u00e8 indirizzata al piccolo artigiano o all'obbistica."}
{"id": "1986231", "revid": "1226", "url": "https://it.wikipedia.org/wiki?curid=1986231", "title": "Sant'Agata alla Suburra", "text": ""}
{"id": "1986234", "revid": "287204", "url": "https://it.wikipedia.org/wiki?curid=1986234", "title": "You and I (brano musicale)", "text": ""}
{"id": "1986255", "revid": "287204", "url": "https://it.wikipedia.org/wiki?curid=1986255", "title": "Super League 2003-2004", "text": "L'edizione 2003-2004 del campionato di calcio svizzero (Axpo Super League) vide la vittoria finale del F.C. Basilea.\nSpettatori e audience.\nMedia spettatori.\nMedia spettatori dell'Axpo Super League 2003-04: 9.025 "}
{"id": "1986272", "revid": "92723", "url": "https://it.wikipedia.org/wiki?curid=1986272", "title": "Diocesi di Bergen", "text": "La diocesi di Bergen (in latino: \"Dioecesis Bergensis\") \u00e8 una sede soppressa della Chiesa cattolica.\nTerritorio.\nLa diocesi comprendeva il territorio dell'odierna contea norvegesi di Vestland.\nSede vescovile era la citt\u00e0 di Bergen, dove fungeva da cattedrale la chiesa della Santissima Trinit\u00e0 e di Santa Sunniva, andata distrutta durante l'epoca dell'instaurarsi della riforma protestante.\nStoria.\nLa fondazione della diocesi di Selje risale alla met\u00e0 circa dell'XI secolo, quando il vescovo missionario Bernardo di Sassonia, consacrato da papa Alessandro II attorno al 1066, si stabil\u00ec definitivamente in Norvegia, dopo aver svolto la sua opera missionaria in Islanda su mandato dell'arcivescovo Adalberto di Brema.\nLa diocesi era anticamente circoscritta alla piccola isola norvegese con il medesimo nome, talvolta indicata anche come Sel\u00f8, all'imboccatura del Nordfjord. Sull'isola si trovava un monastero benedettino, legato alla memoria e al culto di santa Sunniva, eremita, che, secondo la leggenda, sarebbe sbarcata sull'isola e successivamente vi sarebbe morta, verso la fine del X secolo. Nei pressi della caverna ove l'eremita era solita pregare si trovava la piccola cattedrale.\nVerso il 1070 il re Olaf Kyrre fond\u00f2 la citt\u00e0 di Bergen e attorno al 1075 Bernardo di Sassonia vi trasfer\u00ec la sede episcopale. Inizialmente, la diocesi era suffraganea dell'arcidiocesi di Brema-Amburgo; nel 1104 entr\u00f2 a far parte della provincia ecclesiastica dell'arcidiocesi di Lund; infine nel 1153 divenne suffraganea dell'arcidiocesi di Nidaros. Nel 1125 Bergen cedette una porzione di territorio a vantaggio dell'erezione della diocesi di Stavanger.\nNel medioevo, la citt\u00e0 episcopale divenne un importante centro religioso, ricco di ben cinque conventi e 25 chiese. Tra queste: l'antica \"ecclesia Trinitatis minor\", costruita in legno e distrutta durante le riforma protestante nel 1530; la \"ecclesia Trinitatis maior\", cattedrale della diocesi e sede di un capitolo, che serv\u00ec da luogo di incoronazione e di sepoltura di diversi re norvegesi; il primo ad esservi incoronato fu Magnus V nel 1164; la chiesa degli Apostoli, il cui prevosto era \"magister capellarum regis\" (ossia maestro delle cappelle reali) ed in questa funzione sedeva accanto ai vescovi nel consiglio del regno. Durante la riforma la maggior parte di questi edifici and\u00f2 distrutta, ad eccezione della chiesa francescana di Sant'Olav, attuale duomo della citt\u00e0.\nA Bergen si svolsero diversi sinodi provinciali di Nidaros. Il primo si svolse nel 1164, presieduto dall'arcivescovo Sant'Agostino Erlendsson e alla presenza del legato papale Stefano di Orvieto; le sue decisioni mirarono a mettere al riparo i beni ecclesiastici dall'avidit\u00e0 dei laici e a togliere agli stessi laici il diritto di nomina dei parroci, soprattutto nelle campagne; inoltre fu ribadito l'obbligo del celibato per i preti. Altri concili provinciali si celebrarono nel 1278, nel 1280, nel 1320, nel 1327, nel 1345, nel 1435 e l'ultimo nel 1438.\nLa riforma protestante fu introdotta in Norvegia nella prima met\u00e0 del XVI secolo, imposta dai re danesi, padroni del Paese, ma con scarsa resistenza da parte del clero cattolico. L'ultimo vescovo in comunione con la Santa Sede fu Olav Thorkelsson; alla sua morte nel 1535, Bergen cess\u00f2 di essere una citt\u00e0 cattolica."}
{"id": "1986284", "revid": "104458", "url": "https://it.wikipedia.org/wiki?curid=1986284", "title": "Campionati mondiali juniores di sci alpino 2004", "text": "I Campionati mondiali juniores di sci alpino 2004 si sono svolti in Slovenia, a Maribor, dal 10 al 15 febbraio. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili. A contendersi i titoli di campioni mondiali juniores sono stati i ragazzi e le ragazze nati tra il 1984 e il 1988.\nRisultati.\nUomini.\nDiscesa libera.\nData: 10 febbraio\nSupergigante.\nData: 12 febbraio\nSlalom gigante.\nData: 13 febbraio\nSlalom speciale.\nData: 14 febbraio\nCombinata.\nData: 10-14 febbraio\nClassifica stilata attraverso i piazzamenti ottenutiin discesa libera, slalom gigante e slalom speciale\nDonne.\nDiscesa libera.\nData: 10 febbraio\nSupergigante.\nData: 12 febbraio\nSlalom gigante.\nData: 14 febbraio\nSlalom speciale.\nData: 15 febbraio\nCombinata.\nData: 10-15 febbraio\nClassifica stilata attraverso i piazzamenti ottenutiin discesa libera, slalom gigante e slalom speciale"}
{"id": "1986292", "revid": "478814", "url": "https://it.wikipedia.org/wiki?curid=1986292", "title": "Vasco da Gama (citt\u00e0)", "text": ""}
{"id": "1986302", "revid": "729019", "url": "https://it.wikipedia.org/wiki?curid=1986302", "title": "Bambi Woods", "text": "Biografia.\nNon si hanno notizie di lei dal 1986. Nel 2005 il quotidiano australiano \"The Age\" ha ipotizzato che fosse morta nel 1986 di overdose senza che le circostanze venissero approfondite. Nello stesso anno un documentario di Channel 4, \"Debbie Does Dallas Uncovered\", ha illustrato le indagini eseguite da un investigatore privato, che non sono riuscite a comprovare tale versione; nel documentario viene inoltre prospettata l'alternativa che l'attrice conduca una vita da anonima casalinga a Des Moines nello Iowa.\nDa un'intervista pubblicata sul blog \"YesButNoButYes\" nel 2007, in cui si lascia intendere che il personaggio intervistato sia Bambi Woods, emerge che la pornostar sarebbe viva e risiederebbe in California con il marito e i figli. In una nota a fine intervista il curatore del sito spiega di aver avuto contatti con l'intervistata solo via email e dunque di non poter ricostruire con certezza la sua identit\u00e0."}
{"id": "1986325", "revid": "767487", "url": "https://it.wikipedia.org/wiki?curid=1986325", "title": "Gang Green", "text": "I Gang Green sono un gruppo hardcore punk statunitense formati a Braintree nel 1981. Sono considerati tra i maggiori esponenti della scena hardcore di Boston, sebbene fossero notevolmente diversi dal resto della cosiddetta \"Boston Crew\", caratterizzata da forte impegno politico e da una visione straight edge, all'opposto della loro, appassionati di heavy metal, conservatori, amanti della birra e con dipendenze da cocaina.\nApparsi per la prima volta nelle compilation \"This Is Boston, Not L.A.\" (1981) e \"Unsafe at Any Speed\" (1982), si sciolsero nel 1983 dopo la pubblicazione del loro EP \"Sold Out\", prima pubblicazione per la Taang. Riuniti con una nuova formazione nel 1985, pubblicarono quello che \u00e8 considerato il loro album cardine, \"Alcohol\", disco \"anti-straight edge\" in stile AC/DC che ha avuto influenze su gruppi come Metallica e The Meatmen.\nSciolti nuovamente nel 1998, la band si riforma nel 2000 ed \u00e8 tuttora attiva per una serie di concerti."}
{"id": "1986327", "revid": "109303675", "url": "https://it.wikipedia.org/wiki?curid=1986327", "title": "The Doors Box Set (Part-1)", "text": "The Doors Box Set (Part-1) \u00e8 la versione ridotta del precedente box set realizzato dalla band The Doors nel 1997 solo che questa volta il cofanetto \u00e8 diviso in 2 parti ed \u00e8 composto da 2 dischi ognuno che contengono materiale gi\u00e0 edito con costi ridotti.\nTracce.\nDisco 1: \"Without a Safety Net\" (67:29).\nI componenti del 1965 che hanno partecipato alle registrazioni al World Pacific Studios sono:\n\"Black Train Song\" \u00e8 un medley di \"People Get Ready\" &gt; \"Mystery Train\" &gt; \"Away in India\" &gt; \"Crossroads\".\nDisco 2: \"Live In New York\" (70:27).\nRegistrato dal vivo durante l'esecuzione al Felt Forum al Madison Square Garden, New York, NY, Gennaio 17-18, 1970. Il Felt Forum \u00e8 una piccola arena di 4,000 posti situato all'interno del MSG centro simile all'Aquarius Theatre, da non confondersi con la grande arena di 20.000 posti, dove i Doors hanno suonato il 24 gennaio 1969.\nLe canzoni sono scritte dai Doors, salvo dove \u00e8 indicato."}
{"id": "1986329", "revid": "125191506", "url": "https://it.wikipedia.org/wiki?curid=1986329", "title": "The Doors Box Set (Part-2)", "text": "The Doors Box Set (Part-2) \u00e8 la seconda parte in versione ridotta del precedente \"The Doors Box Set\" pubblicato nel 1997 e contiene i rimanenti 2 Cd che sono: \"The Future Ain't What It Used To Be\" e \"Band Favorites\".\nTracce.\nDisco 1: \"The Future Ain't What It Used To Be\" (56:22).\n\"Rock Me\" e \"Money\" con Albert King alla chitarra.\nI componenti del 1965 che hanno partecipato alle registrazioni al World Pacific Studios sono:\n\"Tightrope Ride\" fa parte di \"Other Voices\", il primo album registrato dopo la morte di Morrison realizzato dai Doors.\n\"Hello to the Cities\", \"Break on Through (To the Other Side)\", \"Someday Soon\", \"Hello, I Love You\", \"The Soft Parade\", e \"Orange County Suite\" sono incluse anche in \"Essential Rarities\".\nDisco 2: \"Band Favorites\" (68:36).\nLe canzoni 1-5 sono selezionate da Robby Kreiger, 6-10 da Ray Manzarek, 11-15 da John Densmore\nLe canzoni sono scritte dai Doors, salvo dove \u00e8 indicato."}
{"id": "1986330", "revid": "767487", "url": "https://it.wikipedia.org/wiki?curid=1986330", "title": "Gruntruck", "text": "I Gruntruck, fondati nel 1989 a Seattle da Ben McMillan e Scott McCullum, precedentemente membri degli Skin Yard, sono stati un gruppo musicale associato per periodo e provenienza geografica alla cosiddetta scena Grunge, in particolare alla sua corrente pi\u00f9 vicina all'alternative metal, di cui pi\u00f9 noti esponenti sono stati Soundgarden ed Alice in Chains, a differenza di altri gruppi della scena Grunge ispirati al Punk rock o al Rock psichedelico come Mother Love Bone, Tad, Pearl Jam e Nirvana.\nStoria del gruppo.\nA McMillan e McCullum si aggiunsero inizialmente Tommy Niemeyer, gi\u00e0 fondatore (e tuttora militante) dei The Acc\u00fcsed, e Tim Paul, il quale aveva precedentemente militato nei Napalm Beach e nei Final Warning. Da sottolineare come questi due ultimi gruppi siano stati parte della primitiva scena punk e hardcore di Portland, in Oregon, cui appartennero anche i pi\u00f9 famosi Wipers, che tanto avrebbe influenzato il futuro \"Seattle Sound\".\nIl gruppo realizz\u00f2 solamente due album, ma fra le sue collaborazioni vanno annoverati il tour dell'autunno 1992 in compagnia degli Alice in Chains e quello europeo al seguito dei Pantera, che pubblicizzavano allora l'ultimo lavoro \"Vulgar Display of Power\". Secondo Sean Kinney, batterista degli Alice in Chains, i Gruntruck furono il gruppo emergente maggiormente sostenuto dagli Alice in Chains stessi, tanto che furono noti al grande pubblico per aver aperto i loro concerti nel tour promozionale di \"Dirt\" a fianco dei pi\u00f9 fortemente pubblicizzati Screaming Trees di Mark Lanegan. Nel 1993, la band vinse una causa intentata contro la Roadrunner Records, loro etichetta, circa il termine del proprio contratto. Ci\u00f2 tuttavia cost\u00f2 al gruppo l'abbandono da parte del bassista Tim Paul, sostituito in seguito da Alex Sibbald. Poco tempo dopo, a seguito di un tour con i Circus of Power, anche il batterista Scott McCollum lasci\u00f2 la band che aveva contribuito a fondare.\nNel 1996 il gruppo si riun\u00ec nuovamente e, ingaggiato il batterista Josh Sinder, anch'egli proveniente dagli The Acc\u00fcsed, registr\u00f2 l'EP \"Shot, Illusion, New God\", contenente soli tre brani. Verso la fine degli anni novanta la formazione originale si riun\u00ec pi\u00f9 volte per singoli spettacoli, ma ci\u00f2 non port\u00f2 mai a un'ufficiale \"reunion\" della band. Infine, nel 2002 essa si sciolse definitivamente, lasciando dietro di s\u00e9 voci mai confermate circa un album di inediti e \"rarities\" che a tutt'oggi non ha ancora visto la luce. Il 26 gennaio 2008 il cofondatore Ben McMillan mor\u00ec per una grave forma di diabete."}
{"id": "1986331", "revid": "599013", "url": "https://it.wikipedia.org/wiki?curid=1986331", "title": "Fernando C\u00e1ceres", "text": "\u00c8 primatista di presenze (47) del Celta Vigo nelle competizioni UEFA per club.\nBiografia.\nFernando C\u00e1ceres nacque a San Isidro il 7 febbraio 1969. Il 1\u00ba novembre 2009 a Buenos Aires, C\u00e1ceres tenta di resistere al furto della sua auto quando i ladri gli sparano un colpo all'occhio destro. Il primo novembre 2009 C\u00e1ceres, mentre guidava la sua auto, \u00e8 stato colpito da un proiettile alla testa, durante un tentativo di rapina. Ricoverato, \u00e8 stato mantenuto in coma farmacologico per otto settimane.\nIl 29 dicembre \u00e8 uscito dal coma ed \u00e8 stato trasferito all'ospedale di Ciudela, dove ha iniziato un lento recupero.\nIl 16 ottobre 2010, a Buonos Aires, si \u00e8 giocata una partita di calcetto di solidariet\u00e0 tra una rappresentanza Argentina e Uruguay. Nella rappresentanza dell'Argentina ha giocato anche Diego Maradona. La partita si \u00e8 conclusa 9a 8 per i padroni di casa.\nCarriera.\nClub.\nUscito dalle giovanili dell'Argentinos Juniors a 17 anni, gioca per il club di La Paternal fino al 1991, totalizzando 113 presenze e andando a segno per cinque volte. Nel 1991 il primo \"salto di qualit\u00e0\" nel River Plate, con il quale raggiunge anche la nazionale. Nel 1993 passa agli spagnoli del , dove passa tre stagioni su buoni livelli, totalizzando 91 presenze e segnando 3 gol.\nNel 1996 torna brevemente in Argentina, vestendo la maglia del Boca Juniors (diventando cos\u00ec uno dei giocatori ad aver vestito le maglie del Boca e del River Plate nel corso della loro carriera), prima di venire acquistato dal Valencia, tornando cos\u00ec a giocare nella Primera Divisi\u00f3n. Dopo 50 presenze nel club valenciano, passa al Celta Vigo, dove rimane fino al 2004, totalizzando 198 presenze in campionato (218 totali) segnando 3 reti.\nNel 2004 \u00e8 il C\u00f3rdoba ad assicurarsi l'ormai 35 calciatore, che rimane brevemente in Spagna prima di venire richiamato in patria dall'Independiente, squadra nella quale gioca 46 partite. Nel 2006, tornato al club dell'inizio della sua carriera, l'Argentinos, decide di chiudere la carriera nel 2007.\nNazionale.\nNel 1985 debutta nell', con la quale vince il Campionato Sudamericano Under-17, raggiungendo per la prima volta la nazionale maggiore nel 1992, a 23 anni. Nel 1993 partecipa alla vittoriosa Copa Am\u00e9rica 1993, subentrando al 40' durante la finale contro il .\nDurante il mondiale di viene schierato titolare nel reparto difensivo dove militano calciatori come Oscar Ruggeri o N\u00e9stor Sensini. Negli ottavi di finale contro la , da un fallo di C\u00e1ceres nasce la punizione che Ilie Dumitrescu mette in rete, e nella stessa partita un tiro del difensore mal trattenuto da Florin Prunea diventa l'occasione per il 2-3 segnato da Abel Balbo."}
{"id": "1986332", "revid": "1543377", "url": "https://it.wikipedia.org/wiki?curid=1986332", "title": "Cricotiroidotomia", "text": "La cricotiroidotomia (o cricotirotomia) \u00e8 un intervento di apertura delle vie aeree a livello della membrana cricotiroidea, nella regione anteriore del collo, utilizzato in situazioni di emergenza come i casi di soffocamento o di trauma facciale, o situazioni in cui non \u00e8 possibile eseguire intubazione per via orale o nasale.\nLa cricotirotomia \u00e8 pi\u00f9 facile e veloce da eseguire rispetto alla tracheotomia, non richiede la manipolazione del rachide cervicale ed \u00e8 associata a minori complicazioni. La natura elastica della membrana cricotiroidea contribuisce ad evitare che eventuali emorragie possano far entrare sangue nella trachea.\nProcedura.\nQuesta tecnica prevede che si vada a bucare la parete anteriore della laringe a livello del legamento cricotiroideo, la membrana situata nello spazio immediatamente sotto la cartilagine tiroidea (identificabile come il pomo d'Adamo) e la sottostante cricoide, ampio circa 1,5 cm. Tale foro permette di raggiungere l'interno della laringe al di sotto delle corde vocali.\nIl taglio effettuato sulla superficie esterna pu\u00f2 essere ampliato con un'altra piccola incisione che coinvolge la membrana cricotiroidea, e con un dilatatore o con il manico del bisturi stesso (tecnica Seldinger), o con altre tecniche (ad esempio quella di Di Giacomo).\nImmediatamente si provvede a far penetrare l'ago cannula (la misura utilizzata \u00e8 solitamente la 15), il cui compito \u00e8 quello di far ventilare il paziente: l'aria deve sia entrare che uscire dalle due estremit\u00e0 create.\nLa durata della procedura \u00e8 inferiore al minuto, variando in base alla tecnica impiegata (tecnica percutanea con ago, inserimento di microcannula o mini cricotiroidotomia, ecc.)."}
{"id": "1986343", "revid": "179980", "url": "https://it.wikipedia.org/wiki?curid=1986343", "title": "Fernando Gabriel C\u00e1ceres", "text": ""}
{"id": "1986345", "revid": "80630887", "url": "https://it.wikipedia.org/wiki?curid=1986345", "title": "Gametogamia", "text": "Nella gametogamia le cellule si differenziano trasformandosi in gameti che successivamente si fondono.\nI gameti vengono prodotti nei gametocisti degli unicellulari o nei gametangi dei pluricellulari.\nSi parla di:"}
{"id": "1986354", "revid": "37401", "url": "https://it.wikipedia.org/wiki?curid=1986354", "title": "Cuore di tenebra (disambigua)", "text": ""}
{"id": "1986356", "revid": "125318983", "url": "https://it.wikipedia.org/wiki?curid=1986356", "title": "Copa Airlines", "text": "Copa Airlines (o in spagnolo: Compa\u00f1\u00eda Paname\u00f1a de Aviaci\u00f3n S.A.), \u00e8 la compagnia aerea di bandiera internazionale di Panama, con il suo principale centro di collegamento all'Aeroporto internazionale di Tocumen, situato a Panama City, anche chiamato Hub delle Americhe.\nVola verso 83 destinazioni, in 33 Paesi diversi.\nCopa Airlines \u00e8 membro di Star Alliance (dal 21 giugno 2012).\nStoria.\n\u00c8 stata fondata nel 1947 dall'imprenditore Alberto Motta Cardoze con il nome di Compa\u00f1\u00eda Paname\u00f1a de Aviaci\u00f3n. Ha iniziato i voli nazionali verso tre citt\u00e0 di Panama utilizzando aerei Douglas DC-3.\nNel 1960, le frequenze settimanali verso le citt\u00e0 di San Jos\u00e9, Kingston, Barranquilla e Medell\u00edn furono ampliate a tre, grazie all'incorporazione di un aereo Avro 748 e di un Lockheed L-188 Electra.\nNegli anni 1970 decide di ritirarsi dal mercato nazionale, dedicandosi esclusivamente a operare destinazioni internazionali.\nNel 1980, e dopo l'acquisto del suo primo aereo, un Boeing 737-100, ha ampliato le sue destinazioni a Cartagena in Colombia, Port-au-Prince a Haiti, Santo Domingo, San Juan a Porto Rico e Miami negli Stati Uniti. Il modello Boeing 737-200 \u00e8 arrivato a met\u00e0 degli anni 1980, portando in flotta 26 velivoli con questa specifica.\nL'anno 1992 segner\u00e0 il consolidamento continentale della compagnia aerea, con l'apertura del primo centro di collegamento aereo in America Latina con sede a Panama, chiamato \"Hub delle Americhe\" presso l'aeroporto internazionale di Tocumen. Si aggiungono le destinazioni di Caracas (Venezuela), Citt\u00e0 del Messico (Messico), Santiago del Cile (Cile), Cali e Bogot\u00e1 (Colombia), Quito e Guayaquil (Ecuador), Lima (Per\u00f9), Buenos Aires (Argentina) e La Havana (Cuba).\nNel 1998, Copa Airlines e la compagnia aerea americana Continental Airlines, firmano un'alleanza strategica, rilanciando il loro marchio con una nuova immagine di Copa Airlines. In questo modo, la compagnia aerea panamense adotta il programma frequent flyer OnePass\u00ae. Due anni dopo, inizia a rinnovare la sua flotta con aerei Boeing 737 Next Generation e ad ampliare la rete di destinazioni a Canc\u00fan, Orlando, San Paolo, Los Angeles e San Andr\u00e9s.\nNel 2003 ha ricevuto il primo Boeing 737-800 Next Generation ed \u00e8 stato esteso l'accordo congiunto con Continental Airlines.\nNel 2004 \u00e8 stato firmato un accordo per l'acquisizione del velivolo brasiliano Embraer 190, con un ordine fermo per 10 e un'opzione per ulteriori 20.\nNel 2005, Copa Airlines ha acquisito la compagnia aerea colombiana AeroRep\u00fablica, ora Copa Airlines Colombia. Nello stesso anno, Copa Holdings S.A., la holding di azioni Copa Airlines, ha lanciato un'offerta pubblica di 14 milioni di azioni alla Borsa di New York, diventando cos\u00ec la terza compagnia aerea latinoamericana (dopo la cilena LAN e la brasiliana GOL) a quotarsi su questo importante mercato finanziario.\nTra il 2006 e il 2008, Copa Airlines ha aggiunto 15 destinazioni alla sua rete di collegamenti, tra cui spiccano: Manaus, Maracaibo, Montevideo, Rio de Janeiro, San Pedro Sula e Santiago De Los Caballeros, C\u00f3rdoba, Guadalajara, Punta Cana e Washington-Dulles, diventando anche membro associato dell'alleanza SkyTeam.\nNegli anni successivi, la compagnia di bandiera panamense ha annunciato l'acquisto di 13 Boeing 737-800, con il design Boeing \"Sky Interior\", e ha aggiunto destinazioni come l'isola di St. Maarten, nei Caraibi. Inoltre, nel 2010 ha annunciato la sua integrazione nel network di compagnie aeree Star Alliance, che attualmente conta 28 membri. La compagnia \u00e8 stata un membro \"associato\" di SkyTeam dal settembre 2007 all'ottobre 2009 e dal 21 giugno 2012 fa parte di Star Alliance.\nNel 2011, Copa Airlines ha iniziato a operare due nuovi orari di collegamento, passando da quattro a sei orari di collegamento all'aeroporto internazionale di Tocumen, e ha aggiunto pi\u00f9 frequenze verso destinazioni come Miami, Orlando, Los Angeles, New York, Bogot\u00e1, Tegucigalpa, Aruba, Punta Cana, Canc\u00fan, Citt\u00e0 del Messico, Santiago del Cile e Rio de Janeiro, e avvia voli giornalieri, in precedenza non giornalieri, verso destinazioni come Guadalajara e Belo Horizonte.\nCopa Airlines ha mantenuto il suo piano di espansione e ha aggiunto nove destinazioni: Toronto, Porto Alegre, Brasilia, Nassau, Montego Bay, Monterrey, Asunci\u00f3n, Chicago e C\u00facuta.\nHa inoltre lanciato il suo sito mobile www.copaair.com, in cui i suoi clienti possono registrarsi e ottenere la carta d'imbarco, verificare le informazioni sui voli, tra le altre funzionalit\u00e0 dai loro telefoni cellulari e annuncia un accordo di codeshare con la compagnia aerea ecuadoriana TAME, che sar\u00e0 efficace nel primo trimestre del 2012.\nInoltre, riceve il nuovo Boeing 737-800 Next Generation Sky Interior con miglioramenti nelle prestazioni, essendo la prima compagnia aerea latinoamericana ad averlo nella sua flotta.\nPer il 2012, cinque nuove destinazioni: Las Vegas negli Stati Uniti, Willemstad a Cura\u00e7ao, Liberia in Costa Rica, Recife in Brasile e Iquitos in Per\u00f9. Si prevede inoltre un aumento delle frequenze verso varie destinazioni e un accordo interline con Air Panama, che consiste nel collegare le destinazioni turistiche di Panama con l'America Latina. Questo accordo dovrebbe entrare in vigore nel giugno 2012, quando Air Panama inizier\u00e0 i voli da Panama City, a Isla Col\u00f3n, Bocas del Toro.\nNel 2013 ha continuato a espandere frequenze e destinazioni: Boston e Tampa negli Stati Uniti e nel 2014 ha annunciato Montr\u00e9al in Canada, Fort Lauderdale negli Stati Uniti e per la prima volta a Georgetown in Guyana, successivamente ha aggiunto Santa Clara a Cuba e Campinas in Brasile.\nNel 2015 ha confermato la sua undicesima e dodicesima destinazione negli Stati Uniti: New Orleans e San Francisco. Inoltre, salgono a sei le destinazioni in Messico con Villahermosa e Puebla. Copa Airlines, ancora una volta serve il mercato domestico, volando due volte al giorno verso David e collegando la provincia di Chiriqu\u00ed con le sue 74 destinazioni attraverso l'Hub of the Americas, a fine agosto annuncia l'apertura per il mese di dicembre della rotta per il Belize.\nL'11 aprile 2015, Copa Airlines ha firmato un contratto per un ordine di 61 unit\u00e0 del tipo Boeing 737-8/9 MAX. \u00c8 la seconda compagnia aerea latinoamericana a ordinare il modello dopo la compagnia aerea messicana Aeromexico, che ha ordinato 90 unit\u00e0.\nIl 5 luglio 2016 \u00e8 stata annunciata la sospensione della rotta Panama-Puebla a causa dei problemi economici della regione. Copa Airlines \u00e8 la compagnia aerea pi\u00f9 importante dell'America centrale.\nNel novembre 2017, hanno iniziato i voli per Mendoza, in Argentina, e nel dicembre 2017, hanno iniziato i voli per Denver, negli Stati Uniti.\nNel luglio 2018 sono iniziati i voli verso le citt\u00e0 di Fortaleza e Salvador, in Brasile. La rotta per Fortaleza \u00e8 stata sospesa nel luglio 2019. Inizia anche la rotta per Bridgetown, Barbados.\nNel settembre 2018 ha ricevuto il suo primo Boeing 737 MAX 9, che sarebbe il primo di un ordine per 61 velivoli della famiglia Boeing 737 MAX.\nA partire da dicembre 2018, la rotta Puerto Vallarta-Riviera Nayarit \u00e8 iniziata con Panama City e altre 77 destinazioni in Nord, Centro, Sud America e Caraibi, gestite attraverso l'Hub of the Americas, a Panama City.\nQuesto espande la sua rete di rotte a 79 destinazioni in 32 Paesi nel Nord, Centro, Sud America e nei Caraibi. Ha anche iniziato la rotta per Salta, in Argentina.\nPer il 2019 ha iniziato a volare a Paramaribo, Suriname, dal 6 luglio 2019, diventando la sua 81\u00aa destinazione in 33 Paesi del Nord, Centro, Sud America e Caraibi.\nFlotta.\nA gennaio 2022 la flotta di Copa Airlines \u00e8 cos\u00ec composta:\nCopa Club.\nSi tratta di una VIP lounge che offre ai viaggiatori un soggiorno confortevole, oltre a poter tenere incontri di lavoro, connettersi a internet tramite una rete Wi-Fi, una selezione di quotidiani e riviste, effettuare chiamate o semplicemente rilassarsi mentre i passeggeri sono in attesa del volo.\nAccordi code-share.\nCopa Airlines ha attualmente codeshare con le seguenti compagnie aeree. Questo elenco include anche compagnie aeree che NON appartengono all'alleanza Star Alliance:\n\"*- Membro di Star Alliance.\"\nLivrea.\nDal 1947 a oggi, Copa Airlines ha utilizzato le seguenti livree:\nFino ad aprile 2021 ha tre Boeing 737-800 nella livrea Star Alliance (HP-1728CMP, HP-1823CMP e HP-1830CMP), un Boeing 737-800 nella livrea Museo della Biodiversit\u00e0 (HP-1825CMP), un Boeing 737-800 con la livrea dedicata al programma fedelt\u00e0 della compagnia ConnectMiles (HP -1849CMP) e un Boeing 737-800 con la livrea della Nazionale di Calcio Panama (HP-1534CMP).\nIn precedenza, avevano un 737-800 con livrea dei 100 anni del Canale di Panama (HP-1727CMP), un 737-800 con livrea in onore del Rosario football (HP-1846CMP), due 737-800 con livrea di S\u00e3o Paulo Futebol Clube (HP-1829CMP e HP-1831CMP), un 737-800 con livrea del 100\u00b0 aereo della flotta Copa Airlines \"Panama collega le Americhe\" (HP-1852CMP), un 737-800 con livrea in onore dei suoi 70 Year Anniversary (HP-1711CMP), un 737-800 con la coda dipinta con il logo della Major League Baseball (HP-1533CMP), un Embraer 190 nella livrea dedicata al programma fedelt\u00e0 della compagnia ConnectMiles (HP-1564CMP) e un Boeing 737-800 con livrea del programma turistico Visit Panama (HP-1730CMP).\nFin dalla sua fondazione nel 1947, Copa Airlines ha utilizzato diversi modelli di livrea in commemorazione di sponsorizzazioni o date rilevanti, come la decorazione speciale che la flotta di Boeing 737-700 indossava nel novembre 2003, in onore dei 100 anni della Repubblica di Panam\u00e1. La livrea speciale consisteva nel logo ufficiale del \"centenario\" e nel ritratto del primo presidente di Panama, Manuel Amador Guerrero.\nIl 3 febbraio 2011, l'Autorit\u00e0 per il turismo di Panama ha collaborato con Copa Airlines per creare una livrea speciale per un Boeing 737-800 con il logo della farfalla di Panama e l'URL \"visitpanama.com\". Questo faceva parte di uno sforzo per promuovere il turismo a Panama. A partire dal 2013, l'aereo non ha pi\u00f9 il logo dalla sinistra in avanti.\nIl 6 marzo 2012 ha portato un nuovo Boeing 737-800 della Copa Airlines (registrazione HP-1728CMP) nella livrea Star Alliance. Inoltre, ha introdotto uno stile di carattere e ridisegnato il logo Copa Airlines. Questo aereo \u00e8 rimasto inattivo fino al 21 giugno, quando \u00e8 stato esposto alla celebrazione dell'integrazione ufficiale della compagnia nell'alleanza Star Alliance. L'aereo \u00e8 partito sei giorni dopo, effettuando il primo volo passeggeri non-stop di linea da Panama a Las Vegas. Il 30 maggio 2012, un altro nuovo Boeing 737-800 (registrazione HP-1823CMP) ha ricevuto la livrea Star Alliance.\nCopa ha ricevuto un nuovo Boeing 737-800 (registrazione HP-1825CMP, nella foto a destra) nell'ottobre 2012, sfoggiando una livrea con il Biomuseo di Gehry, un museo aperto a Panama City nell'ottobre 2013.\nNel marzo 2013, un nuovo Boeing 737-800 della Copa Airlines (registrazione HP-1830CMP) \u00e8 stato dipinto con la livrea Star Alliance. Questo era il terzo aereo della flotta con l'ex livrea Star Alliance.\nNell'agosto 2014, Copa Airlines ha collaborato con l'Autorit\u00e0 del Canale di Panama per lanciare una campagna speciale in onore del 100\u00ba anniversario del Canale di Panama. La campagna prevedeva l'applicazione di una livrea speciale, che riporta un'immagine grafica delle chiuse, sul retro di due Boeing 737-800 e si prevede che sar\u00e0 implementata su pi\u00f9 di 40 velivoli della flotta."}
{"id": "1986357", "revid": "729019", "url": "https://it.wikipedia.org/wiki?curid=1986357", "title": "Gamontogamia", "text": "La Gamontogamia \u00e8 quel meccanismo di creazione di un gamete nel quale le cellule che daranno origine al gamete si uniscono e fondono i loro nuclei all'interno della cisti gamontica."}
{"id": "1986359", "revid": "486946", "url": "https://it.wikipedia.org/wiki?curid=1986359", "title": "Memorie a stato solido", "text": ""}
{"id": "1986362", "revid": "125174130", "url": "https://it.wikipedia.org/wiki?curid=1986362", "title": "Guerra franco-spagnola", "text": "La guerra franco-spagnola fu un conflitto fra Spagna e Francia, combattuto dal 1635 al 1659, iniziato con l'ingresso di quest'ultima nella guerra dei trent\u2019anni alla quale gi\u00e0 partecipava la Spagna. Il conflitto fra i due regni si protrasse per undici anni oltre la pace di Vestfalia, che aveva posto termine alla guerra dei trent'anni, per poi chiudersi con la pace dei Pirenei.\nIl contesto.\nPer la Casa d'Asburgo, due rami della quale regnavano sulla Spagna e sull'Austria, la Francia era un rivale importante. Per gran parte dei secoli XVI e XVII, i due paesi furono disposti in blocchi contrapposti in tre punti dello scacchiere europeo: nei Paesi Bassi spagnoli a nord, nella Franca Contea sulla frontiera orientale e nel confine franco-spagnolo a sud. Le prospettive di espansione francese erano una minaccia per gli Asburgo e furono spesso fonte di conflitto armato e/o politico. Da parte sua la Francia cerc\u00f2 sempre di indebolire gli Asburgo nei loro territori ad essa limitrofi.\nQuando i protestanti si impegnarono nella guerra dei trent'anni contro le armate imperiali il primo ministro francese, cardinale Richelieu, sovvenzion\u00f2 finanziariamente i nemici dell'impero (in occasione del trattato di B\u00e4rwalde del 1631, con il quale i francesi si impegnavano a fornire alla Svezia in conflitto contro l'imperatore una somma di 400\u00a0000 talleri imperiali l'anno). La Svezia, che sotto la guida di Gustavo II Adolfo aveva registrato notevoli successi, tuttavia, con la morte di quest'ultimo nella battaglia di L\u00fctzen aveva iniziato a conoscere un andamento sfavorevole del conflitto. La sconfitta definitiva venne nei giorni 5 e 6 settembre 1634, quando fu sonoramente battuta a N\u00f6rdlingen dalle truppe alleate di Spagna e del Sacro Romano Impero ed il trattato di pace che ne consegu\u00ec (pace di Praga, 30 maggio 1635) fu molto vantaggioso per gli Asburgo. Scontento dell'evoluzione del conflitto, il Richelieu decise di coinvolgere stavolta scopertamente la Francia nella lotta contro gli spagnoli ed entr\u00f2 in guerra.\nDal 1635 al 1648.\nNel maggio 1635 Luigi XIII di Francia dichiarava guerra a Filippo IV di Spagna, sancendo l'entrata in guerra della Francia al fianco degli stati generali con l'intenzione di fare propri i Paesi Bassi spagnoli e al fianco della Savoia, Mantova e Parma per conquistare la Milano occupata dagli spagnoli. Nel 1636 un grande esercito francese, al quale si un\u00ec Vittorio Amedeo I di Savoia, invase il ducato di Milano, scontrandosi con gli spagnoli nella battaglia di Tornavento.\nLa Francia attacc\u00f2 dunque le forze armate spagnole nei Paesi Bassi meridionali ed invi\u00f2 armate in Lorena ed in Alsazia per tagliare le linee di comunicazione principali fra il nemico e i suoi territori nei Paesi Bassi, che si sviluppavano attraverso quelle regioni e tramite il porto di Genova. Nel 1640 i francesi occuparono la citt\u00e0 di Perpignano. Il 19 maggio 1643 l'armata francese, agli ordini del principe di Cond\u00e9, mise termine alla reputazione di invincibilit\u00e0 della fanteria spagnola, riportando una decisiva vittoria contro gli spagnoli a Rocroi.\nLa battaglia di Rocroi ebbe grandi effetti sull'andamento del conflitto. Per la prima volta in un secolo, un'armata spagnola era stata sconfitta in battaglia. La Spagna, nonostante fosse riuscita, malgrado la forte batosta, successivamente, a ricostituire l'esercito delle Fiandre, non pot\u00e9 rimpiazzare i veterani perduti, e non pot\u00e9 pi\u00f9 portare offensive contro la Francia dai domini delle Fiandre. I francesi, d'altra parte, poterono concentrare i loro sforzi nel teatro tedesco e in quello spagnolo, fornendo un pi\u00f9 valido appoggio alle forze svedesi e protestanti che operavano contro le truppe imperiali. Con gli sforzi combinati di Francia e Svezia, sia pure con sconfitte alternate a vittorie sul campo di battaglia, la guerra dei trent'anni termin\u00f2 il 24 ottobre 1648 con la sconfitta imperiale (pace di Vestfalia), mentre la Spagna continu\u00f2 la guerra capitolando solo nel 1659.\nDal 1648 al 1659.\nNel 1648 la Francia fu scossa da una seria rivolta: la Fronda. Parte della nobilt\u00e0 non tollerava di dover sottostare al potere regale, incarnato allora dal cardinale Mazarino e dalla reggente in nome di Luigi XIV, la regina madre Anna d'Austria, e si ribell\u00f2 utilizzando la sua forte presenza nel Parlamento di Parigi e sobillando il popolo.\nIl re fu costretto a fuggire da Parigi con la madre ed il cardinale Mazarino, principale bersaglio dei frondisti, il 6 gennaio 1649. La prima fase della rivolta, detta Fronda parlamentare, domata con l'intervento del Cond\u00e9, si esaur\u00ec nell'arco di un anno ma subito ne emerse un'altra, quella dei nobili detta anche \"Fronda principesca\", pi\u00f9 violenta della precedente, che dette luogo a movimenti di truppe delle due fazioni formatesi: i nemici di Mazarino (ed anche della reggente Anna) ed i suoi alleati.\nPer lungo tempo le dispute interne create dalla Fronda ed il conflitto con la Spagna, che sosteneva sia militarmente che finanziariamente i nobili rivoltosi, si intercalarono. Il principe di Cond\u00e9, che Mazzarino aveva tentato di far arrestare perch\u00e9 tramava per usurpare il trono a Luigi, cambi\u00f2 partito schierandosi dalla parte degli spagnoli, mentre il visconte di Turenne, dopo un breve sbandamento, ritorn\u00f2 con il Mazarino. Questi se ne and\u00f2 due volte in esilio per poi tornare pi\u00f9 forte di prima. Il Cond\u00e9, dopo aver subito l'arresto da parte di truppe realiste, se ne and\u00f2 a prestare servizio per il nemico della Francia: la Spagna. La guerra fra i due regni continu\u00f2 quindi su tutti i teatri ove le due potenze si trovavano a contatto: Fiandre, Catalogna ed Italia. Nel 1652 la regione del Rossiglione fu occupata dalle truppe francesi fedeli al re.\nNel 1653 la Francia era cos\u00ec affamata che nessuno dei due contendenti, difensori ed invasori, riusc\u00ec a trovare provviste sufficienti per poter condurre una campagna militare fino al mese di luglio.\nNel 1654 l'avvenimento principale fu l'assedio e la liberazione di Arras: la notte fra il 24 ed il 25 agosto l'armata del Turenne diede l'assalto alle linee di difesa ed il Cond\u00e9 si salv\u00f2 solo grazie ad alcune audaci cariche di cavalleria da lui stesso condotte, spada in pugno.\nPer quanto le Fiandre furono il teatro principale degli scontri, i combattimenti interessarono anche i domini italiani degli Asburgo di Spagna. Nel 1655 un grande esercito francese, al quale si unirono le forze del duca di Savoia e di Francesco I d'Este, sotto il comando di Tommaso di Savoia invase il ducato di Milano, stringendo d'assedio Pavia.\nNel 1655 Turenne conquist\u00f2 le fortezze di Landrecies, Cond\u00e9-sur-l'Escaut e di Saint-Ghislain. Il 16 luglio 1656 il principe di Cond\u00e9 tent\u00f2 di rifarsi della sconfitta di Arras dando l'assalto alle linee di difesa apprestate dal Turenne attorno a Valenciennes, ma quest'ultimo riusc\u00ec a ritirarsi in buon ordine.\nLa campagna del 1657 fu relativamente calma. In virt\u00f9 di un trattato d'alleanza promosso dal Mazarino, Cromwell invi\u00f2 un corpo di fanteria di 6.000 uomini in appoggio\nai francesi: Cromwell cercava di proteggere le navi inglesi dalla permanente minaccia dei corsari di Dunkerque, privandoli del porto dal quale partivano i loro attacchi e Mazarino gli promise, in caso di vittoria, Dunkerque e la Giamaica. L'esercito francese, al comando del maresciallo di Francia Henri de La Tour d'Auvergne, visconte di Turenne, inflisse una sonora sconfitta agli spagnoli, guidati dal \"Gran Cond\u00e9\" e da Don Giovanni d'Austria, nella battaglia delle Dune, presso Dunkerque (14 giugno 1658) e la guarnigione di Dunkerque si arrese il 25 giugno.\nLa guerra venne a conclusione l'anno successivo con il trattato dei Pirenei (7 novembre 1659). Esso fu molto vantaggioso per i francesi che ottennero l'Artois, la regione del Rossiglione, 33 comuni della Cerdagna e numerose piazzeforti nelle Fiandre.\nNel gennaio dell'anno successivo il principe di Cond\u00e9 chiese ed ottenne da Luigi XIV il perdono, fu reintegrato nei suoi possedimenti e nel grado e da quel momento si comport\u00f2 sempre con lealt\u00e0 verso il suo sovrano.\nConseguenze.\nCon la pace dei Pirenei la Francia si afferm\u00f2 come prima grande potenza in Europa, mentre la Spagna abbandon\u00f2 definitivamente qualsiasi progetto egemonico e abdicher\u00e0, di l\u00ec in poi, al ruolo di grande potenza, recedendo in una posizione di secondo piano.\nIl 9 giugno 1660 a Saint-Jean-de-Luz, Luigi XIV sposava la cugina germana, l'infanta di Spagna Maria Teresa, figlia di Filippo IV di Spagna e di Elisabetta di Francia (1602 \u2013 1644), come stabilito in appendice agli accordi del trattato dei Pirenei."}
{"id": "1986363", "revid": "125947850", "url": "https://it.wikipedia.org/wiki?curid=1986363", "title": "Palazzo dei Cigni", "text": "Palazzo dei Cigni \u00e8 stato un centro di produzione gestito da Videotime per il gruppo Mediaset nel quale sono state realizzate, fin dagli anni ottanta, numerose trasmissioni televisive.\nIl centro si trova in via Fratelli Cervi nel quartiere Milano 2 a Segrate, disponeva di 5 studi ed era uno dei cinque principali centri di produzione televisiva Mediaset, insieme al Technology Operative Center, a Cologno Monzese e Roma.\nStoria.\nDa queste stanze (allora residenza di Silvio Berlusconi) iniziarono le prime trasmissioni di Telemilano, divenuta Telemilano 58 e in seguito Canale 5. La struttura ha compreso, nel periodo di maggiore attivit\u00e0, cinque differenti studi televisivi. Nel corso degli anni, sono state realizzate all'interno di questa struttura numerose trasmissioni per le reti Mediaset, tra cui \"Bim bum bam\", \"Striscia la notizia\", \"Pressing\", \"Calciomania\", \"Popcorn\", \"Paperissima Sprint\" (dal 1995 al 2001), \"Lucignolo\", \"Mai dire Gol\", \"Loggione\", \"Dalla vostra parte\", \"Le frontiere dello spirito\", \"Cotto e mangiato\". \u00c8 stato per lungo tempo il luogo in cui venivano realizzati i notiziari di TGcom, Studio Aperto, TG4 e la redazione milanese del TG5 (la cui sede principale \u00e8 situata a Roma nel Centro Safa Palatino).\nIl 1\u00ba luglio 2015 \u00e8 stata comunicata la notizia della decisione di Mediaset di chiudere il centro di produzione e di trasferire tutti gli uffici nella sede principale di Cologno Monzese in viale Europa e in un nuovo palazzo adiacente. Il trasloco \u00e8 divenuto effettivo dal 14 ottobre 2016.\nDopo la chiusura definitiva, gli studi del Palazzo dei Cigni sono stati visionati da alcune societ\u00e0 di produzioni televisive interessate agli spazi che furono di Mediaset, ma al momento nessun accordo \u00e8 stato siglato tra quest'ultime ed Enpam, l'ente proprietario dello stabile.\nDal 1\u00ba luglio 2017, con il trasferimento presso gli edifici Mediaset di Cologno Monzese, Palazzo dei Cigni \u00e8 stato liberato in buona parte (circa 13.500 m\u00b2), sebbene conservi ancora ai piani 2\u00ba, 3\u00ba e 4\u00ba il residence gestito dal gruppo NH Hotels che gestisce anche l\u2019omonimo albergo (NH Hotel Milano 2) distante poche centinaia di metri. I piani interrati sono destinati a studi televisivi (a doppia altezza) e depositi, i piani terreno e primo a studi TV e uffici organizzati in open space, i piani quarto (in parte), quinto e sesto ad uffici. Lo stato manutentivo dell\u2019edificio \u00e8 sostanzialmente buono grazie ad un presidio impiantistico (manutenzione conservativa) e di controllo (guardiania H24) che garantisce la conservazione complessiva dello stato dei luoghi.\nSono attualmente in corso lavori di ristrutturazione per il trasferimento presso gli studi del Palazzo dei Cigni della societ\u00e0 di produzione televisiva specializzata in realt\u00e0 virtuale e realt\u00e0 aumentata Multi Media Net.\nStudi.\nIl centro di produzione di Milano 2 comprendeva 5 studi televisivi:"}
{"id": "1986364", "revid": "287204", "url": "https://it.wikipedia.org/wiki?curid=1986364", "title": "Luigi Randanini", "text": "Pioniere del teatro popolare romano, \u00e8 autore di alcune commedie in dialetto romanesco.\nBiografia.\nNato a Roma nel 1802, figlio di Gaspare e Teresa Cantoni, studi\u00f2 disegno presso la celebre Accademia di San Luca ma, appassionato di teatro ed attratto dalle commedie di Goldoni, ben presto si iscrisse alla societ\u00e0 filodrammatica Accademia degli Imperiti ove interpret\u00f2 alcuni personaggi delle commedie del suo autore preferito.\nIl desiderio del giovane di dedicarsi professionalmente al teatro trov\u00f2 la decisa opposizione del padre. Costui, valente latinista e di famiglia nobile, sia pure decaduta, riteneva la decisione del figlio incompatibile con le convenienze sociali del suo rango. \nNonostante questo, Luigi recit\u00f2 con successo, per una intera stagione, nel Teatro Tordinona. Gaspare impose, comunque, che il nome del figlio non apparisse nei manifesti teatrali.\nCostretto a concludere la breve esperienza di attore caratterista, si impieg\u00f2 come segretario nei tribunali rionali, dapprima in quello di Ponte e, successivamente, in quello di Regola.\nL'esperienza vissuta, in contatto con le baruffe e le piccole liti del popolo minuto, fece sorgere in lui il desiderio di trascrivere, in lingua romanesca, caratteri e vicende della vita reale dei suoi concittadini. Nacquero da questa ispirazione alcune commedie che, in parte, adattarono all'ambiente romano lo spirito delle opere goldoniane.\nCon la morte o l'abbandono delle scene di alcuni valenti attori, interpreti delle sue commedie, Randanini concluse la produzione teatrale ed inizi\u00f2 a collaborare, scrivendo sia in lingua che in dialetto, con alcuni periodici, tra i quali \"Il giornale degli architetti\", \"Il girovago farfalla\", \"Le fabbriche\", \"Cento e un ragguaglio d'arte\", \"Arti e Lettere\"\nGi\u00e0 in et\u00e0 matura, si spos\u00f2 con Semiramide Delicati ed ebbe da questa due figli di cui uno mor\u00ec ancora bambino. Amico del poeta e lessicografo Filippo Chiappini (1836-1905), che lo ricord\u00f2 con affetto nelle pagine di \"Notizie biografiche di Luigi Randanini scrittore romanesco\", gli don\u00f2 i suoi manoscritti.\nMor\u00ec nella citt\u00e0 natale, a sessantatr\u00e9 anni, nel 1866 e fu sepolto nel cimitero del Verano."}
{"id": "1986368", "revid": "51323", "url": "https://it.wikipedia.org/wiki?curid=1986368", "title": "Cuore di palma", "text": ""}
{"id": "1986391", "revid": "124997714", "url": "https://it.wikipedia.org/wiki?curid=1986391", "title": "Gustavia", "text": "Gustavia \u00e8 il centro principale dell'isola di Saint-Barth\u00e9lemy (chiamata anche Saint Barths). Deve il suo nome al re Gustavo III di Svezia. St. Barts fu in origine un possedimento francese e quest'area era chiamata \"Le Car\u00e9nage\" per il riparo che offriva alle navi. La citt\u00e0 fu fondata in seguito, quando la Svezia ottenne l'isola nel 1785 in cambio di diritti commerciali a G\u00f6teborg offerti alla Francia, che riottenne comunque l'isola nel 1878. Secondo gli archivi il nome Gustavia apparve tra il 28 dicembre 1786 e il 9 febbraio 1787. \nL'economia attuale della citt\u00e0, come quella dell'isola, si basa sul turismo di alta gamma, con negozi di lusso e strutture ricettive esclusive."}
{"id": "1986408", "revid": "599013", "url": "https://it.wikipedia.org/wiki?curid=1986408", "title": "Juan Antonio Mart\u00ednez Arroyo", "text": "\u00c8 il padre di Pablo e Gonzalo Mart\u00ednez, a loro volta cestisti."}
{"id": "1986410", "revid": "122320478", "url": "https://it.wikipedia.org/wiki?curid=1986410", "title": "Confederazione generale del lavoro, della tecnica e delle arti", "text": "La Confederazione generale del lavoro, della tecnica e delle arti, in acronimo CGLTA, fu progettata come la base del sistema corporativo della Repubblica Sociale Italiana. Il suo scopo era di fungere da contenitore organizzativo di tutte le singole corporazioni, rifondate sulla base delle nuove regole stabilite nel Congresso di Verona.\n al fine di gestire il reclutamento forzato di manodopera dall'Italia da inviare nei territori del Terzo Reich.\nStoria.\nLa Confederazione generale del lavoro, della tecnica e delle arti viene costituita con il decreto di Mussolini n. 853 del 20 dicembre 1943.\nTale decreto dispone lo scioglimento e la liquidazione di tutte le confederazioni esistenti e delle federazioni di categoria da esse controllate. Al loro posto la Confederazione generale del lavoro, della tecnica e delle arti avrebbe assunto la \"rappresentanza giuridica\" di tutti i lavoratori e delle aziende gi\u00e0 rappresentati dalle confederazioni padronali e sindacali.\nDopo la sconfitta della RSI, la C.G.L.T.A. venne disciolta con il decreto legge n. 878 del 7 maggio 1948.\nFunzionamento.\nLe corporazioni avrebbero rappresentato ognuna un settore produttivo secondo lo schema gi\u00e0 esistente nel regime fascista e, nell'ambito della socializzazione, avrebbero rappresentato ogni settore produttivo ed indirettamente ogni lavoratore secondo una logica organicistica.\nLa gerarchia interna sarebbe stata decisa su un sistema elettorale base-verticistico cos\u00ec articolato:\nInterpretazioni.\nSecondo alcuni degli ideatori, tra cui Giuseppe Spinelli, Manlio Sargenti, e Piero Pisenti, le elezioni corporative avrebbero potuto prevedere anche la formazione di partiti politici tra i candidati, ma questa ipotesi era fortemente osteggiata dai pi\u00f9 importanti gerarchi, tra cui Alessandro Pavolini, Renato Ricci, Roberto Farinacci, e Ferdinando Mezzasoma.. Nonostante questo boicottaggio venne fondato il Partito Repubblicano Socialista Italiano da Edmondo Cione."}
{"id": "1986411", "revid": "287204", "url": "https://it.wikipedia.org/wiki?curid=1986411", "title": "Juan Antonio Martinez Arroyo", "text": ""}
{"id": "1986441", "revid": "1856513", "url": "https://it.wikipedia.org/wiki?curid=1986441", "title": "Middle East Airlines", "text": "La Middle East Airlines Air Liban (in arabo: \u0637\u064a\u0631\u0627\u0646 \u0627\u0644\u0634\u0631\u0642 \u0627\u0644\u0623\u0648\u0633\u0637 \u0627\u0644\u062e\u0637\u0648\u0637 \u0627\u0644\u062c\u0648\u064a\u0629 \u0627\u0644\u0644\u0628\u0646\u0627\u0646\u064a\u0629), pi\u00f9 frequentemente nota con la sigla MEA (codice IATA: ME, codice ICAO: MEA) \u00e8 la compagnia aerea di bandiera del Libano.La sua base \u00e8 l'aeroporto internazionale Rafic Hariri di Beirut.\nStoria.\nNel 1945, su iniziativa di un gruppo di imprenditori libanesi in collaborazione con l'Air France, venne fondata la Compagnie G\u00e9n\u00e9rale de Transports (CGT), con capitale sociale suddiviso tra il 40% di azionariato privato ed il rimanente con la compagnia di bandiera francese. Nei primi cinque anni la compagnia oper\u00f2 prima con gli Amiot AAC.1 Toucan per passare progressivamente ai pi\u00f9 moderni Douglas DC-3.\nNel 1950 la compagnia viene ridenominata Air Liban e, grazie all'aumentata esigenza di trasporto, dall'anno successivo viene considerata l'opportunit\u00e0 di acquisire modelli in grado di trasportare un numero maggiore di passeggeri rispetto ai DC-3 allora in servizio. Sfumata la possibilit\u00e0 di ricevere i Douglas DC-4 richiesti ad Air France, questa rilanci\u00f2 proponendo un noleggio per tre dei suoi SNCASE SE-161 Languedoc. La compagnia inizi\u00f2 ad operare con il nuovo modello dal giugno 1951, il n. 20\nex marche F-BATT con immatricolazione provvisoria LR-ABJ e battezzato \"Beiteddine\", sulla rotte che collegavano l'aeroporto Internazionale di Beirut-Rafic Hariri a quello del Cairo e a quello di Gedda. Gi\u00e0 a luglio acquis\u00ec la registrazione definitiva OD-ABJ, al quel si aggiunsero l'OD-ABU (n. 14 ex F-BATN) nel giugno 1953 e l'OD-ABY (n. 26 ex F-BATZ) nel gennaio 1954.\nIn seguito la compagnia aerea, diventata di propriet\u00e0 statale, \u00e8 riuscita a sopravvivere sia alla guerra civile (1975-1990) sia, pi\u00f9 recentemente, al conflitto del luglio 2006.\nMEA ha iniziato le operazioni preliminari per unirsi al consorzio SkyTeam ed \u00e8 entrata nell'alleanza il 28 giugno del 2012; \u00e8 inoltre membro della Arab Air Carriers Organization (\"Organizzazione Araba dei Trasporti Aerei\").\nDestinazioni.\nAccordi commerciali.\nAl 2022 MEA ha accordi di code-share con le seguenti compagnie:\nAlleanze.\nIl 28 giugno 2012 MEA \u00e8 entrata a far parte di SkyTeam.\nFlotta.\nA gennaio 2022 la flotta di MEA risulta composta dai seguenti aerei:"}
{"id": "1986444", "revid": "1442080", "url": "https://it.wikipedia.org/wiki?curid=1986444", "title": "Real (manga)", "text": " \u00e8 un manga scritto e disegnato da Takehiko Inoue, che tratta della vita di alcuni ragazzi legati in un modo o nell'altro al mondo dei disabili e in particolare del basket in carrozzina. \u00c8 stato pubblicato sulla rivista \"Weekly Young Jump\" a partire dal 1999 e i capitoli sono stati raccolti in volumi \"tank\u014dbon\" editi da Sh\u016beisha, il primo dei quali \u00e8 stato pubblicato il 19 marzo 2001. I primi quattordici volumi hanno venduto pi\u00f9 di 16 milioni di copie nel solo Giappone.\nTrama.\nTomomi Nomiya \u00e8 uno studente liceale con problemi comportamentali che abbandona la scuola dopo un incidente in motocicletta, a causa del quale Yasumi Yamashita, una ragazza che aveva appena conosciuto e che sedeva sul sedile posteriore, rimane paralizzata. Tomomi trascorre le proprie giornate cercando di superare il rimorso nei confronti di Yasumi e tentando di raggiungere degli obiettivi che lo riscattino dal punto di vista sociale, come trovare un lavoro o conseguire la patente di guida.\nOltre al rapporto con Yasumi, nell'evoluzione del personaggio di Nomiya risulta fondamentale anche l'influenza di altre due figure centrali dell'opera che, in modi diversi, si trovano ad affrontare la disabilit\u00e0: Kiyoharu Togawa, un atleta che ha dovuto farsi amputare una gamba colpita da osteosarcoma, e Hisanobu Takahashi, un compagno di classe di Tomomi dal fare annoiato e svogliato, in grado di vivere senza problemi l'ambiente scolastico, il quale perde l'uso delle gambe finendo sotto un camion, durante la fuga da uno sconosciuto, al quale aveva appena rubato per gioco la bicicletta.\nAccoglienza.\nA novembre 2013, \"Real\" aveva raggiunto i 14 milioni di copie in circolazione. A novembre 2020, il manga ha superato 16 milioni di copie.\nUna recensione di The Comics Reporter ha osservato che \"tutte le abilit\u00e0 che Inoue ha mostrato in \"Slam Dunk\" si sono evolute per il meglio in \"Real\"\", concludendo che \"il contenuto emotivo \u00e8 presentato con un equilibrio e una certezza davvero a dir poco mozzafiato\". La serie \u00e8 stata elogiata per il suo \"realismo\" e per il modo in cui \"si stacca dalle rappresentazioni convenzionali dei disabili come persone innocenti che sono deboli in ogni modo\". Anche Kazuyuki Kyoya, un giocatore di basket in carrozzina, ha espresso la sua approvazione per la serie: \"Il manga richiede la comprensione delle persone non solo nel basket in carrozzina ma anche con varie altre disabilit\u00e0. Sono impressionato dal fatto che le scene in cui Takahashi si sottopone alla riabilitazione siano espresse in modo elaborato\".\nLa serie ha ricevuto un Excellence Award per i manga al 5\u00b0 Japan Media Arts Festival nel 2001. Citando il motivo del premio: \"Takehiko Inoue \u00e8 famoso per \"Slam Dunk\", un fumetto seriale sul tema del basket. \"Real\" \u00e8 un altro fumetto sportivo, la cui storia ruota attorno al tema del romanzo dei ragazzi maturi e del basket in carrozzina. Tutti i membri della commissione giudicatrice non vedevano l'ora di leggere i prossimi capitoli e si sono dovuti accontentare di assegnare a \"Real\" l'Excellence Award. Non sarebbe stata una sorpresa se Inoue avesse seguito il suo successo con \"Vagabond\" vincendo il Gran Premio per il secondo anno di fila con questo fantastico manga\". Deb Aoki di About.com elenca \"Real\" come il miglior nuovo manga del 2008."}
{"id": "1986447", "revid": "125723768", "url": "https://it.wikipedia.org/wiki?curid=1986447", "title": "Confederazione Generale Italiana del Lavoro", "text": "La Confederazione Generale Italiana del Lavoro (CGIL) \u00e8 un sindacato italiano.\nFondato a Roma nel 1944, \u00e8 la pi\u00f9 antica organizzazione del lavoro esistente in Italia ed \u00e8 ideale continuazione della preesistente Confederazione Generale del Lavoro, fondata nel 1906 e sciolta forzosamente dal fascismo.\nSindacato ideologicamente socialista, in passato con due forti componenti interne, una legata al Partito Comunista Italiano e l'altra al Partito Socialista Italiano (da cui sono venuti i segretari generali Guglielmo Epifani e Susanna Camusso), \u00e8 il soggetto pi\u00f9 rappresentativo per numero di iscritti del panorama italiano delle relazioni tra industriali e lavoratori.\nNel 1948 e nel 1950, da due sue scissioni interne, nacquero prima la CISL e poi la UIL.\nStoria.\nIl patto di Roma e la CGIL unitaria.\nDurante il ventennio fascista le forze sindacali non autorizzate sopravvissero clandestinamente sotto la guida dell'esule socialista Bruno Buozzi.\nDopo la forzata sospensione delle attivit\u00e0, il sindacato fu ricostituito unitariamente con il Patto di Roma. Il 9 giugno 1944, con l'Italia del Nord ancora occupata dai nazifascisti, il Patto fu firmato da Giuseppe Di Vittorio per il PCI, Achille Grandi per la DC ed Emilio Canevari per il PSI. Quest'ultimo sostitu\u00ec Bruno Buozzi ucciso dai nazisti: per onorarne la memoria, sul testo del Patto fu apposta la data del 3 giugno 1944, che si riteneva inizialmente fosse stato l'ultimo giorno di vita di Buozzi.\nCon il Patto si costitu\u00ec un unico organismo sindacale su tutto il territorio nazionale, a differenza della situazione precedente, rappresentante degli interessi di tutti i lavoratori senza distinzione di fede politica o religiosa. Tutte le correnti la comunista, socialista e cattolica convivevano sotto lo stesso tetto in nome dell'unione di tutti i lavoratori e della lotta antifascista da attuarsi in stretto legame con il CLN. Nacque cos\u00ec la cosiddetta \"CGIL unitaria\", radice comune delle future confederazioni CGIL, CISL e UIL.\nNella CGIL di Di Vittorio, Vittorio Foa fu dal 1948 vicesegretario responsabile dell'Ufficio Studi, e nel 1955 fu segretario nazionale della FIOM. Ebreo, Padre Costituente e storico, fu dirigente del PSIUP e del Partito di Unit\u00e0 Proletaria\nIl secondo dopoguerra.\nL'attentato a Palmiro Togliatti del 1948 costitu\u00ec l'occasione per una scissione e per la nascita di CISL e UIL (1950). La scissione, promossa da sindacalisti cattolici democratici guidati da Giulio Pastore, futuro leader della CISL, era dovuta al fatto che nella CGIL, sin dai primi mesi dopo la sua ricostituzione, avevano iniziato a prevalere orientamenti politici di carattere socialista e comunista, orientati pi\u00f9 verso il PCI ed il PSI che verso gli altri partiti politici.\nDurante il IV Governo De Gasperi, la tensione tra la CGIL e il governo si accentu\u00f2, in particolare con la presentazione, da parte del sindacato ormai filo-marxista, del cosiddetto \"Programma Minimo\", un piano di massiccio intervento statale nell'economia che avrebbe dovuto condurre a ingenti distribuzioni di beni a tutta la popolazione. Il Programma fu tuttavia rifiutato dal Governo, sulla base dei calcoli analitici della Ragioneria generale dello Stato che stimavano, per quell'intervento, la necessit\u00e0 di risorse finanziarie superiori alla met\u00e0 del reddito nazionale totale.\nGli anni '80.\nUn'altra spaccatura nella storia del sindacato si ebbe nel 1984 allorch\u00e9, in occasione del \"Decreto di San Valentino\" del governo Craxi, la componente legata al PSI (il cui segretario era capo del governo) decise di sostenere la decisione del taglio dei \"punti di contingenza\" contenuta nel decreto, insieme a CISL e UIL. L'area del sindacato vicina al PCI si oppose invece al provvedimento schierandosi a favore del referendum abrogativo contro di esso.\nReferendum 2003.\nNel 2003 \u00e8 l'unico dei maggiori sindacati confederali a sostenere il referendum promosso da Rifondazione Comunista per estendere le tutele previste dall'Articolo 18 dello Statuto dei Lavoratori anche ai dipendenti delle aziende pi\u00f9 piccole, che si concluder\u00e0 con il mancato raggiungimento del quorum.\nIn piazza contro il governo Renzi.\nIl 25 ottobre 2014 hanno inizio le manifestazioni di piazza indette dalla CGIL contro il governo Renzi per contestarne le politiche, in particolar modo il Jobs Act e la riforma della scuola della ministra Stefania Giannini.\nCarta dei diritti universali del lavoro.\nAd aprile 2016, ha avviato la raccolta di firme per una legge di iniziativa popolare verso una Carta dei Diritti universali del Lavoro. La proposta di legge \u00e8 stata accompagnata dalla proposta di tre questi referendari, pubblicati sulla Gazzetta Ufficiale n. 69 del 23 marzo 2016:\nI tre quesiti referendari sono stati presentati con oltre tre milioni di firme, e l'11 gennaio 2017 la Corte Costituzionale ha approvato i referendum sui Buoni Lavoro e sulla Responsabilit\u00e0 Solidale negli appalti, respingendo quello sull'Articolo 18.\nNessuno dei referendum \u00e8 mai stato per\u00f2 votato a causa di un decreto-legge che ha superato le norme sottoposte a referendum.\nLa proposta della Carta dei Diritti \u00e8 una evoluzione dello Statuto dei lavoratori, esteso a tutti i lavoratori, pubblici e privati ed autonomi, e alle aziende con almeno cinque dipendenti. Nessun diritto o tutela sono previsti (o minimo accenno) in caso di demansionamento -per i lavoratori a tempo indeterminato-, o di trasferimento della sede di lavoro, trasferta o distacco, nella precedente normativa legati a \u00abcomprovate esigenze tecniche, organizzative e produttive del datore\u00bb, quindi verso un sostanziale principio di non-sindacabilit\u00e0 delle scelte direttive ed organizzative del datore, di consolidata giurisprudenza.\nLa Carta dei Diritti si sviluppa in questi punti:\nOpposizione interna.\n\"La ragione del percorso che abbiamo intrapreso e della decisione di organizzarci come opposizione all\u2019interno della Cgil sta nel giudizio profondamente negativo che abbiamo maturato sulla linea politica e sull\u2019azione concreta della Cgil in questi ultimi anni. Mentre i contratti nazionali si sono indeboliti e salari e pensioni hanno costantemente perso potere d\u2019acquisto, sono passate gravi controriforme, dalla Fornero, alla cancellazione dell\u2019art.18 e al Jobs act, senza una vera risposta sindacale.\nSiamo per la ricostruzione di un sindacato di classe, conflittuale e democratico, indipendente dai partiti, capace di rispondere ai bisogni reali dei lavoratori e delle lavoratrici. Siamo contro la concertazione, l\u2019unit\u00e0 sindacale a tutti i costi con Cisl e Uil, la subalternit\u00e0 alla politica.\nIl nostro simbolo \u00e8 un\u2019immagine liberamente ispirata al celebre manifesto di Lissitzky, stampato nel 1920, \u201cCon il cuneo rosso, colpisci i bianchi!\u201d nel quale un acuto triangolo rosso, spaccandolo, penetrava profondamente in un cerchio bianco.\"\nAssalto alla sede CGIL nel 2021.\nIl 9 ottobre 2021, durante la manifestazione dei \"No Green Pass\", un gruppo di manifestanti del partito neofascista Forza Nuova ha assaltato la sede della Confederazione Generale Italiana del Lavoro a Roma.\nOrganizzazione.\nL'organizzazione della CGIL si articola in due linee: una verticale e una orizzontale, rispettivamente di categoria e intercategoriale a livello territoriale.\nDati sugli iscritti.\nAl 2014 rappresentava la maggiore confederazione sindacale italiana, con oltre 5,5 milioni di tesserati di cui quasi 3 milioni di pensionati (il 52,8% degli iscritti, ovvero 2.965.354, erano pensionati che aderivano al Sindacato pensionati italiani).\nSul tesseramente all'anno 2017 si \u00e8 prodotta una polemica sui mezzi di stampa. Un'inchiesta pubblicata da Demoskopika ha rilevato un calo di 285.000 iscritti rispetto al 2015. A questo dato ha replicato la CGIL stessa rivendicando 5.518.774 iscritti al 2017. Un'elaborazione pubblicata dal sito \"La Voce\" stima il numero di iscritti 2017 a 5.197.013.\nIl sito della CGIL fornisce una serie di dati storici sul tesseramento:"}
{"id": "1986458", "revid": "300067", "url": "https://it.wikipedia.org/wiki?curid=1986458", "title": "Francesc Buscat\u00f3", "text": ""}
{"id": "1986460", "revid": "729019", "url": "https://it.wikipedia.org/wiki?curid=1986460", "title": "Vladislav Bobrik", "text": "Professionista dal 1993 al 1999, vinse il Giro di Lombardia 1994.\nCarriera.\nDiscreto passista, divenne professionista nel 1993 con la Mecair-Ballan di Emanuele Bombini; in maggio prese il via al Giro d'Italia, prima di quattro partecipazioni. La sua miglior stagione fu il 1994: si impose in una prova del Trofeo dello Scalatore ed in una della Vuelta a Arag\u00f3n, giunse secondo nella Tre Valli Varesine e vinse poi il Giro di Lombardia, una delle cinque \"classiche monumento\", battendo Claudio Chiappucci e Pascal Richard.\nApr\u00ec l'annata 1995 vincendo una tappa alla Parigi-Nizza, corsa che chiuse al secondo posto, classificandosi quindi secondo al Crit\u00e9rium International; non conferm\u00f2 tuttavia le aspettative e non ottenne altri risultati di grande rilievo. Due anni dopo si aggiudic\u00f2 il Memorial Nencini e fu secondo nel Trofeo dello Scalatore; si ritir\u00f2 dall'attivit\u00e0 nel 1999 dopo sette anni di professionismo e sei vittorie all'attivo."}
{"id": "1986461", "revid": "287204", "url": "https://it.wikipedia.org/wiki?curid=1986461", "title": "Francesc Buscato", "text": ""}
{"id": "1986462", "revid": "287204", "url": "https://it.wikipedia.org/wiki?curid=1986462", "title": "Nino Buscato", "text": ""}
{"id": "1986463", "revid": "4711", "url": "https://it.wikipedia.org/wiki?curid=1986463", "title": "Nino Buscat\u00f3", "text": ""}
{"id": "1986468", "revid": "4711", "url": "https://it.wikipedia.org/wiki?curid=1986468", "title": "Francesco Buscat\u00f3", "text": ""}
{"id": "1986471", "revid": "287204", "url": "https://it.wikipedia.org/wiki?curid=1986471", "title": "Francesco Buscato", "text": ""}
{"id": "1986472", "revid": "767487", "url": "https://it.wikipedia.org/wiki?curid=1986472", "title": "Italia ai Giochi della XX Olimpiade", "text": "L'Italia partecip\u00f2 alle XX Olimpiadi, svoltesi a Monaco dal 26 agosto al 10 settembre 1972, con una delegazione di 239 atleti."}
{"id": "1986475", "revid": "1728", "url": "https://it.wikipedia.org/wiki?curid=1986475", "title": "Giustiniano Nicolucci", "text": "Docente all'Universit\u00e0 di Napoli, fond\u00f2 la scuola italiana di antropologia e il Museo di Antropologia della citt\u00e0 partenopea. Il suo saggio \"Delle Razze Umane\", pubblicato in due volumi nel 1857, configur\u00f2 il primo trattato italiano di antropologia e paletnologia. Fu il primo a teorizzare la catalogazione degli esseri umani in base alle loro caratteristiche somatiche, studiando e collezionando, in particolare, i crani umani.\nBiografia.\nNato da famiglia benestante, Giustiniano Nicolucci studi\u00f2 al Collegio Tulliano di Arpino e poi si trasfer\u00ec a Napoli. Nel primo ateneo partenopeo si laure\u00f2 in medicina nel 1845. Accantonato l'interesse per la fisiologia, campo nel quale inizialmente impart\u00ec lezioni private, decise di tornare nella cittadina natale per esercitare la professione di medico.\nAnche ad Isola del Liri continu\u00f2 a studiare e a compiere ricerche, spostando tuttavia, con decisione, il suo interesse verso l'antropologia. Cos\u00ec, dopo un viaggio in Europa (1852), attraverso il quale pot\u00e9 attivare con i principali studiosi dell'epoca, fra i quali l'archeologo tedesco Heinrich Schliemann, scopritore di Troia, uno scambio di informazioni, di conoscenze e di materiali, inizi\u00f2 una sua collezione craniologica. Ed \u00e8 proprio in questa direzione che esord\u00ec, nel 1857, pubblicando il saggio etnologico dal titolo \"Delle Razze Umane\". Qui, infatti, assorbita l'influenza evoluzionistica professata da Lamarck e la necessit\u00e0 di una metodologia multidisciplinare, che unisse la fisiologia all'anatomia, l'etnologia alla filologia, \u00abpropose una classificazione del genere umano basata su criteri craniologici e linguistici\u00bb. Antonio Garbiglietti, che aveva in corso analoghe ricerche, dopo aver recensito favorevolmente il trattato di Nicolucci, si mosse nella stessa direzione, fondando nel 1861 il Museo di Craniologia di Torino.\nCon l'Unit\u00e0 Nicolucci si candid\u00f2 e venne eletto deputato del Regno d'Italia sino al 1865, quando perse l'elezione nel collegio di Pontecorvo. Nel frattempo, per\u00f2, aveva spostato le sue ricerche anche verso l'archeologia, pubblicando saggi su alcuni ritrovamenti litici nell'Italia meridionale. Del resto, le testimonianze archeologiche erano indispensabili per sostenere i suoi esami sui crani e, di conseguenza, l'interpretazione alla base della catalogazione degli esseri umani. In tal senso, tra il 1867 e il 1873, Nicolucci pubblic\u00f2 tre importanti studi relativi, rispettivamente, all'antropologia della Grecia, dell'Etruria e del Lazio, che riscossero ampi consensi, senza contare il risalto che ebbe l'aver studiato il cranio di Dante, attraverso il quale l'antropologo isolano ricondusse i caratteri somatici del sommo poeta al \"tipus\" toscano, confutando l'asserzione di chi lo voleva romano.\nNonostante la notoriet\u00e0 e gli studi condotti, che peraltro gli permisero di tenere il discorso inaugurale (in lingua francese) al primo congresso di Archeologia e Antropologia preistorica svoltosi nel 1871 a Bologna, nel 1869 gli fu preferito Paolo Mantegazza per la prima cattedra di antropologia istituita in Italia, a Firenze. Nicolucci dovette attendere fino al 1880 prima di ottenere l'insegnamento della disciplina, nella pari cattedra istituita presso la Facolt\u00e0 di medicina e chirurgia di Napoli. Negli anni seguenti, con la fondazione del Gabinetto di antropologia (1881), la cattedra venne trasferita alla Facolt\u00e0 di Scienze matematiche, fisiche e matematiche, dove lo studioso di Isola del Liri sarebbe rimasto. Nella nuova sede, Nicolucci tribut\u00f2 autorevoli ricerche ad esponenti del panorama scientifico italiano che vi avevano in precedenza insegnato, fra i quali Giuseppe Saverio Poli e Stefano Delle Chiaie.\nNel 1894 fond\u00f2 a Napoli, annesso all'Istituto di antropologia, il Museo di Etno-Antropologia, che cur\u00f2 fino alla morte (1904) e a cui don\u00f2 una parte della propria collezione, sulla quale pi\u00f9 volte scrissero, tra gli altri, Mantegazza e Luigi Pigorini.\nNicolucci fu socio dell'Accademia dei Quaranta, cos\u00ec come dell'Associazione italiana di Antropologia ed Etnologia, nonch\u00e9 socio onorario del Royal Anthropological Institute of Great Britain and Ireland."}
{"id": "1986477", "revid": "599013", "url": "https://it.wikipedia.org/wiki?curid=1986477", "title": "Jozef M\u00f3der", "text": "Carriera.\nClub.\nGioc\u00f2 per la maggior parte della sua carriera con la Lokomot\u00edva Ko\u0161ice, squadra in cui milit\u00f2 in tre periodi distinti. Tra il 1980 e il 1982 gioc\u00f2 in Austria al , con cui conquist\u00f2 la coppa d'Austria nel 1981.\nNazionale.\nCon la collezion\u00f2 in tutto 17 presenze impreziosite da tre reti e partecip\u00f2 al vittorioso . Debutt\u00f2 il 26 aprile 1972 contro il mentre gioc\u00f2 la sua ultima partita il 21 settembre 1979 contro la (1-3)."}
{"id": "1986478", "revid": "1632387", "url": "https://it.wikipedia.org/wiki?curid=1986478", "title": "Nostra Signora della Mercede", "text": "Nostra Signora della Mercede \u00e8 uno dei titoli sotto cui viene invocata, specialmente in ambito cattolico, Maria, la madre di Ges\u00f9. Il titolo \u00e8 legato alla leggendaria apparizione della Vergine a san Pietro Nolasco al quale ispir\u00f2 la fondazione di un ordine di religiosi (i mercedari) dediti a riscattare i cristiani prigionieri dei musulmani.\nSignificato.\n\"Mercede\" deriva dallo spagnolo \"Merced\" (plurale \"Mercedes\"). Il nome spagnolo deriva dal latino \"merces\" che significa prezzo, ricompensa inteso come ricompensa gratuita, grazia. Si pu\u00f2 quindi dire che Madonna della Mercede significa \"Signora della grazia gratuita\", ovvero \"Signora della misericordia\".\nStoria.\nSi racconta che il 1\u00ba agosto del 1218, festa di San Pietro in Vincoli, il fondatore dei Mercedari Pietro Nolasco ebbe una visione della Santissima Vergine, la quale si fece conoscere come la \"Mercede\" (Misericordia) e lo esort\u00f2 a fondare un Ordine religioso avente come fine principale quello di riscattare i cristiani finiti in schiavit\u00f9. In quel tempo la Penisola iberica era dominata dai Musulmani e i pirati saraceni infestavano le coste del Mediterraneo, rapivano molte persone e le trasportavano come schiavi nel Nordafrica.\nPietro Nolasco spinse per la creazione dell'Ordine dei Mercedari, che fu fondato nella Cattedrale di Barcellona con l'appoggio del re Giacomo il Conquistatore e il consenso di san Raimondo di Pe\u00f1afort.\nFondato nel 1218, si hanno testimonianze del suo nome da medaglie del secolo XIII. Nelle prime costituzioni dell'Ordine, nel 1272, l'Ordine riceve gi\u00e0 il titolo di \"Ordine della Vergine della Mercede per la Redenzione dei cristiani ridotti in schiavit\u00f9 di Santa Eulalia di Barcellona\".\nIconografia.\nLa Madonna della Mercede \u00e8 generalmente rappresentata stante, talvolta con il bambino Ges\u00f9 in braccio, con tunica, scapolare e mantello bianchi (l'abito dei mercedari). Spesso reca in mano l'abitino (un piccolo scapolare) della Mercede (bianco, con il distintivo dei mercedari) o anche le catene o i ceppi dei prigionieri liberati (allusione all'attivit\u00e0 di redenzione degli schiavi dei frati mercedari).\nCulto.\nLa devozione alla Madonna della Mercede si diffuse presto in Catalogna e Sardegna, poi in tutta la Spagna e infine in Francia e in Italia. Con la scoperta dell'America il culto vi si diffuse largamente. Il Per\u00f9 \u00e8 attualmente il Paese di tutta l'America che riunisce una maggior quantit\u00e0 di devoti.\nIl nome Mercedes fa riferimento diretto a questo titolo mariano.\nLa commemorazione dell'apparizione della Vergine della Mercede a san Pietro Nolasco si celebra il 10 agosto. La festa della Beata Vergine della Mercede \u00e8 collocata dalla Chiesa cattolica il 24 settembre."}
{"id": "1986486", "revid": "767487", "url": "https://it.wikipedia.org/wiki?curid=1986486", "title": "Locomotiva FS 897", "text": "Le locomotive gruppo 897 erano locotender a vapore, di rodiggio 0-5-0, di costruzione tedesca (ex KPEV T 161) acquisite dalle Ferrovie dello Stato come riparazioni di guerra dopo il 1919.\nStoria.\nLe locomotive del \"gruppo FS 897\" erano delle locomotive \"prussiane\" del Gruppo T 161, divenuto in seguito \"Baureihe 94.5\u201317\" presso la Deutsche Reichsbahn di cui vennero costruite ben 1242 unit\u00e0 fino al 1926. Erano giunte in Italia in conto riparazioni della prima guerra mondiale in numero di 2 unit\u00e0. \nVennero immatricolate dalle FS nel gruppo 897 con numerazione progressiva 897.001 e 897.002 ed adibite, data la loro potenza e la loro piena aderenza, alla manovra pesante negli scali di Bologna e Milano. Ebbero il soprannome \"Pierina\" da parte dei ferrovieri.\nLa 897.001, ex KPEV T 16.1 8101 \"Danzica\" venne demolita nel 1948; la 897.002 nel 1953\nCaratteristiche tecniche.\nLe caratteristiche delle locomotive 897 e il loro schema costruttivo erano quelli della locomotiva prussiana T 161. Il motore era a 2 cilindri esterni, a vapore surriscaldato, con distribuzione a cassetto cilindrico e meccanismo tipo Walschaerts. La caldaia aveva il preriscaldamento dell'acqua di alimentazione con il dispositivo disposto in alto traa la cabina di guida e il duomo; la pressione di esercizio era di 12 bar.\nEra fiancheggiata dai due lati per oltre met\u00e0 della sua lunghezza da due casse d'acqua. Il rodiggio a 5 assi accoppiati con ruote di piccolo diametro permetteva una piena aderenza. Per limitare l'effetto del notevole passo rigido gli assi estremi avevano la possibilit\u00e0 di spostarsi trasversalmente e quello centrale aveva il bordino di spessore ridotto.\nLe due locomotive giunte in Italia sviluppavano 1350\u00a0CV; avevano scorte di 8 metri cubi d'acqua e di 3 tonnellate di carbone.."}
{"id": "1986488", "revid": "62004", "url": "https://it.wikipedia.org/wiki?curid=1986488", "title": "CB Granada", "text": ""}
{"id": "1986495", "revid": "122866218", "url": "https://it.wikipedia.org/wiki?curid=1986495", "title": "GAZ Volga Siber", "text": "La GAZ Volga Siber era un'auto executive prodotta da GAZ dal 2008 al 2011. Era basata sulla Chrysler Sebring. Il veicolo \u00e8 stato realizzato quando Chrysler (che aveva acquisito GAZ nel 1992) voleva espandere il proprio marchio in Russia senza fare pi\u00f9 affidamento su GAZ. Il veicolo avrebbe dovuto sostituire il vecchio GAZ-31105, ma ci\u00f2 non \u00e8 accaduto poich\u00e9 il veicolo pi\u00f9 vecchio \u00e8 sopravvissuto a quello nuovo di alcuni mesi.\nSi prevedeva che il veicolo ne vendesse 20.000 all'anno, ma ci\u00f2 chiaramente non \u00e8 accaduto poich\u00e9 il pubblico ha preferito maggiormente il modello pi\u00f9 vecchio. Alla fine l'auto \u00e8 stata interrotta nel 2011, ma la vecchia GAZ-31105 ha continuato a essere prodotta ma \u00e8 stata interrotta pochi mesi dopo. Dopo che anche il GAZ-31105 \u00e8 stato interrotto, i marchi GAZ e Volga hanno smesso di essere utilizzati sui veicoli passeggeri e la fabbrica in cui sono stati costruiti i Volgas \u00e8 stata successivamente utilizzata da GAZ per costruire veicoli Chrysler 300 per il mercato russo in sostituzione del Volga."}
{"id": "1986498", "revid": "123644738", "url": "https://it.wikipedia.org/wiki?curid=1986498", "title": "Scienze ausiliarie della storia", "text": "Le scienze ausiliarie della storia sono discipline scientifiche che aiutano a valutare e utilizzare le fonti rilevanti per il lavoro storico e la scrittura della storia.\nL'espressione, sebbene sia tradizionale e ancora ampiamente utilizzata, pu\u00f2 dare la sensazione di una loro svalutazione per cui sono state proposte altre espressioni come \"Scienze documentarie della storia\".\nDiscipline.\nIn genere vengono considerate scienze documentarie della storia (in ordine alfabetico):\nStrumenti.\nSono strumenti delle scienze documentarie:"}
{"id": "1986499", "revid": "599013", "url": "https://it.wikipedia.org/wiki?curid=1986499", "title": "Cesare Brambilla", "text": "Professionista dal 1905 al 1909, vinse una edizione del Giro di Lombardia.\nCarriera.\nNel 1902, da dilettante, Brambilla vinse il campionato italiano di velocit\u00e0. Passato professionista nel 1905 corse fino al 1909, trova la vittoria nel 1906, al Giro di Lombardia, in cui batt\u00e9 ciclisti del calibro di Carlo Galetti e Luigi Ganna.\nAlcune fonti, tra cui il quotidiano L'Auto, riportano la sua partecipazione al Tour de France 1909, che si concluse con il ritiro. Tuttavia sembra fu Giuseppe Brambilla, suo compagno nella Atala-Dunlop, a parteciparvi.\nAnche sulle date di nascita e morte le fonti sono discordanti e vengono segnalate come errate la nascita nel febbraio del 1882 a Milano e il decesso nel 1918."}
{"id": "1986501", "revid": "709565", "url": "https://it.wikipedia.org/wiki?curid=1986501", "title": "David Murphy - 911", "text": "David Murphy - 911 \u00e8 una miniserie a fumetti di 4 numeri di Roberto Recchioni e Matteo Cremona edito dalla Panini Comics. Ha come protagonista David Murphy, un uomo che vive in prima persona le leggi di Murphy, da cui prende il nome (911 \u00e8 il numero telefonico per le emergenze negli Stati Uniti).\nCome dice Recchioni in una intervista:\nTrama.\nManuale di sopravvivenza.\nL'insolito albo di presentazione si apre con una premessa:\n Al termine del disclaimer, vengono presentate alcune situazioni di emergenza in cui una persona potrebbe trovarsi, dando alcuni consigli sulla migliore condotta da adottare. Pi\u00f9 precisamente:\nIl perch\u00e9 di questo numero 0 cos\u00ec atipico si capisce meglio nel primo numero della serie, quando il padre di David gli regala un manuale molto simile a questo.\nNel peggiore dei casi.\nLa storia comincia nell'auto di una tranquilla famiglia in viaggio su una grande autostrada in America. I bambini, come al solito impazienti, continuano a chiedere al padre quanto manchi all'arrivo e il padre, per distrarli, li invita a continuare a fare boccacce alle macchine dietro. Ma quando il bambino si volta, l'unica cosa che vede, \u00e8 un enorme aereo di linea che sta per atterrare sulla strada! Sull'aereo intanto, David Murphy, un pompiere ausiliario del Texas, \u00e8 alle prese con dei terroristi. Questi, con dei coltelli di selce, sono riusciti ad uccidere il poliziotto in borghese che viaggia su ogni aereo e a prendere il controllo del mezzo. Murphy per\u00f2, avvalendosi di un allenamento da pompiere, riesce con precisi colpi e tecniche marziali ad avere la meglio sui due terroristi. Questi ultimi per\u00f2, avevano gi\u00e0 ucciso i piloti, e David \u00e8 in preda al panico, non sapendo come guidare l'aereo. A questo punto gli si avvicina Tommy, un ragazzino che sembra conoscere David, il quale gli consiglia di seguire le procedure di \"Worst-Case Scenario\", un manuale di sopravvivenza che contiene anche informazioni su come effettuare un atterraggio di emergenza. Durante le manovre per l'atterraggio, David ripensa agli avvenimenti dei giorni appena trascorsi: appena due settimane prima, sua madre lo aveva telefonato chiedendogli di tornare a casa poich\u00e9 suo padre era molto malato. David, pur essendo molto arrabbiato col padre (che li aveva abbandonati anni prima) decide di lasciare temporaneamente la roulotte dove viveva con sua moglie Sharon (incinta del quarto mese) e di recarsi a casa. Qui, il padre gli racconta una strana storia: un loro antenato, mercante di schiavi cinesi, aveva subito una maledizione da una di loro: Da allora, la sfortuna non aveva mai abbandonato i membri della famiglia Murphy, diventati dei veri e propri reagenti per ogni tipo di calamit\u00e0. \u00c8 per questo che John, il padre di David, aveva abbandonato la sua famiglia anni prima: alla morte del padre, la maledizione si era abbattuta su di lui, e andare via era l'unico modo per proteggere la sua famiglia. E ora, con John malato, la maledizione presto si sarebbe abbattuta su David.\nDavid per\u00f2 non crede alla storia, ritenendola soltanto una scusa del padre per giustificare la sua assenza. Al funerale del padre, David viene avvicinato da Charlie Wong, un amico del padre, che conferma la storia della maledizione e offre il suo aiuto a David, il quale rifiuta, continuando a non credere alla maledizione dei Murphy. Quando David decide di tornare da sua moglie, prima della partenza la madre gli porge \"Worst-Case Scenario\", un manuale che il padre di David gli aveva lasciato. Nel viaggio di ritorno per\u00f2, un tifone si abbatte su David. Incredulo esce dall'auto quando vede una bambina in una fattoria che cerca di tranquillizzare il suo cavallo. Non riuscendo a convincere la bambina a parole della pericolosit\u00e0 della situazione, David pu\u00f2 solo abbandonare l'auto, saltare in groppa al cavallo insieme alla bambina e cercare di rifugiarsi in un fienile l\u00ec vicino. Riescono a salvarsi appena in tempo, ma non appena David guarda fuori dal fienile, la sua auto gli viene proiettata addosso proprio in quel momento. Riesce a salvarsi miracolosamente dallo schianto, ma lo stesso non pu\u00f2 dirsi dell'auto: \u00e8 cos\u00ec che prender\u00e0 l'aereo su cui si trova ora.\nGrazie alle indicazioni del manuale David e Tommy con non poche difficolt\u00e0 fanno atterrare l'aereo nel deserto. Alla polizia incredula David raccontare tutta la storia: mentre era in fila all'aeroporto ha regalato il manuale di sopravvivenza a Tommy, ritenendolo una stupidaggine. Ma sull'aereo il bambino vede il coltello nella giacca di uno dei terroristi, e non sapendo di chi fidarsi si reca da David. Cos\u00ec approfittando dell'effetto sorpresa David riesce ad avere la meglio sui primi due terroristi. I poliziotti, pur ritenendo Murphy un eroe non possono lasciarlo andare. Ma un altro personaggio misterioso fa la sua comparsa: una donna in tailleur che conosce David e conosceva anche suo padre parla al telefono spiegando che l'attacco \u00e8 andato male per colpa di David. A sera, David dalla camera del suo albergo a Los Angeles telefona a sua moglie Sharon per tranquillizzarla del suo ritardo, ma la trasmissione \u00e8 disturbata: proprio in quel momento sulla citt\u00e0 si sta abbattendo una pioggia di meteoriti!\nShock economy.\nDavid riesce a sopravvivere ai meteoriti che si schiantano contro la torre dell'albergo, ma la struttura sta comunque per crollare. David si accinge ad aiutare i sopravvissuti a evacuare. Durante questa operazione va incontro e assiste la famiglia apparsa all'inizio del primo numero, riuscendo a riportare i bambini dalla loro madre ma informandoli che il padre \u00e8 scomparso. Un ragazzo, Randy, informa David di una ragazza intrappolata in una camera. David porta Randy con s\u00e9 e sfonda la porta per soccorrere la ragazza, ma scopre che ella \u00e8 ormai moribonda, stritolata da una meteora, ma ancora viva poich\u00e9 il masso le blocca l'emorragia. Tutto ci\u00f2 che David pu\u00f2 fare \u00e8 sopprimerla soffocandola con un cuscino.\nDavid e Randy riescono a mettersi in salvo in tempo prima che l'albergo crolli. Di fronte ai numerosi feriti intrappolati nelle macerie, David perde le speranze e si rassegna, ma Randy lo ispira a non mollare e si mettono ad aiutare le persone, che a loro volta cercano e aiutano altri sopravvissuti. Quando giungono i vigili del fuoco e l'ambulanza, David dice a Randy di andare a farsi controllare, prima di essere preso in disparte da Miss Robinson (la donna che aveva segretamente osservato David nel numero precedente) che improvvisamente lo rapisce con degli uomini vestiti con strane tute da battaglia.\nUna volta picchiato e legato su una sedia, Miss Robinson spiega a David che lei lavora per conto di un'organizzazione segreta che mira nello sfuttare la \"Shock economy\" ovvero il capitalismo dei disastri, che consiste nel ricostruire e riorganizzare le citt\u00e0 e le zone del mondo colpite da disastri naturali per renderli economicamente pi\u00f9 avantaggiati e ricchi dopo che i disastri abbiano spazzato via ci\u00f2 che c'era prima (usando come esempi le citt\u00e0 colpite dallo tsunami del 2004 e dall'uragano Katrina che sono state ricostruite in mete turistiche che guadagnano pi\u00f9 di prima). Miss Robinson rivela che hanno tentato di generare disastri per sfruttare le opportunit\u00e0 economiche a loro volta (alludendo che sono stati loro ad aver causato l'11 settembre), quindi spiega a David che l'organizzazione ha messo gli occhi su di lui (e anche su suo padre e suo nonno) per via della maledizione, e lo vuole per poterlo mandare nelle zone scelte che vogliono \"abbattere\" con i disastri che egli genera. David si rifiuta di collaborare, quindi viene drogato prima di essere portato dinanzi al capo dell'organizzazione, Milton Friedman, all'interno di una piattaforma petrolifera.\nCon sorpresa di David, infatti, Friedman non \u00e8 morto ma vive ancora grazie a uno stato di \"ibernazione parziale\" e lo incontra in una sala raffreddata con indosso una tuta hazmat per sopravvivere all'ambiente gelato che mantiene Friedman vivo. Il politico tenta di convincere David a collaborare, minacciando di fare del male alla sua famiglia se si rifiuta. Milton rivela che sono stati loro ad aver causato un incendio che ha costretto il padre di David ad andarsene facendogli credere che la maledizione abbia messo in pericolo sua moglie e David. Improvvisamente la base viene scossa da un maremoto e David ne approfitta per tentare la fuga. Mentre i soldati seguono David, Miss Robinson e Friedman abbandonano la base con un sommergibile. Friedman vorrebbe catturare David vivo, ma d\u00e0 agli uomini il permesso di ucciderlo se non riescono a fermarlo, ragionando sul fatto che la moglie di David \u00e8 incinta, quindi il bambino erediterebbe la maledizione.\nDavid schiva il fuoco nemico e le esplosioni per poi allontanarsi dalla piattaforma petrolifera su un motoscafo. Anche se il mare \u00e8 scosso da una tempesta con pioggia intensa e onde gigantesche, i soldati di Friedman decidono di seguire David, preferendo rischiare la morte anzich\u00e9 essere puniti da Miss Robinson se tornano a mani vuote. Alla fine di una colluttazione, David riesce a sconfiggere gli inseguitori e a prendere una delle loro moto d'acqua per raggiungere la costa, a San Francisco. La prima cosa che fa David \u00e8 contattare Sharon, dicendole di fare i bagagli e andarsene da sua zia in Messico, dove la raggiunger\u00e0 e le spiegher\u00e0 la situazione. Sharon \u00e8 sorpresa quando David le dice che si trova a San Francisco, informandogli che un'onda si \u00e8 abbattuta sul golfo e che sta succedendo qualcos'altro dato che l'esercito \u00e8 stato inviato sul posto. A queste parole David corre per vedere il prossimo disastro generato dalla maledizione: un titanico calamaro gigante che attacca il Golden Gate Bridge.\nEcoterrorismo.\nDavid viene raggiunto da Misha Caruso, una giovane biologa marina che gli spiega che non si tratta di un calamaro gigante ma di un \"calamaro colossale\", indicando poi che non sta attaccando il ponte ma \u00e8 solo impigliato e non riesce a liberarsi. David vede gli aerei militari che giungono per abbattere il calamaro, ma sa che ci\u00f2 peggiorerebbe la situazione ed \u00e8 al corrente della Shock economy di Friedman. Accompagnato da Misha, David decide di andare sul ponte e tentare di liberare il calamaro prima che il disastro peggiori.\nDavid riesce a superare il fuoco di un blocco militare e prosegue da solo, non volendo che Misha rischi la vita. Giunto vicino al calamaro, David va incontro a una squadra di pompieri, i quali spiegano di essere impossibilitati ad aiutare coloro rimasti bloccati dal disastro poich\u00e9 hanno ricevuto ordini dall'alto di non fare niente e lasciare che se ne occupi l'esercito. Tuttavia permettono a David di usare le loro attrezzature se vuole assistere le persone. Armato di ascia e motosega, David riesce a salvare una donna e si mette a tagliare i tentacoli incastrati del calamaro per facilitargli la liberazione. Uno dei piloti dei jet inviati a uccidere il calamaro nota le azioni di David e propone di mandare qualcuno ad aiutarlo a liberare l'animale, ma i colleghi rifiutano di disobbedire agli ordini imposti e aprono fuoco sul calamaro.\nDavid si scontra con gli aerei e finisce per saltare addosso a uno con una motocicletta e penetrare la cabina di pilotaggio di uno con la motosega, prima di precipitare finendo tra i tentacoli del calamaro. A salvare David intervengono i pompieri, che sono stati ispirati dalle sue gesta e persuasi da Misha. Conscio che i militari gli andranno dietro dopo quello che ha fatto al jet, David si saluta con Misha e i pompieri, che seguendo le istruzioni della ragazza riescono finalmente a liberare il calamaro permettendogli di tornare nell'oceano. Mentre si allontana, per\u00f2, David inizia a sentirsi debole e scopre che \u00e8 stato ferito da una pallottola quando ha superato il blocco di soldati al ponte, perdendo molto sangue. Al soccorso di David arriva inaspettatamente Charlie Wong, che lo porta in macchina e si allontana per condurlo al sicuro.\nUna volta medicato e ripreso, David vuole raggiungere Sharon, ma Charlie lo intima a restare nascosto mostrandogli sui telegiornali che adesso egli \u00e8 stato etichettato come un ecoterrorista per aver difeso il calamaro e attaccato il jet con la motosega. Charlie persuade David a calmarsi e gli parla, facendogli riflettere che la sua situazione non sia disastrosa: Charlie rivela di essere l'avo della strega che maledisse William \"Lingua biforcuta\" Murphy, ma spiega di non credere che si tratti di una maledizione, ma di un dono. I Murphy non sono catalizzatori di disastri, ma sono solo inviati dalla sorte nei luoghi dove avvengono le sciagure, in modo da aiutare coloro in difficolt\u00e0 e redimersi. Sono tutt'altro che maledetti, ma favoriti dal destino, facendo notare a David di come sia riuscito a sopravvivere incolume a tutte le situazioni pericolose e a schivare il fuoco nemico o farli dimenticare di togliere la sicura (come accaduto con i terroristi sull'aereo nel primo numero) o venendo al massimo colpito in zone del corpo non fatali. Inoltre, David ha ispirato altre persone ad aiutarlo (Tommy, Randy, i pompieri e Misha) come fece suo padre, che nel corso degli anni ha stretto molte amicizie con le persone salvate. Con l'aiuto di queste persone, Charlie ha ottenuto una mappa per David che mostra un percorso pi\u00f9 sicuro per raggiungere Sharon senza essere visto e gli affida un cellulare nel quale ha memorizzato tutte le persone che possono aiutarlo.\nNel frattempo Sharon viene rapita da Miss Robinson e dai soldati di Friedman, che ora vogliono solo uccidere David e sfruttare la \"maledizione\" quando verr\u00e0 passata a suo figlio. Quando David giunge alla sua abitazione, infatti, viene colto in una trappola: da un satellite dell'organizzazione di Friedman, viene sparato un raggio laser che rade al suolo la casa.\nArmi di distruzione di massa.\nJerry Van Zant e la sua fidanzata nativa americana America Jones, amici del padre di David, giungono alle macerie della casa polverizzata dal raggio spaziale e scoprono che David \u00e8 sopravvissuto riparandosi all'interno di un frigorifero. America e Jerry portano David al sicuro e gli intimano di riprendersi prima di decidersi su come salvare Sharon e il bambino anzich\u00e9 reagire d'impulso, dicendogli che la sorte aiuta gli audaci ma detesta gli stupidi.\nNel frattempo Miss Robinson riporta a Friedman che le condizioni del bambino sono \"fin troppo\" normali, in quanto \u00e8 stato osservato su David e su suo padre che essi emanano un campo di energia quantica che perturba la realt\u00e0 che li circonda (questo teoricamente sarebbe la causa dei disastri, ma Miss Robinson ammette che non \u00e8 scientificamente spiegabile e che ha pi\u00f9 a che vedere con la magia), quindi la mancanza di questo campo sul figlio di David \u00e8 indicazione che egli \u00e8 ancora vivo. Friedman \u00e8 conscio che David andr\u00e0 alla ricerca di sua moglie e ordina a Miss Robinson di prepararsi ad accoglierlo.\nIntanto America, con l'aiuto di Randy (che si rivela un hacker informatico esperto), riesce a scoprire che il quartier generale di Friedman si trova sotto Pookaville (un parco di divertimento a tema simile a Disneyland). David, Jerry e America si armano pesantemente e si infiltrano nel parco, dove i soldati di Friedman, travestiti come il coniglio mascotte del parco, li attaccano. Mentre Jerry e America restano a combattere, David attraversa un passaggio segreto nel covo dei pirati e giunge alla base di Friedman, dove Miss Robinson lo attacca usando un esoscheletro elevatore da carico armato.\nAlla fine di un combattimento David riesce a sconfiggere Miss Robinson, che rivela di essere la figlia di Charlie Wong, schierandosi contro di lui e i Murphy per essere stata trascurata da lui per avere dedicato il suo tempo ad aiutarli (a parte essere stata convinta da Friedman sulla Shock economy). David mette Miss Robinson KO e riesce a ottenere accesso alla sala dove si trova Friedman. Nonostante tutto, David gli spiega di non volerlo uccidere, ma Friedman continua a schernirlo, minacciarlo e a promettergli che non lascer\u00e0 lui e suo figlio liberi. Pur di avere la sua famiglia al sicuro, David uccide Friedman staccando la spina della sua capsula e si ricongiunge finalmente con Sharon. Usciti dal covo segreto di Friedman, David e Sharon raggiungono Jerry, che \u00e8 riuscito a massacrare tutti i soldati travestiti, ma vengono improvvisamente attaccati da Miss Robinson, che si \u00e8 ripresa. Tuttavia America interviene tempestivamente e uccide Miss Robinson.\nCharlie non \u00e8 affranto dalla morte della figlia o da ci\u00f2 che ha fatto, spiegando che lei aveva dato la vita per quello in cui credeva, quindi ha avuto una morte onorevole. Che sia maledetto o uno strumento del fato, David sa che la sua presenza \u00e8 pericolosa, perci\u00f2 affida Sharon e il bambino a Charlie affinch\u00e9 li tenga al sicuro. L'albo si chiude con David che fa colazione in una tavola calda in Colorado e viene chiamato da Misha, la quale lo informa di incendio doloso, probabilmente ad opera di un gruppo di costruttori edili che Randy tiene d'occhio. David paga il conto, monta sulla Triumph TR6 Trophy appartenuta a suo padre e parte all'azione.\nSeconda Stagione.\nNel 2019, Panini Comics pubblica la seconda stagione delle avventure di David Murphy, una miniserie di 6 albi intitolata \"David Murphy 911 - Make America Great Again\" (evidente riferimento allo slogan che ha reso celebre la campagna elettorale di Donald Trump). La serie \u00e8 scritta nuovamente dal suo creatore, Roberto Recchioni, assieme a Dario Sicchio. I disegni sono di Pierluigi Minotti e i colori di Mattia Iacono. La serie cambia formato, e anzich\u00e9 proporre albi da edicola in bianco e nero, si sviluppa su albetti da 24 pagine di grande formato, a colori, seguendo il modello e il formato dei comics americani. La storia, ambientata realisticamente una decina di anni dopo gli eventi della prima stagione, \u00e8 un on the road, in cui un David pi\u00f9 maturo attraversa l'America in un viaggio alla scoperta di s\u00e9, che lo porter\u00e0 ad affrontare ogni sorta di catastrofe della societ\u00e0 americana contemporanea."}
{"id": "1986503", "revid": "1005847", "url": "https://it.wikipedia.org/wiki?curid=1986503", "title": "Specie di Theridiidae", "text": "L'elenco esaustivo delle specie della famiglia di ragni Theridiidae \u00e8 alquanto lungo.\nSi \u00e8 provveduto a dividerlo nella seguenti sottopagine:"}
{"id": "1986505", "revid": "663182", "url": "https://it.wikipedia.org/wiki?curid=1986505", "title": "Camicie verdi - Bruciare il tricolore", "text": "Camicie verdi - Bruciare il tricolore \u00e8 un film documentario del 2006 di Claudio Lazzaro sul movimento politico della Lega Nord.\nContenuti.\nCostruito come un viaggio all'interno della Lega Nord nella sua fase iniziale, eversiva e xenofoba, il documentario mette a fuoco le problematiche che pi\u00f9 stanno a cuore al popolo verde, dalla devolution all'immigrazione, con filmati di archivio e dichiarazioni dei leader del partito padano, come Mario Borghezio, Franco Rocchetta e Giancarlo Gentilini.\nRoberto Calderoli viene intervistato dopo la strage di Bengasi, quando undici libici furono massacrati dalla polizia mentre protestavano contro di lui, davanti al consolato italiano, dopo che aveva esibito in televisione (allora era Ministro della Repubblica) le vignette anti-Islam stampate sulla sua t-shirt.\nTra gli intervistati c'\u00e8 anche Corinto Marchini, ex senatore e primo capo storico delle Camicie Verdi, accusato dalla procura di Verona di aver costituito, assieme a Umberto Bossi e agli altri capi della Lega, una vera e propria organizzazione paramilitare.\nMarchini rivela alcuni retroscena del primo periodo di espansione del leghismo, durante il quale il movimento, pur in crescita, non trovava spazio nei media ed aveva quindi bisogno di eventi eclatanti che ne amplificassero la visibilit\u00e0.\nNel documentario Marchini dichiara che avrebbe ricevuto una telefonata da Umberto Bossi che gli avrebbe detto: \u00able Camicie verdi devono essere pronte a sparare ai Carabinieri\u00bb. Inoltre, sempre secondo quanto afferma Marchini nell'intervista, ci sarebbe stato un complotto interno alla Lega per uccidere Borghezio, allo scopo di farne un martire e sfruttare, nella scalata al potere, i benefici a livello mediatico che ne sarebbero derivati.\nSono presenti anche testimonianze dirette di semplici simpatizzanti e dirigenti locali girate in luoghi di ritrovo del partito e durante manifestazioni.\nDistribuzione.\nRealizzato con l\u2019aiuto del produttore Carlo Degli Esposti e distribuito inizialmente dalla Mikado di Roberto Cicutto, il film esce quando la Lega era nel Governo Berlusconi, due mesi prima del voto referendario sulla c.d. \"devolution\" (referendum costituzionale del 2006).\n\"Camicie verdi\" viene proiettato su tutto il territorio. I sostenitori del No alla \"devolution\" lo usano per animare il dibattito. Il 26 giugno 2006 il 61,29% dei votanti si esprime in favore del No.\nQuello stesso anno, al Festival di Locarno, Camicie verdi riceve il Premio della critica indipendente come \u201cFilm civilmente pi\u00f9 significativo\u201d.\nIn edicola esce come allegato al quotidiano \"l'Unit\u00e0\". Il canale satellitare Rai Sat Cinema lo manda in onda in prima serata. Anche Current TV, della piattaforma Sky, lo programma pi\u00f9 volte. Quando la Lega Nord da partito di governo ritorna partito di opposizione, la rete generalista LA7 lo inserisce in palinsesto."}
{"id": "1986507", "revid": "15756", "url": "https://it.wikipedia.org/wiki?curid=1986507", "title": "Laura (romanzo)", "text": "Laura \u00e8 un romanzo noir del 1942. \u00c8 il \"bestseller\" di Vera Caspary. Nel 1944 il regista Otto Preminger ne trasse il film \"Vertigine\".\nTrama.\nPersonaggi.\nWaldo.\nQuesta parte del romanzo \u00e8 scritta come se la scrivesse Waldo Lydecker.\nIn una calda estate a New York, nell'appartamento di Laura Hunt, Bessi Clary, la donna delle pulizie, trova il cadavere di Laura. Mark va a casa di Waldo per iniziare le indagini sull'omicidio di Laura. Waldo gli racconta di come ha conosciuto Laura e di come fossero diventati amici in poco tempo. Laura, una ragazza timida, minuta, con movimenti aggraziati otto anni prima era andata a casa di Waldo, noto scrittore di corporatura abbondante, per proporgli di farsi pubblicit\u00e0 con una penna, che la ditta per cui lavorava Laura, aveva l'incarico di pubblicizzare. Da quel momento in poi tra Waldo e Laura, nonostante la grande differenza di et\u00e0, nasce una vera e sincera amicizia. La sera precedente l'omicidio Waldo doveva cenare con Laura, ma Laura, a detta di Waldo, aveva disdetto il loro appuntamento. Mark ringrazia Waldo per il tempo che gli ha dedicato e si dirige a casa di Shelby per interrogarlo. Shelby, carnagione abbronzata, muscoloso, voce garbata di uomo del sud, racconta di aver visto Laura, la sua promessa sposa, per l'ultima volta la sera precedente e di averla accompagnata a prendere un tass\u00ec e di aver dato istruzione al tassista di portarla all'indirizzo di Waldo con cui doveva cenare.\nNel pomeriggio, Mark convoca Waldo, a casa di Laura per cercare, con il suo aiuto, di ricostruire come devono essersi svolti i fatti. Il giorno del funerale di Laura, Bessi confessa a Mark, che dopo aver trovato il cadavere di Laura e prima che la polizia arrivasse, ha riordinato tutta la casa pulendo in pratica l'appartamento. Confessa anche di aver pulito due bicchieri e una bottiglia di un liquore scadente che si trovavano nella camera da letto di Laura. Laura beveva soltanto liquori di buona qualit\u00e0. Il giorno dopo il funerale, Mark invita Waldo a cena, e si dirigono in un ristorante italiano di classe (il solito ristorante dove Waldo andava a cena con Laura) e, tra un piatto e un bicchiere di buon vino, discutono dell'omicidio e non solo.\nMark.\nQuesta parte del romanzo \u00e8 scritta come se la scrivesse Mark McPherson.\nMark e Waldo, dopo la cena, escono dal ristorante e si congedano. Waldo si incammina verso casa a piedi e Mark, acceso il motore della sua automobile, si avvia verso la propria casa, ma poi ci ripensa, cambia idea, e si dirige a casa di Laura. Mark si addormenta su una poltrona di Laura, ha bevuto un po' troppo. Un tuono lo sveglia, vede la luce accesa, lui aveva spento tutte le luci, e la vede, \u00e8 li davanti a s\u00e9, e lei gli chiede \"Che cosa fa qui?\". Mark non risponde, non riesce a rispondere, ha bevuto un veramente troppo e crede che quello che vede non sia reale. Lei, con voce tremante, gli dice \"Esca o chiamo la polizia\". Lui risponde \"Io sono la polizia\". Dopo un primo momento di equivoci Mark capisce che ha davanti a s\u00e9 Laura, si, proprio Laura Hunt. Laura si mette a piangere, lei ha capito che \u00e8 morta la sua amica Diane Redfern a cui aveva prestato il suo appartamento. Mark racconta a Laura che l'equivoco c'era stato perch\u00e9 il cadavere aveva il volto completamente distrutto dai pallini di una fucilata. All'obitorio il cadavere era stato riconosciuto come appartenente a quello di Laura sia dalla signora Susan Treadwell sia da Bessi Clary. Laura ora riesce a capire l'equivoco, lei e Diane avevano entrambe una corporatura simile e Laura aveva anche regalato dei suoi vestiti alla sua amica. Mark fa promettere a Laura che non telefoner\u00e0 a nessuno per far sapere che \u00e8 viva, lui vuole scoprire chi ha ucciso Diane e se l'obbiettivo era Diane o Laura.\nLa mattina dopo Mark informa i suoi superiori che Laura \u00e8 viva e che il cadavere che \u00e8 stato trovato \u00e8 quello di Diane Redferm. Le indagini ora proseguono su due strade distinte. Mark si dirige a casa di Laura e gli porta un po' di viveri, lei lo accoglie con fare gentile, ringraziandolo per quell'attenzione che ha verso di lei. Incomincia ad interrogarla sul motivo per cui la sera precedente l'omicidio di Diane, non era andata a cena con il suo amico Waldo. Dopo qualche momento di indecisione lei risponde che aveva il mal di testa. Mark decide che \u00e8 arrivato il momento per svelare a tutti che Laura \u00e8 ancora viva. Invita Bessi, poi Waldo e dopo Shelby a casa di Laura e li scoprono che Laura \u00e8 ancora viva. Organizzano un pranzo per festeggiare la \"rinascita\" di Laura e in quell'occasione Mark viene a sapere che Diane si era innamorata di Shelby e che Laura era gelosa. Il motivo per cui Laura aveva prestato il suo appartamento a Diane era per far pace tra loro dopo una scenata di gelosia ad una precedente festa.\nLa sera stessa Mark e Waldo cenano insieme in un ristorante cinese. Waldo si \u00e8 accorto che Mark si \u00e8 preso una cotta per Laura e gli consiglia di dimenticarla. Subito dopo cena, insoddisfatto del rapporto di un suo collega sulla vita di Diane, decide di andare personalmente a fare un sopralluogo a casa di lei e li scopre che Diane viveva in un appartamento molto modesto e che sognava di diventare famosa e di sposare un uomo ricco. Durante il sopralluogo trova un portasigarette d'oro appartenuto a Shelby Carpenter regalatogli da Laura e che lui aveva detto di aver perduto. Decide di chiedere immediatamente delle spiegazioni. Sono circa le 22:00 quando arriva a casa di Laura e l\u00ec trova ancora Laura e Shelby, li interroga e Shelby confessa che la sera dell'omicidio era a casa di Laura con Diane, e Laura ne era a conoscenza.\nShelby.\nQuesta parte del romanzo \u00e8 un interrogatorio tra Shelby Carpenter, Mark McPherson e l'avvocato Salsbury.\nShelby confessa di essere andato a comprare il liquore che ha bevuto con Diane e che \u00e8 stato trovato da Bessi in camera da letto di Laura. Confessa anche che quella sera stessa, la sera dell'omicidio di Diane, lui era nell'altra stanza, in camera da letto. Hanno sentito bussare, Diane \u00e8 andata ad aprire e poi Shelby ha sentito sparare. Confessa pure di non aver chiamato immediatamente la polizia per paura di coinvolgere Laura in questo omicidio, visto che Diane gli aveva raccontato che Laura aveva visto il portasigarette che era di Shelby. Oltre questo, ammette di sapere che Laura possiede un fucile da caccia, visto che era stato lui a regalarglielo. Per lui (Shelby) non ci voleva un genio per capire chi aveva ucciso Diane, e aveva inventato una serie di bugie per proteggere Laura. Mark congeda Shelby e gli dice che non pu\u00f2 lasciare la citt\u00e0.\nLaura.\nQuesta parte del romanzo \u00e8 scritta come se la scrivesse Laura Hunt.\nLaura sa di essere la prima indiziata dell'omicidio di Diane, ma nonostante questo si sente attratta da Mark. Shelby cerca di metterla in guardia da Mark, perch\u00e9 lo ritiene una persona subdola, ma Laura non ne vuole sentire. Il rapporto tra Laura e Shelby si \u00e8 oramai incrinato. Mentre va a dormire ripensa ai fatti che si sono succeduti in quegli ultimi giorni, a Shelby in camera da letto con Diane, alla morte della sua amica, a Shelby che la crede colpevole di un omicidio. Ma anche al bene che aveva voluto a Shelby regalandogli quel portasigarette d'oro, che lei non si poteva permettere, e che lui lo aveva donato alla sua amica Diane. Ripensa alla cena che aveva in programma con Waldo ed al motivo per cui non c'era andata. Ripensa a quello che lei e Shelby si erano detti dopo la festa a pranzo e quando Mark era tornato e li aveva interrogati. La mattina dopo, mentre aspetta che Bessi gli serva la colazione ripensa all'interrogatorio subito da parte di Mark che, ovviamente, gli aveva chiesto cosa aveva fatto durante l'omicidio e se aveva un alibi. Ad un certo punto Bessi se ne esce con: \u00ab\u00c8 un vero uomo, non un ragazzino troppo cresciuto come i suoi amici\u00bb, riferito a Mark. Laura, dopo la colazione esce di casa e va dalla sua zia Susan ed anche sua zia si \u00e8 accorta che lei \u00e8 innamorato di Mark. Poco dopo Laura\nrientra a casa e Waldo va a trovarla, ma oramai la loro amicizia si \u00e8 incrinata visto che anche Waldo cerca di demolire, agli occhi di Laura, la figura di Mark. Oramai anche per Mark \u00e8 chiaro che Laura lo ama e Waldo esce da casa di Laura ritirandosi con dignit\u00e0.\nMark.\nQuesta parte del romanzo \u00e8 scritta come se la scrivesse Mark McPherson.\nSe il capo di Mark non lo avesse incaricato di quest'indagine, Mark non avrebbe conosciuto Laura e non si sarebbe innamorato e non avrebbe conosciuto una donna che lo ama tantissimo."}
{"id": "1986509", "revid": "486946", "url": "https://it.wikipedia.org/wiki?curid=1986509", "title": "Beata Vergine Maria della Mercede", "text": ""}
{"id": "1986518", "revid": "486946", "url": "https://it.wikipedia.org/wiki?curid=1986518", "title": "Santa Maria della Mercede", "text": ""}
{"id": "1986520", "revid": "729019", "url": "https://it.wikipedia.org/wiki?curid=1986520", "title": "Presbiacusia", "text": "La presbiacusia (dal greco \"presbys\" \u201canziano\u201d + \"akousis\" \u201cudire\u201d), o sordit\u00e0 legata all'et\u00e0, \u00e8 la diminuzione dell'udito per effetto dell'invecchiamento. Si tratta di un'ipoacusia neurosensoriale progressiva bilaterale e simmetrica correlata all'avanzamento dell'et\u00e0. L'ipoacusia \u00e8 inizialmente pi\u00f9 accentuata nei confronti delle frequenze pi\u00f9 elevate. La perdita dell'udito che si accumula con l'et\u00e0, ma che \u00e8 causata da fattori diversi rispetto al normale invecchiamento, non \u00e8 presbiacusia, anche se pu\u00f2 essere difficile differenziare gli effetti individuali di molteplici cause sulla perdita dell'udito. Ci sono quattro tipi patologici di presbiacusia:\n1) sensoriale: caratterizzata da degenerazione dell'organo del Corti. 2) neurale: caratterizzato da degenerazione delle cellule del ganglio spirale. 3) striale/metabolica: caratterizzata da atrofia della \"stria vascularis\" in tutti i giri della coclea. 4) cocleare-conduttivo: dovuta a irrigidimento della membrana basilare della coclea che influenza cos\u00ec il suo movimento.\nCaratteristiche generali.\n\u00c8 stato dimostrato che il deterioramento dell'udito inizia molto presto, dall'et\u00e0 di 18 anni circa. La norma internazionale ISO7029-2000 mostra i cambiamenti previsti (innalzamenti) della soglia di percezione dell'udito dovuti esclusivamente all'invecchiamento, per popolazioni attentamente selezionate (escludendo individui con malattie dell'udito, esposizione al rumore, ecc), sulla base di una meta-analisi di dati pubblicati. Con l'avanzare dell'et\u00e0 sono colpite pi\u00f9 le alte frequenze che le basse e gli uomini pi\u00f9 frequentemente rispetto alle donne. Una conseguenza immediata \u00e8 che anche i giovani adulti possono perdere la capacit\u00e0 di udire i suoni ad altissima frequenza, sopra 15 o 16\u00a0kHz. Nonostante questo, la perdita di udito legata all'et\u00e0 pu\u00f2 diventare evidente solo pi\u00f9 avanti nel corso della vita. Gli effetti dell'et\u00e0 possono essere aggravati dall'esposizione all'inquinamento acustico, sia nel lavoro sia nel tempo libero (musica, ecc). Questa \u00e8 la perdita dell'udito causata dal rumore (NIHL,Noise-InducedHearingLoss) che \u00e8 distinta dalla presbiacusia.\nLa perdita dell'udito comporta un innalzamento della soglia uditiva di almeno 40 decibel inizialmente alle alte frequenze (8\u00a0kHz), che si estende lentamente e progressivamente anche alle basse frequenze. \u00c8 una manifestazione clinica dell'invecchiamento nell'apparato uditivo descritta come una perdita dell'udito sempre bilaterale, e progressiva. Il presbiacusico \u00e8 tipicamente una persona anziana che ha difficolt\u00e0 a udire suoni alle frequenze gi\u00e0 indicate, come ad esempio il trillo di un telefono o il suono di una sveglia. Ha maggior difficolt\u00e0 a percepire le voci di donne e bambini rispetto a quelle maschili. Segue difficilmente i film doppiati, caratteristica questa che ben dimostra quanto il movimento delle labbra supplisca il deficit funzionale nella comprensione. La principale caratteristica del paziente \u00e8 per\u00f2 la depressione, indotta proprio dalla difficolt\u00e0 di entrare in comunicazione con le altre persone. Questo aspetto \u00e8 pi\u00f9 chiaro se si pensa che la perdita funzionale \u00e8 lenta, progressiva e graduale, tanto che il soggetto fatica a rendersi conto pienamente della propria invalidit\u00e0, fino a poter arrivare alla convinzione di essere al centro di cospirazioni, bisbiglii, isolamento. L'individuo diventa cos\u00ec sospettoso, a tratti irascibile e cade nella depressione che contribuisce ad alimentare la minor comunicazione e in qualche caso a isolarsi davvero, non solo dal punto di vista sensoriale, ma anche umano e sociale.\nOltre che dalla riduzione di sensibilit\u00e0 uditiva, la presbiacusia \u00e8 caratterizzata da una riduzione della comprensione di dialoghi in ambienti rumorosi, da una rallentata elaborazione centrale delle informazioni acustiche (difficolt\u00e0 di tradurre il significante in significato) e da un'imprecisa localizzazione spaziale della fonte sonora. Con il passare del tempo, il rilevamento di suoni acuti diventa pi\u00f9 difficile e la percezione del linguaggio ne viene influenzata, in particolare quella delle consonanti fricative e sibilanti. Entrambe le orecchie tendono ad essere colpite. L'impatto della presbiacusia sulla comunicazione dipende sia dalla gravit\u00e0 della condizione sia dall'interlocutore.Sintomi spesso associati sono acufene e vertigini.\nFisiopatologia.\nEsempi di cambiamenti microscopici che si riscontra in questa condizione sono la degenerazione delle cellule ciliate della coclea o delle stereociglia.\nCause e fattori di rischio.\nLa comunit\u00e0 medico-scientifica si \u00e8 posta il problema di individuare le cause e i fattori di rischio che spiegano il fenomeno. L'invecchiamento \u00e8 il primo fattore di rischio individuato tra la popolazione presbiacusica. L'invecchiamento \u00e8 determinante con 4 meccanismi fisiopatologici che intervengono e che agiscono in 4 sedi anatomiche differenti dell'orecchio medio e dell'orecchio interno. Questi 4 meccanismi individuano altrettanti tipi di presbiacusia, tipi individuati dal dottor Harold Schuknecht, otologo e laringologo, descritti pi\u00f9 avanti. Oltre all'invecchiamento, che di per s\u00e9 rende instabili alcune sedi anatomiche dell'orecchio, altre cause contribuiscono a velocizzare, complicare o drammaticizzare il quadro clinico. Questi fattori di rischio sono il fumo, l'abuso di alcuni farmaci, l'ipertensione e l'aterosclerosi.\nUltima causa \u00e8 l'esposizione al rumore intenso, se protratta negli anni. Ci\u00f2 pu\u00f2 avvenire ad esempio per attivit\u00e0 lavorativa rumorosa. Questa causa \u00e8 inserita per completezza, ma non \u00e8 pienamente accettata nella presbiacusia (ARHL), perch\u00e9 si classifica come causa di danno da rumore (NIHL) che \u00e8 considerata una patologia a s\u00e9. In realt\u00e0 l'una e l'altra si confondono nei singoli casi, dato che non si pu\u00f2 dire con esattezza quanto la perdita di udito sia dovuta solamente al rumore, e quanto solamente all'invecchiamento. \u00c8 poi altrettanto vero che tutti i soggetti viventi sono esposti al rumore in diversa misura ed \u00e8 impossibile dire che l'accumularsi di stress da rumore non sia correlato all'accumularsi dell'et\u00e0.\nLa presbiacusia \u00e8 correlata a diversi meccanismi che di solito si combinano causando il deterioramento:\n\u2022 Perdita dei piccoli muscoli che gestiscono l'elasticit\u00e0 degli ossicini dell'orecchio medio.\n\u2022 Progressiva perdita di cellule ciliate esterne nella coclea, che permettono l'amplificazione e la discriminazione dei suoni\n\u2022 Degenerazione dei neuroni del ganglio spirale (perdita di connessioni con le cellule ciliate)\nLa presbiacusia frequentemente \u00e8 associata a un deterioramento diffuso del sistema uditivo, dall'orecchio medio alla corteccia uditiva. Le conseguenze della presbiacusia generalmente sorgono sopra i 50 anni e si evolvono progressivamente e in modo simmetrico (entrambe le orecchie sono compromesse in modo simile).\nI fattori che possono provocare la perdita dell'udito, che pu\u00f2 essere difficile da riconoscere o distinguere dalla presbiacusia, includono:\n\u2022 Ereditariet\u00e0: fattori come l'invecchiamento precoce della coclea e la suscettibilit\u00e0 della coclea al danno causato da farmaci, sono determinate geneticamente.\n\u2022 Aterosclerosi: pu\u00f2 ridurre la vascolarizzazione della coclea, riducendo in tal modo il suo apporto di ossigeno.\n\u2022 Abitudini alimentari: la maggiore assunzione di grassi saturi potrebbe accelerare i cambiamenti aterosclerotici in et\u00e0 avanzata.\n\u2022 Diabete: pu\u00f2 causare vasculite e proliferazione endoteliale nei vasi sanguigni della coclea, riducendo in tal modo l'apporto di sangue.\n\u2022 Danno da rumore: l'esposizione a rumori forti / musica in maniera continuativa accentua l'ipossia cocleare, aggravando la presbiacusia.\n\u2022 Fumo: si ipotizza possa accentuare danni aterosclerotici a livello dei vasi sanguigni, che aggravano la presbiacusia.\n\u2022 Ipertensione: provoca ingenti modificazioni vascolari, come la riduzione di afflusso di sangue alla coclea, peggiorando in questo modo la presbiacusia.\n\u2022 Farmaci ototossici: l'ingestione di farmaci ototossici come l'aspirina pu\u00f2 accelerare il processo di presbiacusia.\n\u2022 Fattori ormonali, come gli estrogeni: possono influenzare la presbiacusia.\nEscludendo questi fattori aggravanti, le alterazioni dell'udito correlate alla presbiacusia variano molto da persona a persona. Inoltre vi \u00e8 una sostanziale differenza tra uomini e donne nell'innalzamento della soglia uditiva nella popolazione anziana: gli uomini sono pi\u00f9 gravemente colpiti. Queste differenze di genere, insieme all'aspettativa di vita, possono dipendere da fattori socio-professionali e dalle abitudini specifiche di genere (bere, fumare). La presbiacusia \u00e8 il tipo pi\u00f9 diffuso di ipoacusia (360 milioni di persone in tutto il mondo nel 2014 con una soglia uditiva oltre 30\u00a0dB).\nLa presbiacusia si riscontra generalmente alle alte frequenze, oltre 8\u00a0kHz, poi progredisce a quelle oltre 6\u00a0kHz, e infine oltre 4\u00a0kHz. L'udito a frequenze inferiori pu\u00f2 essere ridotto, ma la percezione delle basse frequenze rimane generalmente meno colpita; a tal punto che non sar\u00e0 pi\u00f9 possibile avere una conversazione in un ambiente rumoroso circostante (ristorante), a meno che non si parli ad alta voce o si legga il labiale dell'interlocutore.\nL'ipoacusia grave si verifica quando si perde la percezione delle frequenze oltre 1\u00a0kHz. Per una persona che va incontro a presbiacusia, le conseguenze nella vita quotidiana possono variare da un semplice difetto di comprensione in un luogo rumoroso fino all'abbandono, isolamento, depressione. Un segnale precoce della presbiacusia \u00e8 la necessit\u00e0 di vedere le labbra di qualcuno per capire quello che dice. Il perpetuarsi dell'alterazione genera un riflesso inconscio di prendere in considerazione i movimenti delle labbra per capire le parole.\nL'impatto sociale della mancanza di intervento sulla perdita dell'udito \u00e8 di 186 miliardi di dollari USA (1999) e 284 miliardi di euro (2004) ogni anno, rispettivamente negli USA e nell'intero continente europeo.\nClassificazione.\nLa presbiacusia \u00e8 spesso indicata con la sigla ARHL (dall'inglese: Age-Related Hearing Loss), che la distingue da altri tipi di ipoacusia come quella succitata, NIHL (Noise-Induced Hearing Loss). Come detto in precedenza, Schuknecht individua 4 diversi tipi di presbiacusia, a seconda dei diversi meccanismi fisiopatologici e delle diverse entit\u00e0 anatomiche interessate:\nPi\u00f9 tardi, da questi 4 egli elimin\u00f2 quest'ultima e la suddivise in altri 2 tipi per spiegare alcune carenze nel suo modello di classificazione:\nOggi il modello di Schuknecht \u00e8 accettato solo in parte. Sono ritenute valide soprattutto la sensoriale e la neurale.\nCura, prevenzione e compensazione.\nNon c'\u00e8 possibilit\u00e0 di cura alla presbiacusia, perch\u00e9 il danno \u00e8 in tutti i casi permanente. Inoltre non esiste una prevenzione specifica, ma soltanto indicazioni date dai fattori di rischio che andrebbero evitati quando possibile. La compensazione \u00e8 protesica ed efficace nella maggior parte dei casi. Per l'efficacia \u00e8 indispensabile una buona compliance del paziente. La depressione e il rifiuto dell'apparecchio protesico per lungo tempo sono altamente negativi per un ripristino della capacit\u00e0 funzionale. Le protesi sono di due tipi, qui di seguito descritti.\nProtesi per via aerea.\nCon le protesi tradizionali, il suono amplificato viene trasmesso alla coclea tramite un auricolare inserito nel condotto uditivo esterno. Invece le pi\u00f9 moderne protesi acustiche ad elaborazione digitale funzionano diversamente: il segnale non \u00e8 subito amplificato, ma \u00e8 processato da un computer posto all'interno dell'apparecchio. Esso modifica il suono in modo preciso e sensibile, potendo ridurre il rumore di fondo che altrimenti verrebbe amplificato assieme al resto, e che costituiva il principale problema delle protesi tradizionali.\nProtesi per via ossea.\nSono utilizzabili solo in caso che l'ipoacusia sia esclusivamente trasmissiva, cio\u00e8 che il danno sia all'orecchio medio e non all'orecchio interno. Sono protesi costituite da un vibratore osseo. Questo \u00e8 un piccolo dispositivo che emette vibrazioni alla frequenza dei suoni che riceve. Le vibrazioni vengono trasmesse all'orecchio interno attraverso il processo mastoideo dell'osso temporale. Quindi l'orecchio interno percepisce le vibrazioni come suoni.\nDispositivi quali gli apparecchi acustici e gli impianti cocleari rappresentano un valido supporto per migliorare l'udito in molti anziani, sebbene la percentuale di persone che li utilizzano sia bassa. Molti fattori possono spiegarne il motivo (informazione insufficiente, difficolt\u00e0 ad effettuare screening, elevato costo dei dispositivi) sebbene l'aspetto degli apparecchi acustici di ultima generazione sia migliore e siano meglio accettati dalla popolazione. Tali dispositivi sono miniaturizzati, quindi meno visibili, e pi\u00f9 efficaci e questo riduce le barriere psicologiche nei potenziali utilizzatori.\nC'\u00e8 stata una rivoluzione nella elaborazione numerica del segnale a partire dal 2000. \u00c8 infatti possibile regolare il dispositivo in base alle variazioni ambientali. Le interferenze rumorose sono state praticamente eliminate grazie all'elaborazione numerica del segnale. Inoltre questi dispositivi possono connettersi via radio (HF, Wi-Fi, Bluetooth) ad una sorgente (microfono, telefono, teatri\u2026) in ambienti adeguatamente attrezzati.\nGli audioprotesisti ritengono che questi nuovi dispositivi siano utili a coloro che li utilizzino sin dall'inizio della presbiacusia a differenza dei dispositivi precedenti che erano solamente degli amplificatori con trasposizione di frequenza e con pochi filtri che non miglioravano realmente la qualit\u00e0 complessiva del suono percepito.\nApprocci terapeutici.\nAnche se ancora in fase iniziale, diversi trattamenti per la presbiacusia sono in fase di sviluppo.\nFra questi ci sono la formulazione idrosolubile di coenzima Q10, il trapianto di timo fetale, e il farmaco Tanakan. In uno studio effettuato nel 2010 \u00e8 stato dimostrato che la formulazione idrosolubile del coenzimaQ10 (CoQ10) era responsabile di un significativo miglioramento delle soglie della audiometria tonale liminare per via aerea ed ossea a 1000\u00a0Hz, 2000\u00a0Hz, 4000\u00a0Hz, e 8000\u00a0Hz.\nIn un prossimo futuro sar\u00e0 importante effettuare un trial clinico pi\u00f9 ampio al fine di ottenere ulteriore evidenze sperimentali degli effetti del CoQ10 nel prevenire lo sviluppo della sordit\u00e0 in persone affette da presbiacusia. Anche l'impianto di timo fetale e la rigenerazione del sistema immunitario del paziente mediante inoculo di cellule CD4+ T giovani prevengono la presbiacusia, come anche la sovraespressione del gene che codifica per il recettore dell'interleuchina 1 di tipo II (IL1R2) nelle cellule CD4+ T e la degenerazione del ganglio spirale nei topi Samp1, un modello murino per lo studio dell'invecchiamento.\nGli effetti del farmaco Tanakan sono stati osservati nel trattamento di timpanopatie in donne anziane. Tanakan diminuiva l'intensit\u00e0 della timpanite e migliorava la capacit\u00e0 di parlare e sentire nelle pazienti anziane, supportando l'utilit\u00e0 del trattamento con Tanakan in persone anziane con presbiacusia o udito tonale normale.\nAnche alte dosi di salicilato si sono dimostrate promettenti in modelli animali, molto probabilmente migliorando la funzionalit\u00e0 delle cellule ciliate attraverso l'espressione della prestina, una proteina essenziale per svolgere la loro azione.\nAlimentazione.\nSembra che la Ginkgo biloba abbia effetti benefici sulla presbiacusia. Anche se non ci sono ancora dati sperimentali certi, sembra che composti attivi della pianta rallentino la progressione della malattia.\nInoltre studi recenti dimostrano che la carenza di folato nella dieta \u00e8 causa di insorgenza precoce di presbiacusia in modelli animali, confermando l'importanza della somministrazione di folato nella dieta per prevenire la presbiacusia.\nAnche la riabilitazione uditiva pu\u00f2 ridurre l'impatto della presbiacusia nella comunicazione del paziente con gli altri. Accorgimenti quali porsi esattamente di fronte, scandire le parole, garantire un'adeguata illuminazione, minimizzare il rumore ambientale di fondo, usare segni contestuali possono essere utili per migliorare la comprensione.\nAspetti culturali.\nRecentemente la capacit\u00e0 dei giovani di sentire toni ad alta frequenza che non possono essere uditi da altre persone che superano i 25 anni di et\u00e0 ha portato allo sviluppo di un dispositivo per evitare raggruppamenti di giovani nei paraggi di negozi e abitazioni, per evitare schiamazzi e confusione nel Regno Unito ().\nAnalogamente \u00e8 stata sviluppata una suoneria per il telefono cellulare, Teen Buzz, usata da studenti a scuola, non udibile da molti insegnanti pi\u00f9 adulti.\nNel settembre 2006 questa caratteristica \u00e8 stata usata per creare un pezzo da ballare chiamato \"Buzzin\". Il pezzo presentava due melodie: una che poteva essere sentita da tutti e l'altra che poteva essere udita solo dai giovani."}
{"id": "1986522", "revid": "57342", "url": "https://it.wikipedia.org/wiki?curid=1986522", "title": "Luigi Marchesi (scultore)", "text": "Biografia.\nPittore per diletto, fratello minore di un altro scultore, Pompeo Marchesi, nacque da Carlo Gerolamo, anch'egli scultore di professione - attivo presso la fabbrica del Duomo di Milano - e da Caterina Tamburini.\nSu consiglio del padre frequent\u00f2 a Milano l'Accademia di Brera, dove ricevette, forte di un buon profitto, diversi encomi. Entr\u00f2 poi a far parte nel 1823 del gruppo di scultori di area milanese operanti in Duomo. Come colleghi ebbe diversi compagni di corso, come Benedetto Cacciatori, Giovanni Piazza, Gerolamo Rusca, Abbondio Sangiorgio, Francesco Somaini.\nOpere maggiori.\nNei circa quarant'anni di attivit\u00e0 in Duomo gli furono commissionate oltre trenta statue delle pi\u00f9 svariate dimensioni, fra cui quelle raffiguranti San Mario, San Calimero, San Patrizio e Sant'Ignazio di Loyola.\n\u00c8 anche del 1823 la commissione, da parte di un gruppo di emigranti della Valsesia, per nove statue in terracotta, destinate ad una cappella del Sacro Monte di Varallo (la quarantunesima), raffigurante \"Ges\u00f9 deposto nella Sindone\". Tale commissione suscit\u00f2 le perplessit\u00e0 dei responsabili del Sacro Monte valsesiano che consideravano l'allora ventiquattrenne artista ancora troppo giovane per tale gravoso impegno. Tuttavia, nel 1826, quando furono completate, le nove statue - la cui realizzazione fu remunerata con il solo rimborso delle spese - risultarono quanto mai soddisfacenti.\nDi Marchesi - e di Gaetano Manfredini - sono anche le statue dette degli \"Dei Consenti\", poste sul cornicione di Palazzo Tarsis, costruito a Milano in via San Paolo, tra il 1836 e il 1838, su progetto dell'architetto Luigi Clerichetti.\nOpere di questo scultore sono anche \"La Carit\u00e0 sul fastigio\" e \"La fondazione dello Stabilimento\" che decorano la facciata e gli interni dell'Ospedale Fatebenefratelli, sempre a Milano.\nAltre opere.\nFra le altre sue opere figurano:"}
{"id": "1986523", "revid": "1819880", "url": "https://it.wikipedia.org/wiki?curid=1986523", "title": "Gran Premio di Monaco 1989", "text": "Il Gran Premio di Monaco 1989 fu la terza gara della stagione 1989, disputata il 7 maggio sul Circuito di Monte Carlo. La manifestazione venne vinta dal pilota dalla McLaren Ayrton Senna, seguito dal compagno di squadra Alain Prost e dall'italiano Stefano Modena su Brabham - Judd.\nQualifiche.\nSenna domin\u00f2 le qualifiche, infliggendo pesanti distacchi a tutti gli avversari: il compagno-rivale Prost fu un secondo pi\u00f9 lento del brasiliano, il terzo, Boutsen, addirittura due. Quarto si piazz\u00f2 il sorprendente Brundle, alla guida di una Brabham particolarmente competitiva; seguivano Mansell, Warwick, Patrese e Modena, sulla seconda Brabham. Per la prima e unica volta nella storia delle Formula 1, due Coloni si qualificano per un Gran Premio.\nGara.\nAl via Senna mantenne il comando della corsa davanti al compagno di squadra Prost: i due rimasero in quest'ordine fino per tutta della gara e Senna, dopo aver perso la vittoria a poche tornate dal traguardo per un calo di concentrazione nell'edizione precedente, vinse comodamente davanti al rivale, raggiungendolo in campionato. Il terzo posto, inizialmente occupato da Boutsen, and\u00f2 a Modena, il quale risal\u00ec la classifica approfittando del ritiro di Mansell e dei contrattempi che colpirono De Cesaris (coinvolto in un contatto con il doppiato Piquet) ed il suo compagno di team Brundle, attardato da problemi tecnici. Il pilota britannico riusc\u00ec comunque a giungere sesto, preceduto sul traguardo anche da Caffi (che port\u00f2 alla Scuderia Italia i primi punti della sua storia) e da Alboreto."}
{"id": "1986525", "revid": "767487", "url": "https://it.wikipedia.org/wiki?curid=1986525", "title": "Franz Tunder", "text": "Biografia.\nSecondo alcune teorie potrebbe essere nato a Bannersdorf o a Burg auf Fehmarn, ma molto pi\u00f9 probabilmente \u00e8 originario di Lubecca. Poco si sa sulla sua giovent\u00f9, ma \u00e8 certo che la sua bravura gli permise di essere organista presso la corte di Federico III di Holstein-Gottorp. Secondo un racconto di Johann Mattheson fu allievo di Girolamo Frescobaldi, a seguito di un viaggio che fece insieme all'amico Johann Heckelauer, all'et\u00e0 di 18 anni. Fra il 1632 e il 1641 fu organista presso Gottorf e finalmente nel 1641 fu organista principale della chiesa di Santa Maria di Lubecca, succedendo a Peter Hasse. Dal 1647 fu anche amministratore dei beni della chiesa e nel 1667 cedette il posto a Dietrich Buxtehude, del quale divent\u00f2 suocero avendo quest'ultimo sposato Anna Margarethe, figlia di Tunder. Poco dopo mor\u00ec, all'et\u00e0 di 53 anni.\n\"Abendmusiken\".\nDal 1646 Tunder organizz\u00f2 nella chiesa di Santa Maria una serie di concerti per il periodo dell'Avvento, gli \"Abendmusiken\", che in seguito diventarono molto importanti sotto la guida del genero Buxtehude. Gli \"Abendmusiken\" furono organizzati ininterrottamente fino al 1810 e durante le 5 domeniche precedenti il Natale, venivano organizzati concerti corali, organistici o con vari strumenti e attrassero molti musicisti da tutta Europa, a partire da Bach. Sembra che tali concerti avessero avuto inizio come esibizioni private a favore dei ricchi mercanti di Lubecca, che pagavano musicisti e organizzazione.\nL'organista Walter Kraft (1905-1977) ha rinnovato questa tradizione a partire dal 1926.\nLe opere.\nTunder \u00e8 ricordato per aver dato un grande impulso al genere delle cantate religiose, influendo in questo modo anche sul genero Buxtehude, e per essere stato un importante collegamento fra la precedente musica tedesca (legata ai canoni della musica veneziana della famiglia Gabrieli e la musica successiva, sia per quanto riguarda lo stile tastieristico che per lo stile religioso. \nDi lui ci restano solo poche composizioni:\noltre a\nanche se gli ultimi due titoli possono essere attribuiti anche a Heinrich Scheidemann."}
{"id": "1986526", "revid": "1305772", "url": "https://it.wikipedia.org/wiki?curid=1986526", "title": "Lode Runner", "text": "Lode Runner \u00e8 un videogioco a piattaforme pubblicato da Br\u00f8derbund nel 1983 per diversi home computer e convertito successivamente per molte altre piattaforme, tra cui anche macchine arcade in licenza alla Irem. \u00c8 stato uno dei primi titoli a includere un editor di livelli.\nModalit\u00e0 di gioco.\nIn \"Lode Runner\" si controlla un uomo che deve raccogliere tutto l'oro dentro delle miniere, evitando al contempo dei robot antropomorfi che cercano di catturarlo. L'uomo, oltre a correre orizzontalmente sulle piattaforme e salire scale a pioli, ha una speciale abilit\u00e0: quella di scavare istantaneamente delle buche nel pavimento, sparando un raggio accanto ai propri piedi.\nLe buche si possono utilizzare per scendere ai piani sottostanti (le cadute da qualunque altezza sono innocue), mentre se vi cadono i robot rimangono intrappolati per alcuni secondi, durante i quali \u00e8 possibile anche camminargli sopra. Dopo un po' inoltre le buche si richiudono da sole, e se un robot si trova ancora all'interno viene distrutto e dopo qualche secondo ne appare un altro in un punto casuale ai piani alti del livello.\nNon essendo possibile scavare direttamente sotto il protagonista, ma solo ai lati, anche lui potrebbe rimanere intrappolato mortalmente in una buca stretta se la piattaforma \u00e8 spessa e la buca non la attraversa tutta. Per attraversare una piattaforma spessa \u00e8 necessario scavare una buca larga (pi\u00f9 buche affiancate) in modo da avere spazio di manovra per scavare lo strato successivo.\nCi sono 150 livelli, ciascuno composto da diversi piani, scale, e a volte barre sospese lungo le quali i personaggi possono spostarsi appendendosi con le braccia. La schermata \u00e8 fissa e le piattaforme sono decorate con un motivo a mattoni. Risolvere un livello \u00e8 a volte solo questione di rapidit\u00e0 e riflessi, a volte invece richiede astuzia e soluzione di rompicapi. Ad esempio, le guardie hanno comportamenti predefiniti, che le inducono a cambiare direzione se il protagonista passa in certi punti; oppure, anche le guardie sono in grado di raccogliere l'oro, per poi trasportarlo temporaneamente e depositarlo altrove; queste caratteristiche devono a volte essere sfruttate dal giocatore.\nGran parte delle versioni domestiche includono un editor di livelli con la possibilit\u00e0 di salvare le creazioni su nastro o disco.\nStoria.\nInizialmente il gioco, sviluppato da Douglas E. Smith (studente di architettura all'Universit\u00e0 di Washington), si chiamava \"Kong\" ed era stato scritto su un Prime Computer 550. In seguito \u00e8 stato portato su un computer VAX, aggiungendo all'originale codice sorgente in linguaggio Fortran delle sezioni in Pascal.\nNel settembre 1982 Smith convert\u00ec, in circa una settimana, una versione giocabile del prototipo in linguaggio assembly per 6502, il processore dell'Apple II, rinominando il gioco \"Miner\". Una versione migliorata (sebbene in bianco e nero e priva di supporto joystick), venne inoltrata alla Br\u00f8derbund il mese seguente, ma ricevette una lettera di rifiuto. Smith non si arrese: acquist\u00f2 un monitor a colori e un joystick, e continu\u00f2 a migliorare il gioco. A dicembre ripropose il gioco (come \"Lode Runner\") a quattro aziende: Sierra, Sirius Software, Synergistic Software e Br\u00f8derbund. Accett\u00f2 l'offerta di quest'ultima.\nAltre versioni.\nBr\u00f8derbund ha pubblicato in seguito \"Championship Lode Runner\" e \"Lode Runner's Rescue\". In \"Lode Runner's Rescue\" (per Atari XL e Commodore 64), il gioco \u00e8 piuttosto differente e ha una prospettiva isometrica, e si controlla Alexandra, la figlia del protagonista.\nAltre versioni di \"Lode Runner\" sono \"Battle Lode Runner\", ', \"Lode Runner 2\", e '. Ognuno di essi ha elementi aggiuntivi rispetto all'originale, come power-up e diversi tipi di nemici.\nEsistono anche diverse versioni arcade:\nEsiste anche una versione tridimensionale per Nintendo 64, \"Lode Runner 3D\". Altre sono uscite nel solo Giappone: \" Lode Runner Twin\", \"Power Lode Runner\", \"Battle Lode Runner\".\nNel 2009 \u00e8 uscita una versione aggiornata per Xbox Live.\nBungeling.\nI Bungeling sono un nemico ricorrente nelle produzioni Br\u00f8derbund: appaiono infatti anche in \"Raid on Bungeling Bay\" e in \"Choplifter\".\nRappresentano un impero dispotico, che in \"Lode Runner\" si \u00e8 impadronito dell'oro che il protagonista deve recuperare."}
{"id": "1986527", "revid": "757396", "url": "https://it.wikipedia.org/wiki?curid=1986527", "title": "Herv\u00e9 Dubuisson", "text": ""}
{"id": "1986534", "revid": "287204", "url": "https://it.wikipedia.org/wiki?curid=1986534", "title": "Herve Dubuisson", "text": ""}
{"id": "1986539", "revid": "88740", "url": "https://it.wikipedia.org/wiki?curid=1986539", "title": "Pierre Brambilla", "text": "Professionista dal 1939 al 1952, conta una vittoria di tappa alla Vuelta a Espa\u00f1a e il successo nella Classifica scalatori al Tour de France.\nCarriera.\nNato in Svizzera e inizialmente di nazionalit\u00e0 italiana, era nipote del ciclista brianzolo Cesare Brambilla.\nSi mise in luce in Francia ancor prima di passare professionista e i risultati del 1939, tra cui la vittoria nella Lione-Grenoble-Lione, non fecero che confermare la sua fama. Si impose come corridore da corse a tappe (nel 1942 vinse l'undicesima tappa alla Vuelta a Espa\u00f1a) e come discreto scalatore, affermandosi nel 1943 nelle scalate del Mont Chauve, del Mont Ventoux e nel Tour de la Haute-Savoie.\nNel 1947 partecip\u00f2 con la nazionale italiana al Tour de France: maglia gialla prima dell'ultima tappa, 269 chilometri da Caen a Parigi, fu vittima di una piccola crisi e dell'attacco unito Robic-Fachleitner-Teisseire, termin\u00f2 trentaquattresimo e scese al terzo posto della generale. Si impose, tuttavia, nella classifica scalatori.\nNon ottenne pi\u00f9 risultati di rilievo da allora, terminando ancora undicesimo al Tour de France 1950 e quarto al Crit\u00e9rium du Dauphin\u00e9 Lib\u00e9r\u00e9 dello stesso anno e poi pi\u00f9 nulla. Nel 1949 con decreto presidenziale ottenne la cittadinanza francese.\nDopo il ritiro fu direttore sportivo per sei stagioni alla Liberia-Hutchinson, poi Liberia-Grammont."}
{"id": "1986545", "revid": "204012", "url": "https://it.wikipedia.org/wiki?curid=1986545", "title": "Linfatismo", "text": ""}
{"id": "1986555", "revid": "999533", "url": "https://it.wikipedia.org/wiki?curid=1986555", "title": "Gran Premio del Messico 1989", "text": "Il Gran Premio del Messico 1989 fu la quarta gara della stagione 1989, disputata il 28 maggio all'Autodromo Hermanos Rodr\u00edguez. La manifestazione venne vinta dal pilota dalla McLaren Ayrton Senna, seguito dagli italiani Riccardo Patrese su Williams - Renault e Michele Alboreto su Tyrrell - Ford Cosworth.\nQualifiche.\nSenna ottenne la quarta pole position consecutiva, staccando di quasi nove decimi il compagno di squadra Prost; terzo si piazz\u00f2 Mansell, seguito dal sorprendente Capelli, Patrese, Berger, Alboreto e Boutsen.\nGara.\nDopo un primo via abortito per una collisione multipla a centro gruppo, nella seconda partenza Senna mantenne il comando davanti al compagno di squadra Prost, mentre Berger risal\u00ec in terza posizione, dovendo per\u00f2 cederla poche tornate pi\u00f9 tardi a Mansell. Prost perse poi diverse posizioni quando si ferm\u00f2 a cambiare gli pneumatici, facendo cos\u00ec scalare Mansell e Berger al secondo e terzo posto; tuttavia, entrambi i piloti della Ferrari dovettero abbandonare la gara per problemi meccanici. Secondo alle spalle di Senna, che mantenne la prima posizione per tutta la gara, giunse quindi Patrese, seguito da Alboreto, Nannini, Prost e Tarquini."}
{"id": "1986566", "revid": "767487", "url": "https://it.wikipedia.org/wiki?curid=1986566", "title": "Il proiezionista", "text": "Il proiezionista \u00e8 un film del 1991, diretto da Andrej Kon\u010dalovskij.\nRacconta la storia dell'ufficiale del KGB Ivan Sanchin (Tom Hulce), proiezionista privato di Stalin tra il 1939 e il 1953 (anno di morte del dittatore). Il film \u00e8 stato girato poco prima della caduta dell'Unione Sovietica.\nTrama.\nIl proiezionista Ivan Sanchin (che lavora al quartier generale del KGB), viene convocato d'urgenza al Cremlino poco dopo il matrimonio con Anastasia. Diventer\u00e0 il nuovo proiezionista privato di Stalin e della sua ristretta cerchia, tra cui il capo della sicurezza di Stato Lavrentij Berija.\nSanchin, che venera il dittatore come se fosse un dio, \u00e8 molto emozionato e fiero per il suo nuovo lavoro che gli permette di restare sempre a contatto con il suo idolo e i dirigenti dello Stato. Nel frattempo i vicini di casa di Sanchin, i Gubelman, vengono arrestati e giustiziati con l'accusa di essere nemici del popolo: solo la piccola Katya \u00e8 risparmiata. Anastasia, che \u00e8 molto affezionata a Katya, \u00e8 intenzionata ad adottare la bambina, ma scatena le ire di Ivan, timoroso di perdere il posto o, ancora peggio, di essere giustiziato. Anastasia decide di ignorare le preoccupazioni del marito e di rimanere almeno in contatto con la bambina, andandola a trovare all'orfanotrofio.\nNel 1941 Sanchin e la moglie sono costretti a seguire il terribile Berija e a trasferirsi per breve tempo negli Urali, a causa dell'invasione delle truppe tedesche. Anastasia viene trattenuta e sedotta da Berija, e diviene la sua amante. Rimandato a Mosca, Sanchin rimane per anni senza notizie di sua moglie. Dopo lungo tempo Anastasia, rimasta incinta, ritorna da Sanchin, che decide di riaccoglierla. Ma la donna, ormai psicologicamente distrutta, si toglie la vita.\nAnni dopo la fine della guerra Katya, ormai diciassettenne, si rif\u00e0 viva presso Ivan, che l'accoglie per onorare il grande affetto che per lei nutriva Anastasia, ma le loro strade si separano il giorno appresso. Solo nel 1953, durante i funerali di Stalin, i due si ritrovano e Ivan decide che d'ora in avanti si prender\u00e0 cura di Katya come di una figlia.\nEdizione italiana.\nL'edizione italiana del film \u00e8 stata curata da Ricky Tognazzi per conto del Gruppo Trenta, ed \u00e8 stata diretta da Renato Izzo.\nAccoglienza.\n\"Il proiezionista\" ha avuto una candidatura al Festival di Berlino del 1992 e una ai Nika Awards del 1993."}
{"id": "1986568", "revid": "110157", "url": "https://it.wikipedia.org/wiki?curid=1986568", "title": "A Revolution Transmission", "text": "A Revolution Transmission \u00e8 il terzo album in studio della band hardcore punk Stretch Arm Strong, pubblicato nel 2001 dalla Solid State Records."}
{"id": "1986570", "revid": "1457847", "url": "https://it.wikipedia.org/wiki?curid=1986570", "title": "Torneo di New York 1924", "text": "Il Torneo di New York 1924 \u00e8 stato un torneo internazionale di scacchi che si \u00e8 svolto a New York dal 16 marzo al 18 aprile 1924. \u00c8 considerato il pi\u00f9 forte torneo di scacchi disputato fino ad allora.\nStoria.\nPartecipavano il campione del mondo in carica Jos\u00e9 Ra\u00fal Capablanca, il suo predecessore Emanuel Lasker, il futuro campione del mondo Aleksandr Alechin, il campione americano Frank Marshall e altri sette giocatori tra i pi\u00f9 forti dell'epoca.\nIl torneo fu organizzato dal Manhattan Chess Club e i primi otto turni si svolsero nei locali del club. Dopo alcuni giorni di pausa si gioc\u00f2 nell'Hotel Alamac di New York. Venne adottata la formula del doppio turno e, per evitare la preparazione con un avversario gi\u00e0 noto, ogni turno veniva sorteggiato 15 minuti prima dell'inizio della partita. \nC'era molta attesa per il risultato del neo-campione Capablanca e dell'ex-campione Lasker, che si incontravano per la prima volta dopo il match del 1921. La vittoria di Lasker conferm\u00f2 l'opinione, abbastanza diffusa specialmente in Europa, che Lasker fosse ancora, nonostante la sconfitta nel match mondiale, pi\u00f9 forte di Capablanca nel gioco di torneo.\nCapablanca dovette subire la prima sconfitta dopo oltre otto anni di imbattibilit\u00e0. Ebbe per\u00f2 la soddisfazione di infliggere a Lasker l'unica sconfitta del torneo.\nVennero assegnati tre \"premi di bellezza\": il primo (75 dollari e una coppa d'argento) a R\u00e9ti per la partita contro Bogoljubov, il secondo (50 dollari) a Marshall per la partita contro Bogoljubov, il terzo (25 dollari) a Capablanca per la partita contro Lasker. A tutti i giocatori vennero rimborsate le spese.\nSi verific\u00f2 una singolare coincidenza: i primi tre posti furono gli stessi del torneo di San Pietroburgo 1914.\nEventi collegati.\nIl 27 aprile Alekhine cerc\u00f2 di battere il record di partite in simultanea alla cieca, appartenente all'ungherese Gyula Breyer con 25 partite (Ko\u0161ice, 1921). Sempre nei locali dell'Alamac Hotel di New York affront\u00f2 26 avversari, molti dei quali erano di livello magistrale.\nL'esibizione era diretta da G\u00e9za Mar\u00f3czy, che agiva anche da annunciatore delle mosse assieme a Norbert Lederer, uno degli organizzatori del torneo. Il gioco inizi\u00f2 alle due del pomeriggio e termin\u00f2 dopo 12 ore (con una pausa per la cena) fino alle due del mattino successivo.\nIl risultato finale fu di 16 partite vinte, 5 perse e cinque patte (71 %). Alekhine perse con Isaac Kashdan (il pi\u00f9 forte americano dell'epoca assieme a Frank Marshall), Albert S. Pinkus, Mark Peckar, Joseph Saltzman e M.B. Downs; patt\u00f2 con J.C. Meyers, Erling Tholfsen, J.H. Friedman, Lloyd Garrison e Max Kleiman; vinse con Herman Steiner (uno dei pi\u00f9 forti giocatori americani), Milton Pinkus, S. Hecht, Alfred Berman, M. Schleifer, A.H. Pearlman, M. Monsky, Ernest Nebolsine, C.O. Terwilliger, A.B. Yurka, A. Frieman, Charles K. Friedberg, Augustus Kahn, Louis Millstein, M. Yaeger e Norman Light. Il record mondiale di simultanee alla cieca era battuto.\nSono state conservate solo cinque partite di questa simultanea (con Herman Steiner, Milton Pinkus, Alfred Berman, M. Monsky e A. Frieman).\nIn febbraio dell'anno successivo Alekhine miglior\u00f2 il record, giocando a Parigi 28 partite in simultanea alla cieca, con il risultato di +22 \u20133 =3."}
{"id": "1986582", "revid": "547034", "url": "https://it.wikipedia.org/wiki?curid=1986582", "title": "Engage", "text": "Engage \u00e8 il quarto album in studio della band hardcore punk Stretch Arm Strong, pubblicato nel 2003 dalla Solid State Records."}
{"id": "1986584", "revid": "298229", "url": "https://it.wikipedia.org/wiki?curid=1986584", "title": "Italia ai Giochi della XXI Olimpiade", "text": "L'Italia partecip\u00f2 alle XXI Olimpiadi, svoltesi a Montr\u00e9al dal 17 luglio al 1\u00ba agosto 1976, con una delegazione di 239 atleti."}
{"id": "1986594", "revid": "287204", "url": "https://it.wikipedia.org/wiki?curid=1986594", "title": "Videogiochi negli anni cinquanta", "text": "Eventi rilevanti avvenuti nell'industria dei videogiochi durante gli anni cinquanta. Si pu\u00f2 dire che i primi videogiochi nacquero in questi anni, sebbene gi\u00e0 dal 1947 venne realizzato il prototipo di un \"Cathode-ray tube amusement device\", un gioco elettronico dotato di schermo, ma privo di elaborazione digitale."}
{"id": "1986595", "revid": "161374", "url": "https://it.wikipedia.org/wiki?curid=1986595", "title": "Chiesa di Piazzetta Santa Maria in Cosmedin", "text": ""}
{"id": "1986597", "revid": "767487", "url": "https://it.wikipedia.org/wiki?curid=1986597", "title": "Draft NBA 1978", "text": "Il Draft NBA 1978 si \u00e8 svolto il 9 giugno 1978 a New York. \u00c8 ricordato per la presenza di Larry Bird, autentica leggenda del basket, alla 6\u00aa scelta. Inoltre nel 1978 per la prima volta un non statunitense, il bahamense Mychal Thompson, viene indicato come prima scelta assoluta."}
{"id": "1986599", "revid": "986213", "url": "https://it.wikipedia.org/wiki?curid=1986599", "title": "Federica Enrichetta di Anhalt-Bernburg", "text": "Biografia.\nEra figlia di Carlo Federico di Anhalt-Bernburg, principe di Anhalt-Bernburg dal 1718 al 1721, e di Sofia Albertina di Solms-Sonnenwalde\nVenne data in sposa a Leopoldo di Anhalt-K\u00f6then, principe di Anhalt-K\u00f6then dal 1704 al 1728; il matrimonio venne celebrato a Bernburg l'11 dicembre 1721 e sanciva l'unione di due rami diversi della dinastia degli Ascanidi.\nL'unione risult\u00f2 anche feconda: Federica Enrichetta infatti risult\u00f2, poco tempo dopo le nozze, incinta del primo figlio e nacque una bambina:\nGisella risult\u00f2 l'unica figlia della coppia: Federica, gi\u00e0 indebolita dal parto, si ammal\u00f2 gravemente qualche mese dopo e mor\u00ec il 4 aprile 1723. Suo marito, per avere un erede maschio, si rispos\u00f2 due anni dopo con Carlotta Federica di Nassau-Siegen dalla quale ebbe due bambini morti in tenere et\u00e0. Gisella Agnese invece riusc\u00ec a raggiungere l'et\u00e0 adulta e venne data in sposa nel 1737 al principe Leopoldo II di Anhalt-Dessau."}
{"id": "1986602", "revid": "312058", "url": "https://it.wikipedia.org/wiki?curid=1986602", "title": "Sui Wendi", "text": "Introduzione.\nEgli riunific\u00f2 la Cina dopo un lungo periodo di divisioni ed instabilit\u00e0, iniziata nel II secolo con la perdita di potere degli Han orientali. Fu il promotore di importanti riforme, che diedero avvio a un periodo della storia cinese caratterizzato da un forte potere del governo centrale.\nSotto il suo regno, inizi\u00f2 l'epoca d'oro del buddhismo in Cina, che sarebbe durata fino alle persecuzioni del IX secolo sotto gli ultimi Tang. Convertitosi anch'egli al buddhismo, promosse la costruzione di templi e l'accumulo di reliquie sacre.\nL'imperatore Wen fu spesso ricordato dalla critica storica successiva come un regnante che amava il suo popolo, per la cura con cui volle ridurre le tasse e le corv\u00e9e ai sudditi e per come volesse contrastare in tutti i modi gli sprechi della corte imperiale. Egli stesso ebbe fama di vivere in modo frugale (perlomeno in confronto ai tradizionali imperatori della storia cinese).\nL'ascesa al potere.\nL'ascesa al potere da parte di Yang Jian, futuro imperatore Wen, prende le mosse dall'ultimo periodo delle dinastie del Nord e del Sud. Mentre il Sud era rimasto unito pur nell'alternarsi delle dinastie a partire dai Jin orientali, il Nord si era diviso nel 534 in Wei orientali ed occidentali. Gli imperatori Wei settentrionali in verit\u00e0 avevano perso il potere di fatto, poich\u00e9 questa spartizione seguiva le sfere d'influenza di due generali che avevano estromesso l'imperatore legittimo dal trono. Tra il 551 e il 557 i due imperatori-marionetta Wei furono costretti ad abdicare, stabilendo cos\u00ec lo stato di Qi settentrionale (est) e lo stato di Zhou settentrionale (ovest). Gli antenati di Yang Jian furono da lungo tempo al servizio dei Wei settentrionali prima e dei Wei occidentali poi; il padre Yang Zhong, per i suoi successi militari, fu nominato duca di Sui.\nYang Jian fu un ingegno assai precoce, e si fece notare da giovanissimo nell'amministrazione di Chang'an; ci\u00f2 gli permise di ottenere il favore dell'imperatore Ming prima, che lo nomin\u00f2 vice ministro degli interni, e dell'imperatore Wu poi, che lo onor\u00f2 appuntando Yang Lihua, figlia di Yang Jian, come moglie del principe ereditario Yuwen Yu e quindi incoronandola principessa ereditaria. Nel frattempo fu riunificato il Nord della Cina con la sottomissione dei Qi al dominio dei Zhou.\nDopo la morte di Wu nel 578, Yuwen Yu sal\u00ec al trono col nome di imperatore Xuan; Yang Jian, suocero dell'imperatore, continu\u00f2 il suo servizio come ministro della difesa, nonostante che l'imperatore mostrasse molti segni di ostilit\u00e0 e sospetto nei suoi riguardi. L'imperatore Xuan mor\u00ec solo due anni dopo rispetto al padre, e Yang Jian fu appuntato reggente del figlio di Xuan.\nYang Jian immediatamente diede prova di essere un governante di buona volont\u00e0, abolendo le politiche crudeli e gli sprechi dell'imperatore Xuan.\nAppena salito al governo conobbe la ribellione del generale Yuchi Jiong, che voleva impedire che Yang Jian usurpasse il trono; cos\u00ec prese base a Yecheng, capitale dell'ex-territorio Qi, per sfruttare il risentimento degli sconfitti nella recente unificazione. Anche la famiglia Yuwen si scopr\u00ec, cogliendo il momento propizio della ribellione per tentare un attentato ai danni di Yang Jian. La rivolta fu soppressa, l'attentato sventato; venne rasa al suolo Yecheng, ed epurata la famiglia Yuwen. Cos\u00ec annientati i suoi oppositori, Yang Jian fece abdicare l'imperatore in suo favore e diede inizio alla dinastia Sui nel 581.\nL'imperatore Wen.\nLa sua azione prosegu\u00ec nel consolidare lo stato e, nel contempo, consolidare il proprio potere. A questo periodo risalgono le prime riforme (del governo e del sistema penale) e le prime grandi opere. Sempre a questo punto, l'imperatore assegn\u00f2 ai suoi cinque figli il governo delle pi\u00f9 importanti province (salvo poi rimuovere tre di essi dagli incarichi, sul finire del regno).\nAltra minaccia alla stabilit\u00e0 del regno era l'ostilit\u00e0 dei mongoli Tujue, che avevano ottimi rapporti con la precedente dinastia Zhou. L'imperatore Wen seppe sottomettere i pericolosi vicini tramite un'abile politica di divide et impera. La loro minaccia non si sarebbe pi\u00f9 ripresentata fino agli ultimi anni della dinastia, sotto l'imperatore Yang.\nNel 588, avendo rinforzato il proprio dominio e debellato le minacce interne ed esterne, l'imperatore Wen annunci\u00f2 la campagna contro Chen, la dinastia regnante al Sud, propagandando che l'imperatore Chen Shubao aveva perso il mandato del Cielo e che quindi sarebbe stato deposto. L'offensiva militare inizi\u00f2 nella primavera dell'anno successivo; vennero ammassati 518000 soldati sulla sponda nord del Chang Jiang, vennero approntate migliaia di navi e fu portato un assalto secondo tre direttive, che andavano dal Sichuan al Pacifico. Lo stato di Chen era in quel periodo molto indebolito; la capitale Jiankang (Nanchino) cadde in breve tempo. Cos\u00ec nel 589 la Cina fu riunificata sotto un unico imperatore; fin\u00ec il periodo delle dinastie del Nord e del Sud.\nSotto il nuovo stato Sui si conobbe un periodo di prosperit\u00e0 in Cina, grazie al buon governo dell'imperatore Wen.\nL'imperatore Wen si proponeva come il saggio governante delle due tradizioni confuciana e buddhista. Il suo sforzo da imperatore era mirato a dare sollievo alla popolazione dalla miseria, per quanto potesse, alleviando il peso dello Stato, che si esprimeva con tasse e corv\u00e9e, e accantonando risorse per i momenti di carestia. Se riusc\u00ec a farlo, probabilmente fu per il successo della politica di redistribuzione agraria ad aumentare il benessere collettivo. Comunque egli ebbe sempre cura di risparmiare sulle spese imperiali e, in particolare, sulle spese destinate alla propria persona, seguendo i precetti confuciani del buon governo; e amando e volendo essere amato dal suo popolo, sempre guardava di non offenderlo esibendo eccessiva magnificenza. Esempio fu riguardo al palazzo Renshou, di cui la costruzione fu affidata a Yang Su, uno dei pi\u00f9 importanti ministri; avendo egli compiuto grandi sforzi a costruire un palazzo molto ricco e lussuoso, ed avendo egli impiegato grandi ricchezze e il lavoro di molti uomini, ed anche causando la morte di una gran quantit\u00e0 di operai, secondo i resoconti storici, all'arrivo dell'imperatore Wen fu molto criticato; perch\u00e9 l'imperatore era molto dispiaciuto dell'eccessivo sfarzo che l\u00ec veniva esibito, e cos\u00ec disse che Yang Su, con la sua profusione di denaro e di sforzi, aveva messo l'imperatore in odio al popolo.\nSeguendo lo stesso criterio di bont\u00e0 e tolleranza fu riformato il sistema penale; una di quelle riforme che perdur\u00f2, con la sua influenza, per molta parte della storia cinese. Dovendo riunificare (e rifondare) il codice penale per tutta la Cina, l'imperatore Wen ebbe cura di improntarlo a una minore severit\u00e0, a cominciare dalle pene previste, rispetto alla struttura tradizionale della giustizia, che risaliva al legalismo della dinastia Qin.\nUn altro segno di continenza, concordata dalla critica storica successiva all'imperatore Wen, \u00e8 nel suo aver mantenuto a lungo il \u201cprimato\u201d del minor numero di concubine per un imperatore adulto, avendone egli avute soltanto due (l'imperatore Hongzhi dei Ming, pi\u00f9 di ottocento anni dopo, fu l'unico imperatore monogamo della storia cinese). Egli am\u00f2 e rispett\u00f2 molto sua moglie l'imperatrice Dugu, che spos\u00f2 a sedici anni, prima ancora che iniziasse la sua ascesa politica; si pu\u00f2 credere che l'imperatore Wen tenesse in grande considerazione le opinioni, i consigli e le considerazioni di sua moglie. Per quanto riguarda le due concubine, probabilmente ebbero soltanto un valore politico (una delle due era figlia dell'ex-imperatore del Sud Chen Shubao); pure, in altre occasioni simili, l'imperatrice imped\u00ec all'imperatore Wen di accettare l'offerta di altre concubine.\nEgli pretese un comportamento integerrimo anche ai propri figli e, al riguardo, fu intransigente. Seguendo accuse di malgoverno e di sprechi, arriv\u00f2 prima a rimuovere il figlio Yang Jun dai propri incarichi; poi tolse la condizione di principe ereditario a Yang Yong, dandolo invece a Yang Guang. Egli giustificava la sua severit\u00e0 dicendo che i suoi figli non potevano avere trattamento diverso dagli altri, e che egli non poteva infrangere per loro le leggi che egli stesso aveva voluto. Per\u00f2 questa giustizia ferrea non trov\u00f2 il consenso della critica tradizionale cinese, che vedeva un'ombra nella sua figura di imperatore proprio nel suo essere sospettoso e critico, che dava ascolto alle insinuanti accuse dei suoi ufficiali, che non seppe mantenere fiducia da principio a fine a nessuno dei suoi pi\u00f9 onesti collaboratori; e che arriv\u00f2 a trattare i propri figli come nemici.\nYang Guang, nominato principe ereditario, seppe cogliere l'occasione datagli, riuscendo a montare un'ulteriore accusa ai danni di Yang Yong di tentato tradimento; e riusc\u00ec a far cadere in disgrazia anche il principe Yang Xiu provando che egli non rispettava il padre e l'autorit\u00e0 imperiale.\nPochi anni dopo, nel 604, l'imperatore Wen mor\u00ec in circostanze misteriose; la storia tradizionale cinese ha sempre creduto che fosse stato avvelenato per ordine di Yang Guang. Comunque sia, Yang Guang sal\u00ec al trono e fu noto con il nome di imperatore Yang."}
{"id": "1986604", "revid": "834", "url": "https://it.wikipedia.org/wiki?curid=1986604", "title": "Epica", "text": ""}
{"id": "1986606", "revid": "110157", "url": "https://it.wikipedia.org/wiki?curid=1986606", "title": "A Comprehensive Guide to Moderne Rebellion", "text": "A Comprehensive Guide to Moderne Rebellion \u00e8 il secondo album di studio del gruppo hardcore punk statunitense Good Riddance, pubblicato nel 1996 dalla Fat Wreck Chords.\nTracce.\nTutte le tracce di Rankin tranne dove indicato"}
{"id": "1986618", "revid": "767487", "url": "https://it.wikipedia.org/wiki?curid=1986618", "title": "Ballads from the Revolution", "text": "Ballads from the Revolution \u00e8 il terzo album di studio del gruppo hardcore punk statunitense Good Riddance, pubblicato nel 1999 dalla Fat Wreck Chords."}
{"id": "1986623", "revid": "767487", "url": "https://it.wikipedia.org/wiki?curid=1986623", "title": "Live at Ebbets Field 1974", "text": "Live at Ebbets Field 1974 \u00e8 un album live di Tommy Bolin\nIl disco.\nAl tempo Tommy Bolin suonava ancora con la James Gang, ma decise di prendersi un paio di notti per suonare del materiale nuovo che aveva scritto (i testi delle canzoni originali cantate sono di Cook), oltre a dei classici standard come \"Born Under A Bad Sign\", gi\u00e0 ripreso in una favolosa versione dai Cream di \"Wheels Of Fire\".\nPer l'occasione, la band con cui suona sono gli Energy, la sua vecchia band. Da notare il nome di Jeff Cook, che ha collaborato non solo con Tommy nei suoi due album solisti, ma anche con i Deep Purple di \"Come Taste the Band\", nella canzone \"Lady Luck\".\nL'esecuzione, almeno dal punto di vista della chitarra, \u00e8 semplicemente fenomenale. Tommy suona con una freschezza e con un gusto davvero particolari, rari per un ragazzo cos\u00ec giovane.\nL'album presenta molte tracce blues, in cui \u00e8 dedicato ampio spazio a soli e jam strumentali.\nInteressante \u00e8 \"Crazed Fandando\", che suona un po' come un blues con ritmi latini innestati dietro."}
{"id": "1986626", "revid": "93556", "url": "https://it.wikipedia.org/wiki?curid=1986626", "title": "Al-Hira", "text": "Al-H\u012bra () fu un'antica citt\u00e0, sita a sud di al-Kufa, nella regione centro-meridionale irachena. Fu un importante centro urbano del periodo arabo preislamico. Originariamente accampamento militare (\"hirta\"), nel V-VI secolo divenne capitale della dinastia araba dei Lakhmidi. \nGli Arabi emigrarono nelle regioni vicino-orientali dall'originaria Arabia a partire dal IX secolo a.C. Nel III secolo, parti della Mesopotamia meridionale aveva gi\u00e0 una sostanziosa popolazione araba, tanto che, sotto la dinastia persiana sasanide, il sud mesopotamico prese ad essere talora chiamato Arabistan. Il primo regno arabo storicamente accertato fuori d'Arabia, al-H\u012bra (IV-VII secolo), nell'attuale Iraq meridionale, divenne vassallo dei Sasanidi, che esso aiut\u00f2 nell'opera di contenimento dei beduini arabi. I governanti di al-H\u012bra, identificati col nome di Lakhmidi, ottennero formale riconoscimento da Shapur II (337-358).\nH\u012bra fu cristiana o fortemente influenzata dal Cristianesimo. Lo Shahanshah sasanide, Bahram V sal\u00ec al trono con l'aiuto di al-Mundhir I, principe lakhmide di al-\u1e24\u012bra, nel 420. \nNel 542, Khosrau I di Persia blocc\u00f2 il generale bizantino Belisario a Callinicum, a sud di Edessa (SE dell'attuale Turchia), con l'aiuto di al-H\u012bra. Nel 602, Khosrau II depose Nu\u02bfm\u0101n III di al-H\u012bra e inglob\u00f2 i suoi domini nel suo impero. L'Islam distrugger\u00e0 poi l'Impero sasanide nel VII secolo. \nIl regno di al-\u1e24\u012bra fu spesso in competizione armata col regno arabo siro-palestinese dei Ghassanidi, alleato dell'Impero bizantino. Verso il 527, al-H\u012bra e i Ghassanidi entrarono in conflitto armato, spinti dai loro potenti protettori. \nAlcuni sostengono che il primo regno arabo fosse fondato a Hatra, nel settentrione iracheno. \nA seguito dell'assedio di al-\u1e24\u012bra, la citt\u00e0 fu conquistata dalle forze musulmane del Califfato dei R\u0101shid\u016bn, guidato da Kh\u0101lid b. al-Wal\u012bd nel maggio 633."}
{"id": "1986627", "revid": "78273", "url": "https://it.wikipedia.org/wiki?curid=1986627", "title": "Musulmane", "text": ""}
{"id": "1986629", "revid": "300067", "url": "https://it.wikipedia.org/wiki?curid=1986629", "title": "Draft NBA 1977", "text": "Il Draft NBA 1977 si \u00e8 svolto il 10 giugno 1977 a New York. Fu il primo draft che includeva le quattro franchigie passate alla NBA dalla American Basketball Association (Denver Nuggets, Indiana Pacers, New Jersey Nets e San Antonio Spurs)."}
{"id": "1986633", "revid": "1305772", "url": "https://it.wikipedia.org/wiki?curid=1986633", "title": "Phoenix (videogioco)", "text": " \u00e8 un videogioco arcade del genere shoot 'em up pubblicato nel 1980 in Nord America dalla Centuri: uno degli ex impiegati afferm\u00f2 che a svilupparlo sia stata una \"piccola e sconosciuta software house giapponese\". Un'azienda situata a Phoenix (Arizona) chiamata Amstar Electronics, ottenne la licenza del titolo dalla Centuri per realizzarne il cabinato. In Giappone fu invece pubblicato dalla Taito.\nModalit\u00e0 di gioco.\nCome molti altri titoli dell'epoca, \"Phoenix\" \u00e8 uno sparatutto a schermata fissa a tema spaziale. Il giocatore controlla una navicella che si muove solo orizzontalmente nella parte bassa dello schermo, e che spara dei missili verso l'alto. I nemici, in genere costituiti da uno o due tipi di uccelli, invece appaiono nella parte alta tentando di colpirla, e periodicamente planano verso il basso cercando di schiantarsi contro di essa. La navicella \u00e8 inoltre equipaggiata di uno scudo difensivo che pu\u00f2 essere attivato per difendersi nel caso di un loro attacco o collisione: una volta attivato durer\u00e0 un paio di secondi, durante i quali non si pu\u00f2 muovere. Prima di poter essere riattivato nuovamente, deve passare un certo periodo di tempo (normalmente sette secondi).\nUn segno distintivo del gioco, che lo ha reso famoso, \u00e8 la serie di suoni particolari degli spari; inoltre \u00e8 uno dei primi titoli contenente un boss di fine livello, presente ogni cinque livelli.\nInfine, a seconda delle impostazioni dell'arcade si ha da tre a sei vite a disposizione, e si potr\u00e0 vincerla prima a 3000 punti e poi ogni 30000 punti.\nLivelli.\nOgni livello consiste di cinque ondate differenti: il giocatore deve completare un'ondata prima di avanzare alla successiva.\n\"Phoenix\" continua teoricamente senza fine, con la difficolt\u00e0 che incrementa ad ogni livello dovuta all'aumento della velocit\u00e0 e all'imprevedibilit\u00e0 dei voli degli uccelli e delle fenici.\nPunti.\nSi segnala poi che a causa della presenza di un bug, quando si spara rapidamente a tre uccelli di fila mentre questi volano verso l'alto, il punteggio ottenuto sar\u00e0 intorno ai 200000. \nHardware.\nL'hardware prevede l'utilizzo di una CPU Intel 8085A a 2,75 MHz e di diversi chip audio: un TMS36XX a 0,000372\u00a0MHz, un chip custom e un circuito discreto a 0,12\u00a0MHz.\nMolti cabinati del gioco utilizzano quello standard di Centuri in legno con venature a vista ma, dato che \"Phoenix\" fu venduto da diverse societ\u00e0 contemporaneamente, esistono diverse versioni di tale, che utilizzano diversi adesivi per l'esterno del cabinato e per il vetro. Il pannello di controllo originale prevede solo quattro pulsanti, senza joystick. Il monitor \u00e8 montato verticalmente.\nMusica.\nIl titolo include due tracce musicali:\nSeguito e conversioni.\nIl sequel ufficiale di \"Phoenix\" si chiama \"Pleiads\" (o \"Pleiades\", secondo quanto riportato dal nome scritto sul cabinato di Centuri). Fu sviluppato dalla Tehkan nel 1981 e pubblicato da Centuri in Nord America. Esso presenta un maggior numero di alieni che attaccano contemporaneamente, bilanciato dalla possibilit\u00e0 per il giocatore di avere un numero illimitato di colpi sullo schermo contemporaneamente.\nTaito ha acquisito i diritti sul gioco e, nel 2005 \u00e8 stato distribuito per Xbox, PlayStation 2 e PC come parte della raccolta \"Taito Legends\" negli USA ed Europa, \"Taito Legends Power-Up\" per PSP (sempre negli USA ed Europa) nel 2006, e infine \"Taito Memories II - Gekan\" per il Giappone su PlayStation 2.\nAtari, Inc. ne propose una conversione per la sua console 2600, mentre la Imagic rispose con \"Demon Attack\", che il quale gli ricordava molto da vicino: per questo motivo Atari denunci\u00f2 Imagic, che si accordarono tra loro senza andare in tribunale. Tale versione resta la conversione pi\u00f9 accurata del tempo."}
{"id": "1986635", "revid": "110157", "url": "https://it.wikipedia.org/wiki?curid=1986635", "title": "Bogdanovi\u010d", "text": "Bogdanovi\u010d \u00e8 una citt\u00e0 della Russia siberiana estremo occidentale (Oblast' di Sverdlovsk), situata sul fiume \"Kunara\" (affluente della Py\u0161ma), 99\u00a0km a est del capoluogo Ekaterinburg; dipende amministrativamente dalla oblast', ed \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1986640", "revid": "986213", "url": "https://it.wikipedia.org/wiki?curid=1986640", "title": "Sofia Luisa di Anhalt-Bernburg", "text": "Biografia.\nEra figlia di Vittorio Federico di Anhalt-Bernburg, principe di Anhalt-Bernburg dal 1721 al 1765, e della prima moglie Luisa di Anhalt-Dessau.\nVenne data in sposa a Federico di Solms-Baruth; il matrimonio venne celebrato a Bernburg il 20 maggio 1753 e sanc\u00ec l'unione tra gli Ascanidi e i Solms.\nSofia Luisa diede alla luce due figli:\nMor\u00ec nel 1786, pochi mesi prima del marito. Alla morte del padre, l'unico figlio maschio Federico Carlo eredit\u00f2 la contea."}
{"id": "1986644", "revid": "177966", "url": "https://it.wikipedia.org/wiki?curid=1986644", "title": "66 Maia", "text": ""}
{"id": "1986646", "revid": "135224", "url": "https://it.wikipedia.org/wiki?curid=1986646", "title": "Cristiano Malgioglio", "text": "Autore di molti testi, realizza alcuni dei brani di maggior successo della musica italiana, apprezzati da pubblico e critica.\nBiografia.\nA met\u00e0 anni sessanta, diplomato ragioniere, Malgioglio, originario del paese di Ramacca, lascia la Sicilia per trasferirsi a Genova dove abita la sorella e incomincia a lavorare presso le Poste, dove ha il compito di smistare la corrispondenza. La sua permanenza nella citt\u00e0 lo mette in contatto con alcuni cantautori della scuola genovese, come Gino Paoli, Luigi Tenco e Fabrizio De Andr\u00e9. Quest'ultimo lo porta con s\u00e9 a Milano procurandogli un colloquio presso un'importante casa discografica milanese. Malgioglio racconter\u00e0 in seguito a Raffaella Carr\u00e0, in una puntata di \"Pronto, Raffaella?\", che per \"sdebitarsi\" con Fabrizio pochi anni dopo gli present\u00f2 Dori Ghezzi, sua grande amica nonch\u00e9 una delle prime a interpretare le sue canzoni.\nCarriera.\nGli esordi e l'incontro.\nEsordisce come autore nel 1972, scrivendo \"Amo\" per Donatella Moretti, che la include nel suo album \"Conto terzi\". Nei primi anni settanta entra a far parte della formazione del Quarto Sistema (1973-74), gruppo composto, oltre che da Cristiano, anche dalla cantante statunitense Roxy Robinson e dai fratelli Alberto e Gianni Tirelli, che incide per la Durium. Sciolta questa formazione, sar\u00e0 creato il Nuovo Sistema (1975-1977), da Malgioglio, Roxy Robinson e Italo Ianne, passato alla Ri-Fi.\nNel 1974, come autore, vince insieme a Italo Ianne il Festival di Sanremo con il brano \"Ciao cara come stai?\" interpretato da Iva Zanicchi. Nel medesimo anno la Zanicchi interpreta \"Testarda io\" di Roberto Carlos, della quale Malgioglio \u00e8 divenuto l'autore di fiducia per i testi in italiano. Nel 1974 il regista Luchino Visconti inserisce il brano \"Testarda io\" nel suo film \"Gruppo di famiglia in un interno\". Successivamente si trasferisce in Brasile per collaborare proprio con Roberto Carlos.\nTra il 1975 e il 1980 collabora artisticamente con la cantautrice Giuni Russo, per la quale scriver\u00e0 alcuni brani, tra i quali \"In trappola\", \"Mai\", che divenne anche la sigla del Cantagiro (1977), e \"Soli noi\", che ottenne nel 1978 un ottimo successo di vendite e di critica anche sul mercato discografico francese e portoghese. Sempre con Giuni, e con la musicista Maria Antonietta Sisini, e per altre voci femminili, tra i quali nel 1980, per Amanda Lear, scrivendo il brano \"Ho fatto l'amore con me\".\nInfine, nel 1979, Giuni Russo firmer\u00e0 anche la musica di \"Io A\", per lo stesso Malgioglio, incluso in \"Sbucciami\" (1979), comparendo, inoltre, tra i cori, con straordinari acuti. Ma tra le molteplici canzoni, quelle che gli diedero maggiore notoriet\u00e0 come autore furono \"L'importante \u00e8 finire\", e \"Ancora ancora ancora\" (1978), divenendo \"evergreen\" del repertorio di Mina.\nSempre negli anni settanta incomincia a esibirsi anche come interprete: uno dei suoi primi successi commerciali come cantante \u00e8 il brano \"Nel tuo corpo\" (1976), cover di una canzone di Roberto Carlos, inizialmente destinata proprio al cantautore brasiliano il quale sentendo il provino inciso da Malgioglio volle che a interpretarlo fosse lui stesso. Seguirono poi i suoi primi album \"Scandalo\" (1976), \"Maledizione io l'amo\" (1977) e \"Sbucciami\" (1979), quest'ultimo con la canzone \"Sbucciami\" uscita anche come singolo 45 giri e entrata in Hit parade, canzone giocata tra allusioni e doppi sensi che finisce per diventare un brano-cult. Interpreta anche altri brani divenuti celebri come \"L'amore mi morde mi vuole\", \"Ernesto\", \"Quasi... autobiografico\" e \"Clown\"; di quest'ultimo realizza un videoclip diretto dal regista Luciano Salce.\nAnni ottanta e novanta.\nNel 1984 partecipa per la seconda volta come autore al Festival di Sanremo con il brano \"Chi (Mi dar\u00e0)\" interpretato da Iva Zanicchi e scritto insieme a Umberto Balsamo, che si classifica al 9\u00ba posto con 221\u00a0908 voti.\nTrova un discreto successo commerciale a fine anni ottanta con la canzone \"Toglimi il respiro\", tratta dall'album \"Casanova\" (1987), versione in italiano del brano \"Take My Breath Away\", canzone scritta per la colonna sonora del film \"Top Gun\" da Giorgio Moroder, Tom Whitlock e Giorgio Rea, eseguita in versione originale dai Berlin. Degli anni ottanta si ricordano anche gli album \"Artigli\" (1981), \"Bellissime\" (1983) nel quale interpreta famosi brani che aveva scritto per cantanti come Mina, Iva Zanicchi, Roberto Carlos e altri, \"Caf\u00e9 Chantant\" (1986), il gi\u00e0 citato \"Casanova\" (1987) e soprattutto \"Delitto e castigo\" (1989), il pi\u00f9 completo musicalmente, col quale chiude il decennio.\nNel 1982 realizza \"Manette blu\" adattamento in italiano del brano di Janic Pr\u00e9vost \"J'veux de la Tendresse\", composto da Jean-Paul Dreau, adattato anche in inglese da Elton John col titolo \"Nobody Wins\". Il brano \u00e8 stato inciso dalle cantanti Oona e (sempre nel 1982) da Marta Lami (Maeva) su 45 giri; il brano viene spesso erroneamente attribuito anche a Pamela Prati che non l'ha mai interpretato ma si \u00e8 semplicemente esibita sulla versione di Oona nella sigla del programma della Rai \"DISCOMARE\".\nNel 1990 torna come autore al Festival di Sanremo con il brano \"Vorrei\", scritto insieme a Patrizia Vernola e interpretato da Mino Reitano. Siccome nel Festival di quell'anno ai cantanti italiani venivano abbinati cantanti stranieri, come usava negli anni sessanta, Mino Reitano fu accompagnato dalla cantante e attrice argentina Valeria Lynch, che propose il brano in versione spagnola col titolo \"Quisieras\", sempre su testo di Malgioglio.\nApre gli anni novanta con un album di duetti dedicato a Roberto Carlos dal titolo \"Amiche\" (1991) al quale partecipano le cantanti Milva, Iva Zanicchi, Sylvie Vartan, Lara Saint Paul, Aida Cooper, Rita Pavone, Rosanna Fratello e Mersia.\nNel 1992 realizza un duetto insieme a Mario Merola nel brano dal titolo \"Futtetenne\", scritto da Roberto Carlos con il testo in italiano di Malgioglio, contenuto nell'album \"Futtetenne\" (1992), che contiene anche il singolo \"I ragazzi napoletani\" cantato col tenore Pietro Ballo e il brano ironico \"Caro Berlusconi\", scritto con Corrado Castellari. Nel 1993 produce la compilation di genere eurodance \"Sentimental Dance\" dove interpreta, sotto lo pseudonimo di \"MC &amp; Co\", tre grandi successi internazionali \"Je t'aime... moi non plus\", \"What Is Love\" e \"The days of Pearly Spencer\".\n\"En Espa\u00f1a. Escuchando a Isabel Pantoja\" \u00e8 il suo unico disco live, registrato durante un concerto a Siviglia nel 1994, al quale segue un disco di inediti dal titolo \"Carpe diem\" (1995) che contiene la cover del brano \"Karmacoma\" dei Massive Attack, che in italiano diventa \"Carpe diem\". In questo periodo molti suoi album sono tradotti e distribuiti sul mercato spagnolo: \"Delitto e castigo\" (1989) diventa \"Lolita\", i recenti \"Futtetenne\" e \"Carpe diem\" escono rispettivamente come \"Los Chicos de Andaluc\u00eda\" e \"Mira el puerto\" ottenendo buoni riscontri di vendita e viene lanciata sul mercato sud americano la raccolta \"En privado\".\nInteressante \u00e8 l'album tributo dedicato a Lucio Battisti che realizza nel 1996 dal titolo \"Se\u00f1or Battisti\", dove interpreta alcuni brani in lingua spagnola della coppia Battisti-Mogol. Per l'occasione vuole al suo fianco l'amica Maria Schneider, anche produttrice dell'album, celebre attrice francese protagonista di \"Ultimo tango a Parigi\", con la quale interpreta il brano \"Ancora tu\". Il disco ottiene un discreto successo in quasi tutta l'America Latina e nel 1997 sar\u00e0 sempre Maria Schneider la produttrice del nuovo lavoro di Malgioglio dal titolo \"Matri\", anticipato dal singolo \"Illuminami\", l'album contiene il brano in Siculo \"Matri\" scritto insieme all'autore Enzo Petronciana e dedicato ad Anna Magnani, come scritto nel booklet del CD.\nCon l'album \"Ho dimenticato di baciare la sposa\" nel 1999 inizia una nuova sperimentazione musicale dedicata alla continua ricerca del suono, del folklore \"latino americano\" e scopre i grandi cantautori e interpreti che hanno fatto grande la storia musicale di quei paesi. Questa ricerca continuer\u00e0 sino a oggi, abbracciando samba, cha cha cha, rumba, paso doble e jive e altri stili, attraverso dischi molto apprezzati soprattutto in Sud America e in Spagna come: \"La Esperanza\" (2002), \"Boleros\" (2006) (album di genere Bolero), \"Papaya\" (2008), \"Senhora \u00c9vora\" (2012), \"Habana andata e ritorno\" (2012) e \"Sonhos\" (2017), spesso cantati interamente in spagnolo e portoghese. Sempre in questo periodo scopre un suo \"buen retiro\" nell'isola di Cuba, dove ha la fortuna di incontrare i cantanti pi\u00f9 importanti dell'isola, diventata sua seconda patria.\nIl grande regista Juan Carlos Tab\u00edo, lo dirige nel video \"Che bellezza\" nel 2002. Nell'isola di Cuba, Malgioglio girer\u00e0 due speciali per Rai 1, dedicati alla musica cubana \"Alma de Cuba\" e \"Cuba amada mia\". Incider\u00e0 un duetto insieme a Pablo Milan\u00e9s dal titolo \"Quando sono assente da te\" e con Pablito dal titolo \"Ansiet\u00e0\". Diviene nell'immediato cantante molto apprezzato nell'isola, in particolare i canali radiofonici pi\u00f9 famosi come Radio Progreso, Radio Rebelte e Radio Taino, trasmettono spesso le sue canzoni.\nAnni 2000\u2013presente: la notoriet\u00e0 televisiva.\nIn Italia trova per la prima volta una grande popolarit\u00e0 televisiva intorno al 2000, come \"spalla\" di Massimo Giletti che affianca nella conduzione del programma \"Casa Raiuno\". Poi viene chiamato da Carlo Conti per fare l'opinionista \"cattivo\" nel programma \"I raccomandati\". Intervista per la Rai alcuni dei cantanti pi\u00f9 famosi come Cher.\nTra gli album pubblicati dopo il 2000 ci sono il gi\u00e0 citato \"La Esperanza\" (2002), \"La mia storia...in privato\" (2004), \"Le donne non capiscono gli uomini\" (2005), \"Quando tu non mi vedi\" (2007), \"Je m'adore\" (2009) e soprattutto \"Cara Mina ti scrivo...\" (2010) nel quale interpreta tutte la canzoni scritte per Mina nel corso degli anni, da \"L'importante \u00e8 finire\" sino alla recente \"Carne viva\".\nNel 2007 partecipa alla quinta edizione del reality \"L'isola dei famosi\", condotto da Simona Ventura su Rai 2, dove ottiene un grandissimo successo, venendo per\u00f2 eliminato nel corso della quarta puntata con il 51% dei voti. In seguito a questa esperienza esce la raccolta in formato digitale \"L'isola che non c'\u00e8\" (2007). Nel 2009 partecipa come giurato al programma \"Ciak... si canta\", condotto su Rai 1 da Eleonora Daniele, ritornandovi anche nel 2010 insieme a Giletti, Lamberto Sposini, Fabrizio Frizzi e Michele Cucuzza.\nNel 2008, durante una puntata del programma televisivo \"Quelli che il calcio\", Pupo rivela che Malgioglio \u00e8 l'autore del testo del brano \"Gelato al cioccolato\", interpretato da Pupo, anche se, scrivendo all'epoca canzoni per Mina, non volle essere accreditato. Infatti sui supporti fisici dov'\u00e8 inciso compaiono solo i nomi di Enzo Ghinazzi e Clara Miozzi, ma alla SIAE \u00e8 invece accreditato a Ghinazzi, Miozzi, Malgioglio.\nSempre nel 2008 Simona Ventura lo chiama per \"Quelli che il calcio\" e successivamente per selezionare i giovani concorrenti per \"X Factor\" dove scopre e supporta, insieme alla Ventura stessa, Giusy Ferreri. Nel 2009 torna a scrivere per Mina due brani: \"Vida loca\" e \"Carne viva\"; entrambi i brani sono inclusi nell'album \"Facile\", uscito lo stesso anno. \"Carne viva\" \u00e8 stata la colonna sonora del film \"Baciato dalla fortuna\".\nNel 2010 partecipa come opinionista al programma televisivo \"X Factor\". Il 31 gennaio 2012 esce il nuovo album di Marcella Bella, \"Femmina Bella\", progetto basato sui ritmi cubani e al quale Cristiano prende parte come produttore e autore principale, anche del primo singolo estratto \"Malecon\". Il 25 gennaio 2012 ritorna come concorrente della nona stagione del reality \"L'isola dei famosi\", condotta da Nicola Savino e Vladimir Luxuria; il successivo 13 febbraio decide per\u00f2 di ritirarsi a causa di un insulto omofobo rivoltogli qualche settimana prima da Mariano Apicella.\nNel mese di ottobre 2012 \u00e8 chiamato dal regista Massimiliano Bruno per interpretare un cameo nel film \"Viva l'Italia\". Nello stesso periodo fonda la sua etichetta discografica, la Malgioglio Records, con la quale produce l'album \"Senhora \u00c9vora\" dedicato alla cantante Ces\u00e1ria \u00c9vora; l'album contiene il brano \"Tiempo y silencio\" cantato in duetto con Maria Nazionale e altri sinceri omaggi alla \u00c9vora, sia in creolo capoverdiano sia in italiano, autorizzati dalla casa editrice parigina Lusafrica anche grazie alla collaborazione di Malgioglio con Alberto Zeppieri, produttore della collana \"Capo Verde, terra d'amore\" e adattatore di fiducia di Cesaria per l'Italia.\nPartecipa a un corto prodotto dal gruppo musicale Zero Assoluto dal titolo \"L'ospite perfetto Room4\", con Federico Moccia, Ela Weber e altri. Nel 2013 fa parte del cast fisso del variet\u00e0 televisivo di Rai 1 \"Riusciranno i nostri eroi\", condotto da Max Giusti e realizza per Rai 2 due speciali dedicati alla musica latina. Nel frattempo, continua sempre la sua attivit\u00e0 di autore: infatti nel disco di Raffaella Carr\u00e0, \"Replay\", scriver\u00e0 \"Il lupo\"; la canzone era stata scritta originariamente per Mina.\nSempre nel 2013 scrive il brano \"Pioggia di speranza\", cover in italiano del brano \"Regresso\" di Ces\u00e1ria \u00c9vora, per il giovane cantante Cristian Imparato vincitore della prima edizione della trasmissione \"Io canto\" condotta da Gerry Scotti su Canale 5. \"Pioggia di speranza\", oltre che nell'album del cantante dal titolo \"Cristian Imparato\", sar\u00e0 inserita anche nella compilation \"Capo Verde terra d'amore, vol. 4 (Canzoni di Cesaria Evora, Teofilo Chantre e Princesito in italiano)\" distribuita dall'etichetta \"Incipit Record\".\nNel 2014, firma il brano \"Dimmi dammi dimmi\" per Viola Valentino. A ottobre dello stesso anno esce il suo nuovo album \"La bellezza\" su etichetta Edel Music, anticipato dall'ironico singolo \"Grasso che cola\" dedicato al critico Aldo Grasso; con questo album Malgioglio festeggia i suoi quarant'anni di carriera.\n\u00c8 stato impegnato nel ruolo di direttore nel programma tv \"Grand Hotel Chiambretti\", condotto da Piero Chiambretti su Canale 5. Dal 24 settembre al 10 dicembre 2015 \u00e8 ospite e opinionista insieme a Claudio Amendola ogni gioved\u00ec sera nel reality show del \"Grande Fratello 14\" condotto da Alessia Marcuzzi. A novembre esce il suo nuovo lavoro discografico, dal titolo \"Iconic Fifties\", un doppio album nel quale reinterpreta famose canzoni degli anni cinquanta distribuito da MusicFirst. Dal 15 marzo 2016 prende parte alla seconda edizione del \"Grand Hotel Chiambretti\".\nA settembre 2017 torna con un nuovo album dal titolo \"Sonhos\", interamente interpretato in lingua portoghese, che contiene undici cover di grandi artisti dell'America Latina come Peninha, Alcione, Marisa Monte e Agep\u00ea. L'album \u00e8 stato anticipato dal singolo estivo \"O maior golpe do mundo (mi sono innamorato di tuo marito)\", accompagnato da un videoclip, uscito il 23 giugno 2017, che dichiara essere ispirato all'avvenente calciatore Mauro Icardi.\nA partire dall'11 settembre 2017 partecipa come concorrente alla seconda edizione del reality \"Grande Fratello VIP\", diventando uno dei protagonisti in assoluto del programma e ritrovando grande popolarit\u00e0. Verr\u00e0 eliminato in semifinale dopo essere andato in nomination con Ivana Mr\u00e1zov\u00e1. Grazie a ci\u00f2, il suo singolo, \"O maior golpe do mundo (mi sono innamorato di tuo marito)\", riscuote un discreto successo raggiungendo la top 50 dei singoli pi\u00f9 scaricati su iTunes e il videoclip del brano oltrepassa venti milioni di visualizzazioni su YouTube.\nDal gennaio 2018, ogni marted\u00ec mattina \u00e8 presente all'interno del programma radiofonico \"La Famiglia\", in onda su RTL 102.5. L'11 marzo 2018 partecipa come concorrente insieme a Valeria Marini all'edizione speciale di \"Guess My Age - Indovina l'et\u00e0\" condotto da Enrico Papi su TV8. Dal 2018 al 2019 torna come opinionista al \"Grande Fratello\", condotto da Barbara D'Urso, prima insieme a Simona Izzo; mentre nel 2019 \u00e8 affiancato da Iva Zanicchi.\nIl 1\u00ba giugno 2018 pubblica il nuovo singolo \"Danzando Danzando\" in collaborazione con Fernando Proce. Il singolo \u00e8 accompagnato da un videoclip e riscuote grande successo, tanto da diventare un tormentone estivo e da essere presentato in varie manifestazioni canore come Battiti Live 2018. A settembre, su richiesta di Caterina Caselli, compone un brano per Arisa dal titolo \"Amarsi in due\". Mentre un altro suo pezzo viene rifiutato da Mina.\nCristiano Malgioglio sar\u00e0 nel cast del nuovo programma di Piero Chiambretti \"CR4 - La Repubblica delle Donne\" in onda su Rete 4 e parteciper\u00e0 come opinionista nuovamente al \"Grande Fratello\" condotto da Barbara D'Urso. Il 30 novembre 2018 esce il nuovo album \"Danzando\" che contiene la hit \"Danzando Danzando\", la cover del brano \"Se tu non torni\" di Miguel Bos\u00e9 e brani inediti.\nA febbraio 2019 esce l'album \"Una nuova Rosalba in citt\u00e0\" della cantante Arisa che contiene il brano \"Amarsi in due\", canzone tradotta da Cristiano Malgioglio. Si tratta della versione italiana di \"Amar pelos dois\", scritta da Lu\u00edsa Sobral e interpretata dal cantante portoghese Salvador Sobral, brano con il quale vince l'Eurovision Song Contest 2017. Il brano \u00e8 stato incluso nell'album da un'idea di Caterina Caselli. Nel 2019 pubblica il remix di \"Dolceamaro\", singolo inciso negli anni ottanta da Barbara D'Urso.\nIl 25 novembre esce il nuovo singolo \"Notte perfetta\" feat. The Jek, accompagnato da un videoclip diretto da Gaetano Morbioli, dove Malgioglio interpreta \"Mal\u00e8na\" come Monica Bellucci nell'omonimo film di Giuseppe Tornatore.\nNel gennaio 2020 torna a comporre e scrive per Iva Zanicchi, in occasione dei suoi ottant'anni, il brano \"Sangue nero\" cover del brano \"Can\u00e7\u00e3o do Mar\" di Am\u00e1lia Rodrigues. Mentre per Al Bano e Romina Power scrive il nuovo singolo, dopo ben venticinque anni dalla loro ultima incisione inedita, \"Raccogli l'attimo\" che i due presentano al Festival di Sanremo 2020 in qualit\u00e0 di ospiti d'onore, nella serata del 4 febbraio, alla presenza dello stesso Malgioglio. A novembre dello stesso anno partecipa nuovamente come concorrente alla quinta edizione del \"Grande Fratello VIP\" venendo eliminato il 18 dicembre 2020.\nIl 9 aprile 2021 viene confermato dalla RAI che il 22 maggio dello stesso anno commenter\u00e0, in diretta su Rai 1 la finale dell'Eurovision Song Contest 2021 insieme a Gabriele Corsi. Il 21 maggio esce il nuovo singolo \"Todo cambia\", cover dell'omonimo brano di Mercedes Sosa, cantato in duetto con Orietta Berti e accompagnato da un videoclip, che anticipa l'uscita del nuovo album, seguito dal suo nuovo singolo estivo \"Tutti me miran\" (feat. Evry) pubblicato il 23 giugno 2021, "}
{"id": "1986655", "revid": "6923", "url": "https://it.wikipedia.org/wiki?curid=1986655", "title": "Honda Civic (2006)", "text": "La Honda Civic, presentata al salone dell'automobile di Francoforte del 2005 e prodotta dall'anno successivo, \u00e8 l'ottava serie dell'omonima vettura di segmento C costruita dalla casa automobilistica giapponese Honda fino al 2011.\nIl contesto.\nLe differenze che distinguono la versione europea della Civic VIII da quella destinata ai mercati americano e giapponese sono molte: il modello europeo non condivide praticamente nulla con la Civic che viene venduta negli altri continenti, anzi si potrebbe dire che, tra le macrocomponenti che costituiscono la vettura, soltanto una parte dei motori a benzina \u00e8 condivisa da tutte le versioni.\nLa Honda Civic VIII EuDM (European Domestic Market).\nDisegnata da Toshiyuki Okumoto e prodotta a Swindon, in Inghilterra, la versione europea della Civic di ottava generazione si presenta come la pi\u00f9 innovativa a livello stilistico. Frontalmente la mascherina anteriore \u00e8 sostituita da una copertura in perspex che, congiungendo i due fari, simula la presenza di un unico gruppo ottico, caratteristica ripresa anche per le luci posteriori, disegnate in modo analogo. Il motivo triangolare ricorre all'anteriore, per i fendinebbia, cos\u00ec come al posteriore per il doppio terminale di scarico. Il lunotto posteriore \u00e8 diviso in due parti da un piccolo spoiler e il coperchio del tappo carburante \u00e8 in plastica effetto metallo, entrambe caratteristiche che aumentano la sportivit\u00e0 della vettura. Inoltre, nel modello a 5 porte, le maniglie delle porte posteriori sono nascoste all'estremit\u00e0 dei finestrini per creare l'illusione di una vettura a 3 porte.\nSe si vuol avere una conferma del fatto che le maggiori critiche alla VII generazione della Honda Civic erano probabilmente da imputare alla linea troppo \"monovolumeggiante\", basta guardare all'impostazione stilistica che la Honda ha conferito alla nuova generazione: il design degli esterni, e ancor pi\u00f9 quello degli interni, risulta innovativo e sportiveggiante.\nContribuiscono alla sensazione di sportivit\u00e0 le dimensioni del corpo vettura che risulta essere pi\u00f9 basso (1.460\u00a0mm, -35 rispetto alla VII), pi\u00f9 corto (4.250\u00a0mm, -35 anche in questo caso) e pi\u00f9 largo (1.770\u00a0mm, +65). A loro volta le carreggiate anteriore e posteriore vengono maggiorate, rispettivamente a 1.504\u00a0mm (+34\u00a0mm) e 1.510\u00a0mm (+45\u00a0mm). Gli spazi interni non sembrano risentire delle nuove dimensioni, anzi si presentano confortevoli e spaziosi, grazie anche ai molti vani portaoggetti presenti e a soluzioni innovative come i \"magic seats\", ossia i sedili posteriori con seduta sollevabile, in modo da creare un'ampia area di carico tra sedili anteriori e posteriori. Il bagagliaio inoltre presenta una capacit\u00e0 di 485 litri, valore di assoluto riferimento per il segmento C. Tale capacit\u00e0 \u00e8 sicuramente permessa dal nuovo schema sospensivo. Per questa nuova generazione Honda aveva rinunciato infatti allo schema a quattro ruote indipendenti in favore di sospensioni MacPherson all'anteriore e di un inedito ponte torcente al posteriore, una doppia soluzione che ha il vantaggio di lasciare un maggior spazio a disposizione di organi meccanici e vano bagagli, nonch\u00e9 di ridurre i costi di produzione. D'altro lato il nuovo schema sospensivo riduce il potenziale sportivo della vettura, che non \u00e8 pi\u00f9 al livello delle generazioni precedenti, almeno a livello di maneggevolezza nel misto. Sebbene questa differenza non sia particolarmente apprezzabile nell'uso quotidiano (e anzi, faccia prevalere quelli che sono i vantaggi della nuova soluzione), ha lasciato la porta aperta a numerose critiche nei confronti della versione pi\u00f9 sportiva, la \"Type R\", che presentava, rispetto alla medesima versione della generazione precedente, un peso maggiore, sospensioni che favoriscono il sottosterzo e un motore praticamente invariato. Un chiaro esempio \u00e8 dato dalla comparativa effettuata da Jeremy Clarckson nella puntata numero 6 dell'edizione 10 di Top Gear. Anche in molti altri confronti la nuova Type R non \u00e8 stata ben giudicata, perch\u00e9 vista come un passo indietro, sportivamente parlando, rispetto alla vecchia versione (un esempio \u00e8 su EVO magazine), e rispetto alla versione JDM, per il mercato interno giapponese, che conserva le sospensioni indipendenti.\nLa dotazione, di serie gi\u00e0 molto ricca, prevedeva accessori come specchietti elettrici riscaldabili e ripiegabili elettricamente, tetto panoramico, aria condizionata bi-zona, fari allo xeno, lavafari, fari e tergicristalli automatici, sistema di navigazione GPS e vivavoce bluetooth con possibilit\u00e0 di controllo vocale. Inoltre, per la prima volta, la Civic era omologata per pneumatici da 18 pollici e sulla Type-R anche da 19 pollici. Il servosterzo era elettrico.\nAnche questa serie di Civic \u00e8 stata sottoposta ai crash test Euro NCAP nel 2006 totalizzando 4 stelle di valutazione. Lo stesso risultato \u00e8 stato ribadito anche in un nuovo test del 2007. Nel 2009 tale ultimo test \u00e8 stato ricalcolato in base ai nuovi metri di valutazione ed il risultato globale \u00e8 stato portato alle 5 stelle di valutazione.\nLa Civic VIII generazione veniva proposta sul mercato in versione 5 porte (FK) e Type-S 3 porte (FN). 1.400 e 1.800\u00a0cm\u00b3 benzina, diesel (2.200\u00a0cm\u00b3). Le versioni sono siglate: FK1 (1.4 5p)- FN4 (1.4 3p) - FK2 (1.8 5p) - FN1 (1.8 3p) - FK3 (2.2 5p) - FN3 (2.2 3p). Vi \u00e8 poi la versione sportiva a 3 porte, chiamata Type-R (2000\u00a0cm\u00b3) benzina, e la sigla che identifica quest'ultima \u00e8 FN2. Per tutte le versioni era previsto un cambio manuale a 6 marce. Per le motorizzazioni 1.4 e 1.8 a benzina era inoltre disponibile un cambio con trasmissione manuale robotizzata a 6 rapporti, chiamato i-SHIFT.\nNel marzo del 2008 Honda ha proceduto a richiamare 80.000 Civic di ottava generazione a causa di un potenziale difetto relativo al freno a mano.\nFacelift 2009.\nLa versione Europea della Civic VIII ha ricevuto un leggero restyling nel 2009. La principale modifica riguardava il nuovo design della mascherina frontale che presentava ora due griglie di colore nero. Il modello Type S ha ricevuto invece una mascherina simile a quella del modello Type R, senza per\u00f2 lo stemma rosso. Cambiamenti minori interessavano anche i fari posteriori, il paraurti posteriore e gli interni. A livello di motorizzazioni, l'entry-level 1.4 i-DSI veniva rimosso dalla gamma per essere sostituito dal pi\u00f9 potente 1.4 i-VTEC erogante 99 cv e disponibile anche con una nuova versione del cambio i-SHIFT.\nFacelift 2011.\nNel 2011 la vettura ha subito un ulteriore restyling: la mascherina del modello Type S (2009) fu estesa a tutta la gamma e furono inoltre introdotti nuovi cerchi in lega di serie, minigonne laterali, in tinta con la carrozzeria, per il modello Type S e una nuova colorazione \"bronzo ionizzato\" per la carrozzeria. Per quanto riguarda gli interni, furono introdotti nuovi sedili in pelle o in pelle/alcantara, in base all'allestimento.\nLa Honda Civic VIII JDM ed asiatica.\nPer il mercato interno giapponese (JDM: \"Japanese Domestic Market\") e per quelli sud coreano, taiwanese, indiano, pakistano, medio orientale, Australiano, russo e sudafricano presenta una carrozzeria a tre volumi simile alla versione Civic IMA diffusa anche in Europa. \u00c8 la prima volta che la Civic si presenta sul mercato interno senza la configurazione a due volumi e questo evidenzia quanto sia mutata la filosofia dell'auto, ormai fattasi berlina media, in favore della pi\u00f9 compatta Honda Fit (in Europa Honda Jazz).\nGli interni sono praticamente identici a quelli della versione europea (naturalmente con i comandi di guida spostati sulla destra sui dovuti mercati): i display sono sistemati su due livelli e il volante sportivo a tre razze \u00e8 di serie. Al centro \u00e8 situato lo schermo del navigatore satellitare.\nA livello di autotelaio segnano una grande differenza, in fatto di stabilit\u00e0, le sospensioni posteriori indipendenti in luogo del ponte torcente montato sulla versione europea. Questo permette alla Civic giapponese di soffrire di un minore sottosterzo e agevolare quindi la dinamicit\u00e0 dell'auto nel misto veloce.\nIn Israele, Sudafrica, Australia e Irlanda, sono disponibili sia la versione berlina giapponese sia la versione a 5 porte europea.\nLa Civic JDM viene commercializzata in forma pressoch\u00e9 invariata anche in Europa con motorizzazione ibrida: \u00e8 questa la Civic Hybrid, seconda generazione della Honda Civic IMA.\nSempre la Civic JDM viene commercializzata in Canada sotto il nome di \"Acura CSX\".\nIl motore di 1,8l da 140 CV e il 1,3l utilizzato sulla versione IMA sono gli stessi R18A e L13A diffusi in Europa. A questi si aggiungono due altri motori:\nLa Type-R giapponese monta un motore diverso dalla Type-R europea: l'unit\u00e0 K20A capace di 225 CV a 8000 \u00a0rpm.\nHonda Civic USDM.\nBench\u00e9 rappresenti una definizione incompleta, la Honda Civic VIII USDM potrebbe essere brevemente e facilmente indicata come un restyling estetico della Civic JDM. In realt\u00e0 le differenze tra le due versioni vanno al di l\u00e0 del puro design: cambia la gamma motori ed anche gli allestimenti disponibili sono differenti.\nDall'esterno la cosa che si pu\u00f2 apprezzare maggiormente \u00e8 la differenziazione effettuata nei gruppi ottici: anteriormente Honda ha puntato su un contorno fari dalla forma pi\u00f9 semplice, mentre al posteriore ne ha modificato la forma verso una soluzione molto simile a quella che ha caratterizzato l'Audi A4 B7 (ossia la versione commercializzata dal 2005 al 2008). Per il resto il corpo vettura \u00e8 praticamente immutato rispetto alla Civic JDM. Anche in questo caso gli interni sono praticamente invariati.\nQualche mese pi\u00f9 tardi, rispetto alla versione berlina, ha debuttato negli USA anche una inedita versione coup\u00e9, disponibile con due motorizzazioni benzina. Il pi\u00f9 potente dei due caratterizza la versione Si che, pur disponendo di un'unit\u00e0 molto simile alla Type-R europea, non si fregia della stessa denominazione.\nNel corso del 2007 \u00e8 entrata in commercio sul mercato USA anche la medesima versione sportiva della Civic sedan, denominata anch'essa Honda Civic Si. Questa \u00e8 stata seguita poi, nell'ottobre dello stesso anno, dalla versione Mugen Si prodotta in tiratura limitata di 1000 esemplari che, a dispetto della grande fama a livello motoristico di cui gode la Mugen Motorsport), rappresenta di fatto non pi\u00f9 che una semplice caratterizzazione estetica della normale Si sedan.\nMotorizzazioni.\nLe motorizzazioni disponibili sono tre, di cui due a benzina e una a gas naturale, pi\u00f9 la versione ibrida IMA."}
{"id": "1986657", "revid": "287204", "url": "https://it.wikipedia.org/wiki?curid=1986657", "title": "Gaia Servadio", "text": "Biografia.\nGiornalista, saggista e biografa apprezzata, collabor\u00f2 con \"Il Mondo\" di Mario Pannunzio e in seguito con \"La Stampa\", la BBC e la RAI. Il 6 settembre 1997 comment\u00f2 con Giulio Borrelli e Paolo Frajese la diretta di Rai Uno del funerale di Lady Diana. Scrisse per il \"Corriere della Sera\", il gruppo \"Telegraph\" (\"Daily Telegraph, Sunday Telegraph,\" e il \"Colour Supplement,\" del quale era stata anche editor per un numero). Con la BBC, la Servadio realizz\u00f2 documentari su Giuseppe Verdi, la mafia, le dighe in Turchia. Fu vice-presidente della stampa estera a Londra e del FAI-UK. \nOrganizz\u00f2 l'evento \"Malher, Vienna and the Twentieth Century\" (Londra, 1985-86) con Claudio Abbado e il \"Damascus Year of Culture Festival\" (2008). Lavor\u00f2 per Hans Werner Henze ne \"Gli Amici della Musica\" di Montepulciano e per il Teatro Massimo di Palermo. Fece parte dell'esecutivo della London Symphony Orchestra (LSO). Organizz\u00f2 la \"Settimana Verdiana\" per l'Ambasciata Italiana a Londra (per la BBC 2 realizz\u00f2 un documentario su Giuseppe Verdi). Sempre per l'Ambasciata Italiana, fu responsabile della parte musicale per le celebrazioni del 150\u00ba anniversario dell'Unit\u00e0 d'Italia. \nScrisse e lavor\u00f2 su due documentari sulla Sicilia: \"Murder by Neglect\" (BBC) e \"Alcamo, The Anatomy of a Mafia Town\" (1976). \nIn Italia fu insignita del titolo di Cavaliere Ufficiale della Repubblica dal presidente Sandro Pertini e nel 2013 Commendatore al merito della Repubblica Italiana dal presidente Giorgio Napolitano.\nHa pubblicato 37 libri, il primo dei quali (romanzo satirico \"Tanto gentile e tanto onesta\", Feltrinelli, 12 edizioni) venne tradotto in 8 lingue. \nRealizz\u00f2 una serie per le scuole di storie sulla mitologia mesopotamica per Storielibere/Audiobooks. Negli ultimi anni si era dedicata allo studio dei Fenici.\nVita privata.\nVisse dal 1956 a Londra ma dividendosi tra Regno Unito e Italia.\nEbbe una lunga relazione con Gianni Agnelli, ampiamente descritta nella sua autobiografia. Fu sposata dal 1961 al 1989 con lo storico britannico William Mostyn-Owen. Da questo matrimonio sono nati i suoi tre figli: Owen, Allegra (\u00e8 stata la prima moglie del politico britannico Boris Johnson) e Orlando. Gaia Servadio si rispos\u00f2 quindi con Hugh Myddelton Biddulph."}
{"id": "1986665", "revid": "110236", "url": "https://it.wikipedia.org/wiki?curid=1986665", "title": "Carlos Pace", "text": ""}
{"id": "1986667", "revid": "287204", "url": "https://it.wikipedia.org/wiki?curid=1986667", "title": "Mahoba", "text": " \nMahoba \u00e8 una suddivisione dell'India, classificata come \"municipal board\", di 78.806 abitanti, capoluogo del distretto di Mahoba, nello stato federato dell'Uttar Pradesh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 25\u00b0 16' 60 N e 79\u00b0 52' 0 E e ha un'altitudine di 213 .\nSociet\u00e0.\nEvoluzione demografica.\nAl censimento del 2001 la popolazione di Mahoba assommava a 78.806 persone, delle quali 41.986 maschi e 36.820 femmine. I bambini di et\u00e0 inferiore o uguale ai sei anni assommavano a 12.647, dei quali 6.636 maschi e 6.011 femmine. Infine, coloro che erano in grado di saper almeno leggere e scrivere erano 47.048, dei quali 28.279 maschi e 18.769 femmine."}
{"id": "1986669", "revid": "287204", "url": "https://it.wikipedia.org/wiki?curid=1986669", "title": "Mainpuri", "text": " \nMainpuri \u00e8 una suddivisione dell'India, classificata come \"municipal board\", di 89.535 abitanti, capoluogo del distretto di Mainpuri, nello stato federato dell'Uttar Pradesh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 27\u00b0 13' 60 N e 79\u00b0 1' 0 E e ha un'altitudine di 152 .\nSociet\u00e0.\nEvoluzione demografica.\nAl censimento del 2001 la popolazione di Mainpuri assommava a 89.535 persone, delle quali 47.324 maschi e 12.992 femmine. I bambini di et\u00e0 inferiore o uguale ai sei anni assommavano a 12.992, dei quali 7.009 maschi e 5.983 femmine. Infine, coloro che erano in grado di saper almeno leggere e scrivere erano 62.091, dei quali 34.899 maschi e 27.192 femmine."}
{"id": "1986677", "revid": "287204", "url": "https://it.wikipedia.org/wiki?curid=1986677", "title": "Muzaffarnagar", "text": " \nMuzaffarnagar \u00e8 una suddivisione dell'India, classificata come \"municipal board\", di 316.452 abitanti, capoluogo del distretto di Muzaffarnagar, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 29\u00b0 28' 0 N e 77\u00b0 40' 60 E e ha un'altitudine di 231 .\nSociet\u00e0.\nEvoluzione demografica.\nAl censimento del 2001 la popolazione di Muzaffarnagar assommava a 316.452 persone, delle quali 166.998 maschi e 149.454 femmine. I bambini di et\u00e0 inferiore o uguale ai sei anni assommavano a 45.821, dei quali 24.896 maschi e 20.925 femmine. Infine, coloro che erano in grado di saper almeno leggere e scrivere erano 205.761, dei quali 116.792 maschi e 88.969 femmine."}
{"id": "1986678", "revid": "1363894", "url": "https://it.wikipedia.org/wiki?curid=1986678", "title": "Green Card", "text": "La Permanent Resident Card (traducibile dall'inglese come \"Carta di Residenza Permanente\"), conosciuta comunemente come green card (\"carta verde\") \u00e8 un'autorizzazione rilasciata dalle autorit\u00e0 degli Stati Uniti d'America che consente ad uno straniero di risiedere sul suolo degli U.S.A. per un periodo di tempo illimitato. Attualmente viene rilasciata dall'USCIS (\"U.S. Citizenship and Immigration Services\").\nProcedimento di rilascio.\nIl documento permette di regolarizzare per esempio la situazione lavorativa o abitativa, o di rientrare negli USA dopo un periodo di residenza all'estero. La \"green card\" si pu\u00f2 chiedere senza essere necessariamente gi\u00e0 residenti negli USA. Invece, la naturalizzazione o cittadinanza (non green card) pu\u00f2 essere ottenuta dopo cinque anni di residenza negli USA in possesso della green card (abbreviati a tre se si \u00e8 sposati con un cittadino americano o a quattro se si \u00e8 entrati per asilo politico).\nIn genere un immigrato per ottenere la Green Card deve passare per tre fasi che a volte necessitano di parecchi anni, a seconda del suo \"status\" e della nazione di provenienza.\nDiritti e doveri.\nUn cittadino statunitense tale per nascita detiene tuttavia pi\u00f9 diritti e doveri di un \"residente permanente\", che in genere non ha diritto di voto, di essere eletto o di accedere a determinate cariche istituzionali.\nTuttavia i residenti permanenti pagano le tasse come gli altri cittadini.\nFormato.\nConsiste in un tesserino con scritto il nome del proprietario, una sua fototessera e altri dati personali che vengono aggiornati con regolarit\u00e0. Sino al 1979 era stampata su carta verde, poi vennero usati vari colori, ma il termine \"carta verde\" \u00e8 rimasto nell'uso. Deve poter essere esibita dal titolare in ogni momento.\nDiscriminazione politica.\nIl 2 ottobre 2020 l'USCIS sancisce l'inammissibilit\u00e0 basata sull'appartenenza o l'affiliazione ai partiti comunisti o a qualsiasi, non meglio specificato, \"partito totalitario\". L'appartenenza o l'affiliazione a tali partiti, che siano statunitensi o stranieri, sarebbero incompatibili con il giuramento di fedelt\u00e0 alla naturalizzazione degli Stati Uniti d'America, che include l'impegno a \"sostenere e difendere la Costituzione e le leggi degli Stati Uniti\"."}
{"id": "1986683", "revid": "231325", "url": "https://it.wikipedia.org/wiki?curid=1986683", "title": "Myrna Harrod", "text": "Myrna Harrod \u00e8 un personaggio immaginario che compare nella serie a fumetti Julia - Le avventure di una criminologa, edita da Sergio Bonelli Editore.\nVicende del personaggio.\nMyrna Harrod \u00e8 una acerrima avversaria, serial killer e psicopatica, di Julia Kendall. I suoi crimini vengono commessi con una logica fredda e distaccata che la porta a uccidere in modi sempre pi\u00f9 cruenti e feroci; \u00e8 innamorata di Julia, l'unica persona che sembra capire a fondo la sua contorta psiche e aspira a ucciderla durante un rapporto amoroso. Inizialmente si limitava a scegliere a caso le sue vittime ma ben presto diventer\u00e0 metodica e raffinata nel suo modus operandi tanto che si arriver\u00e0 a definirla \"un'artista del delitto\".\nMyrna \u00e8 un'abile trasformista capace di crearsi identit\u00e0 alternative (a volte persino maschili) e sfuggire alla giustizia.\nPer la stessa ragione \u00e8 molto attenta a lasciar passare periodi anche lunghi tra un omicidio e l'altro, rimanendo in stato di \"quiescenza\" nel contempo.\nInoltre \u00e8 una brava manipolatrice della psiche umana: spesso fa innamorare perdutamente di s\u00e9 alcune persone non (solo) per ucciderle, ma per usarle e arrivare pi\u00f9 facilmente ai suoi scopi.\nMolto singolare \u00e8 il fatto che molte delle sue vittime sono talmente innamorate di lei da non riconoscerla pur avendo di fronte le sue foto segnaletiche, oppure rimangono con lei pur sapendo benissimo chi sia in realt\u00e0.\nMyrna Harrod appare nei primi tre albi della serie, per poi fare saltuarie ricomparse (pi\u00f9 o meno una ogni due-tre anni) in alcune storie che la vedono come protagonista. Inoltre, pur senza apparire, \u00e8 menzionata direttamente in molti episodi della serie nei quali viene confrontata al killer di turno oppure citata come nemesi naturale di Julia.\nMyrna \u00e8 figlia di Thomas \"Tom\" Harrod, gestore di una palestra a Garden City, la citt\u00e0 di Julia. Suo padre era una persona completamente ossessionata dalla morale cattolica, che le impose duramente nel corso della sua infanzia e adolescenza a furia di privazioni e penitenze, a volte anche corporali. Sua madre, Priscilla Colby, li abbandona quando lei \u00e8 ancora molto piccola, stanca dei metodi duri di suo marito. Questi fa credere a Myrna che sua madre sia morta.\nNel corso del suo sviluppo, Myrna mostra gi\u00e0 dei latenti segni di squilibrio legati all'ossessione della morte, della rivalsa, della ribellione dai dettami di suo padre: seziona bambole, usa violenza su piccoli animali e, pi\u00f9 in generale, \u00e8 affascinata dalla morte e dalla sofferenza altrui.\nAll'et\u00e0 di 23 anni, dopo essersi laureata in chimica a pieni voti (dalle indagini, Myrna risulter\u00e0 avere un quoziente intellettivo di 141, ben superiore alla media), la ragazza viene a sapere che sua madre non \u00e8 mai morta, ma si \u00e8 rifatta una vita in un'altra citt\u00e0, sposandosi e facendo anche un figlio.\n\u00c8 qui che inizia la follia omicida di Myrna: all'inizio si accanir\u00e0 su alcune prostitute, per poi passare a delle ragazzine adescate nella palestra di suo padre, facendo ricadere i sospetti su quest'ultimo. Solo Julia Kendall, in extremis, riesce a capire chi ci sia davvero dietro gli omicidi, ma troppo tardi: Tom Harrod viene ferito a morte e Myrna riesce a scappare.\nMentre \u00e8 ricercata, Myrna salva dalla violenza una ragazza, Ruby, e la porta con s\u00e9 come copertura fino a Providence, con l'intenzione di uccidere anche sua madre: questa ha perso il secondo marito e il figlio in un terribile incendio, e lei stessa \u00e8 rimasta vittima di gravissime ustioni e della schizofrenia. Durante il viaggio uccide un rappresentante viaggiatore e una anziana ex-infermiera che ospita le due ragazze e le aiuta a ritrovare Priscilla Colby; la stessa Ruby viene uccisa, rea di essersi troppo affezionata a Myrna. Julia riesce a intervenire appena in tempo per evitare l'omicidio di sua madre, anche se la killer fugge anche stavolta.\nPi\u00f9 tardi Myrna torner\u00e0 a Garden City, rendendosi conto di quanto ama Julia; Dopo una serie di terribili omicidi tenter\u00e0 di rapire la sorella di Julia, Norma Kendall, per costringere la criminologa ad amarla. Ma il rapimento va male e Myrna viene arrestata.\nDopo 3 anni passati in isolamento, l'assassina viene trasferita in un nuovo penitenziario, la cui direttrice mostra per lei un morboso affetto, e ne fa la sua amante; grazie a questo amore, Myrna (apparentemente diventata docile, in realt\u00e0 sempre assetata di sangue) la seduce fino ad ucciderla e ad evadere, spacciandosi per lei. Da allora \u00e8 sempre in viaggio, commettendo di volta in volta omicidi sempre pi\u00f9 cruenti e sempre pi\u00f9 mirati ad arrivare a Julia; i suoi intenti si sono pian piano mutati: se prima uccideva a sangue freddo, adesso orchestra i suoi piani in modo da distruggere intere famiglie (retaggio della sua tragica situazione familiare), e soprattutto in modo da avvicinarsi il pi\u00f9 possibile alla \"sua\" Julia.\nI tragici eventi di cui si rende protagonista rendono Myrna sempre pi\u00f9 famosa e temuta, tanto che col tempo inizia a farsi avanti anche una sua emulatrice: Josephine Ray. Josephine \u00e8 una giovane ragazza squilibrata che ha preso come modello la feroce assassina, e che vuole imitare Myrna sia nel fisico che nelle azioni. Quando a Garden City inizia una lunga striscia di terribili omicidi che sembrano portare la firma di Myrna, tutti sono convinti che si tratti proprio della Harrod; l'unica a capire che in realt\u00e0 non si tratta di lei \u00e8 proprio Julia, che riconosce delle \"imperfezioni\" nel modus operandi classico dell'assassina. Nel suo folle tentativo di imitare Myrna, Josephine arriva a rapire la stessa Julia, ma avr\u00e0 la peggio in uno scontro col suo stesso epigone (nel frattempo tornata a Garden City sotto le false sembianze di Eliot, un ragazzo), decisa a riprendersi la sua identit\u00e0: Myrna la pugnala al collo, riducendo Josephine in coma, e riesce a fuggire prima che arrivi la polizia.\nDopo questo episodio, la polizia e l'FBI mettono in piedi una enorme caccia all'uomo in tutta la nazione per catturare la fuggitiva Myrna, ma lei, inaspettatamente, decide di rimanere in citt\u00e0, convinta che nessuno penser\u00e0 che sia ancora a Garden City; tantomeno Julia, a cui Myrna vuole assolutamente riavvicinarsi. Per farlo, smette i panni di Eliot e approfitta dell'aiuto di Marlene, una transessuale incontrata per caso con cui per qualche tempo si dedica alla prostituzione. Gli incontri con i clienti risvegliano per\u00f2 in lei i ricordi delle violenze subite in giovent\u00f9 dal padre, e ci\u00f2 la porta ad uccidere di nuovo. Julia vede in questi omicidi qualcosa di \"familiare\", ma ancora non ha chiara la situazione, cos\u00ec Myrna approfitta di ci\u00f2 e si serve di Marlene per attirare la Kendall in una trappola. Julia capisce tutto ed avverte la polizia, ma quando Webb e Irving sono sul punto di arrestare la Harrod, viene a galla la verit\u00e0: come da sua abitudine, Myrna ha approfittato dell'ingenuit\u00e0 di Marlene per i suoi scopi, l'ha uccisa, e adesso sta usando questo \"diversivo\" per rapire indisturbata la sua amata Julia; ma quando tutto sembra andare secondo i suoi piani, a Myrna manca il coraggio di ucciderla, e il provvidenziale arrivo di Leo Baxter salva Julia e ferma la Harrod, che viene cos\u00ec finalmente riconsegnata alla giustizia.\nDopo l'arresto Myrna viene internata nel manicomio criminale di Burberry, dove \u00e8 tenuta sotto sorveglianza costante; ben presto tuttavia cade in uno stato catatonico permanente, nel quale non reagisce ad alcun impulso.\nSuccessivamente accusa una crisi respiratoria a cui segue un coma vegetativo; ritenendolo irreversibile, i medici decidono di trasferirla in una struttura ospedaliera.\nIn realt\u00e0 Myrna ha sedotto un infermiere promettendogli di uccidere il medico responsabile della morte della sua fidanzata; questi l'ha aiutata a simulare il coma usando del curaro. Con la sorveglianza allentata, Myrna si sveglia e riesce a evadere.\nJulia viene dunque trasferita in una localit\u00e0 segreta, ma Myrna si introduce nella casa di riposo di nonna Lillian e cos\u00ec a rintracciarla; dopo averla trovata e affrontata per l'ennesima volta, viene fermata da alcuni amici del tenente Webb ed \u00e8 costretta a fuggire di nuovo.\nPochi mesi dopo la sua ultima fuga, Myrna arriva a Quinoa, cittadina molto prossima a Garden City, dove assume le vesti di una maestra d'asilo. Da questa nuova posizione l'assassina inizia a spedire dei macabri trofei presi dalle sue vittime a Julia, causandole un terribile tormento interiore: la criminologa arriva infatti a pensare che la colpa di quelle morti sia sua, poich\u00e9 Myrna, non potendo ucciderla, sfoga la sua rabbia su donne innocenti.\nDopo diversi mesi, Myrna si mette in contatto con Julia e le chiede un incontro privato, promettendole di smettere di uccidere; ma Julia la pone davanti a un ultimatum: se non si costituir\u00e0, la uccider\u00e0 con una pistola datale in dotazione da Alan Webbe e poi, non potendo sopravvivere al rimorso, uccider\u00e0 se stessa.\nPrima che Myrna possa prendere una decisione, interviene un ragazzo da lei sedotto che tenta di investire Julia con la sua automobile e poi trae in salvo l'assassina; Myrna in seguito uccide il ragazzo e si d\u00e0 alla fuga.\nNel suo successivo ritorno a Garden City, Myrna prende in ostaggio Charlotte, l'editrice di una rivista specializzata in storie pulp e sanguinolente, assieme al suo ragazzo, costringendoli ad uno spietato gioco di seduzione e dominio. \nIn questa sua apparizione, stranamente, sembra non essere pi\u00f9 ossessionata dall'idea di uccidere Julia, che pure continua ad amare: pi\u00f9 che altro adesso sembra interessata semplicemente al piacere del delitto e dal senso di onnipotenza che prova nel soggiogare le sue vittime.\nJulia, dal canto suo, inizia a nutrire forti dubbi sulla natura del suo rapporto con Myrna: si chiede se vuole davvero catturarla o se voglia lasciarla in realt\u00e0 libera perch\u00e9 \u00e8 arrivata in qualche modo ad amarla a sua volta. Nonostante ci\u00f2, quando le indagini sulla scomparsa di Charlotte portano la polizia a escludere la presenza di Myrna, Julia \u00e8 l'unica a capire la verit\u00e0 e a condurre gli agenti sul luogo del delitto.\nMyrna per\u00f2 \u00e8 gi\u00e0 riuscita a scappare, e per una volta le due nemiche non si fronteggiano.\nIn seguito a questa vicenda Myrna non fugge ma rimane a Garden City, assumendo via via nuove identit\u00e0 e mantenendo un basso profilo, evitando di uccidere per un po'. In attesa di avvicinarsi a Julia, la serial killer intrattiene una relazione sentimentale con la giovane Terry, designandola come sua vittima.\nNel frattempo viene contattata da Darryl Robinson, professore di sociologia e criminologo fallito, il quale odia Julia poich\u00e9 ritiene che la cattedra che lei occupa spettasse di diritto a lui. L'uomo propone a Myrna di unire gli sforzi per tendere una trappola a Julia, che vuole vedere morta.\nLa trappola funziona e Darryl riesce a rapire Julia, ma nel farlo esagera col narcotico e lascia la criminologa in fin di vita. Myrna lo uccide e affida Julia a Terry (che di conseguenza si salva), perch\u00e9 la porti in ospedale e la salvi: non desidera uccidere Julia quando \u00e8 esanime e indifesa, ma mentre \u00e8 viva e libera di amarla.\nIn seguito a questi eventi Myrna, la cui psiche si fa sempre pi\u00f9 contorta, fugge nuovamente.\nDopo la sua ultima avventura Myrna finisce nuovamente in un torbido giro di prostituzione capeggiato dal nipote di un importante boss della malavita di Garden City, sul quale riesce a vendicarsi castrandolo; questa umiliazione causa per\u00f2 una caccia senza precedenti nei suoi confronti da parte degli uomini del boss.\nMyrna riesce ad avvicinare Julia nel contesto di un evento pubblico, ma invece di ucciderla la ferisce soltanto, e viene arrestata per la terza volta. \nTuttavia Julia comprende che la sua nemica ha scelto di proposito di non ucciderla, e che si sia fatta catturare volontariamente per sfuggire alla caccia del boss; con l'aiuto della killer, la criminologa riesce a sgominare il giro di prostituzione, liberando delle ragazze che erano state compagne di prigionia di Myrna.\nLa Harrod, la cui mente \u00e8 ormai definitivamente compromessa, viene isolata in un centro di massima sicurezza, dove per\u00f2 le sue violenze non si fermano.\nIn seguito a un lungo periodo di isolamento Myrna riesce a ottenere dei miglioramenti della sua condizione carceraria: proponendo alla giustizia la sua collaborazione per tracciare i profili di killer psicopatici come lei, viene infine invitata (nonostante le proteste di Julia, di Webb e del procuratore Robson) a un convegno di specialisti a Garden City. Nel corso del suo intervento, un uomo si alza dal pubblico e la colpisce con una pistola, prima di essere a sua volta abbattuto dalla polizia. Myrna, gravemente ferita, viene caricata immediatamente in ambulanza.&lt;br&gt; \nTuttavia, tutta questa era una messinscena orchestrata da prima del suo arresto: l'attentatore (Lenny Wade, un uomo con disperate condizioni economiche e familiari, nonch\u00e9 con tendenze suicide) era stato contattato dalla Harrod tramite un avvocato maneggione per spararle con un finto proiettile di ceramica, farsi uccidere e garantire un risarcimento alla famiglia. Quando Julia e la polizia riescono a ricostruire la vicenda, ormai \u00e8 troppo tardi: Myrna ha gi\u00e0 assassinato i paramedici e si \u00e8 data alla macchia. Per evitare di essere rintracciata, assume l'identit\u00e0 di una giovane polacca e si nasconde in una mensa per poveri. L\u00ec incontra una donna anziana di nome Rebecca, che le propone un lavoro da badante per anziani, chiedendo solo una percentuale della paga. Myrna comincia a lavorare per il signor Nick Greene, che presto si affeziona a lei. Nel frattempo, Myrna si rende conto che la donna che l'ha assoldata, nonostante viva in condizioni miserevoli, in realt\u00e0 gestisce un florido business con il reclutamento di badanti. Cogliendo l'occasione di procurarsi un po' di soldi, Myrna si reca a casa di Rebecca e la uccide a stilettate assieme al marito. Dopodich\u00e9 si dilegua, con la complicit\u00e0 di Greene, che non sospetta sia un'assassina e che la copre con la polizia. Qualche sera dopo, Myrna telefona a Julia e le promette che si vedranno presto; l'assassina immagina inoltre che il prossimo incontro con la sua amata sar\u00e0 anche l'ultimo, e che in qualche modo la loro lunga relazione terminer\u00e0.\nMyrna torna a Garden City durante la Pandemia di COVID-19, assumendo l'identit\u00e0 di una badante dell'Est Europa e ricominciando presto a uccidere. Grazie a una serie di stratagemmi, la donna riesce a penetrare in casa di Julia e narcotizzare sua nonna Lilian. La serial killer riesce a legare Julia, ma anzich\u00e9 ucciderla fugge via; in seguito la chiama al telefono e, di fronte al suo stupore, le chiede di ammettere di non provare alcun sentimento per lei: Julia non risponde a questa domanda, e Myrna le dice che lasciarla libera era l'unico modo per costringerla a lasciare liberi i suoi sentimenti."}
{"id": "1986685", "revid": "287204", "url": "https://it.wikipedia.org/wiki?curid=1986685", "title": "Bogdanovic", "text": ""}
{"id": "1986686", "revid": "1305772", "url": "https://it.wikipedia.org/wiki?curid=1986686", "title": "Bogdanovich", "text": ""}
{"id": "1986689", "revid": "287204", "url": "https://it.wikipedia.org/wiki?curid=1986689", "title": "Pilibhit", "text": " \nPilibhit \u00e8 una suddivisione dell'India, classificata come \"municipal board\", di 124.082 abitanti, capoluogo del distretto di Pilibhit, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 28\u00b0 37' 60 N e 79\u00b0 47' 60 E e ha un'altitudine di 171 .\nSociet\u00e0.\nEvoluzione demografica.\nAl censimento del 2001 la popolazione di Pilibhit assommava a 124.082 persone, delle quali 65.824 maschi e 58.258 femmine. I bambini di et\u00e0 inferiore o uguale ai sei anni assommavano a 15.757, dei quali 8.344 maschi e 7.413 femmine. Infine, coloro che erano in grado di saper almeno leggere e scrivere erano 75.491, dei quali 43.249 maschi e 32.242 femmine."}
{"id": "1986690", "revid": "838137", "url": "https://it.wikipedia.org/wiki?curid=1986690", "title": "Mihai Fr\u0103\u021bil\u0103", "text": "Biografia.\nNasce il 10 dicembre 1970 ad Alba Iulia.\nStudia teologia a Blaj, dal 1990 al 1991, e a Roma, dal 1991 al 1996, presso la Pontificia Universit\u00e0 Urbaniana e la Pontificia Universit\u00e0 Gregoriana grazie ad una borsa di studio. L'11 agosto 1996 \u00e8 ordinato sacerdote.\nNel 1998 consegue presso l'Istituto Cattolico di Parigi la specializzazione in teologia liturgica.\nIl 27 ottobre 2007 \u00e8 nominato vescovo ausiliare di F\u0103g\u0103ra\u0219 e Alba Iulia, titolare di Nove, ricevendo la consacrazione episcopale il successivo 16 dicembre per le mani dell'arcivescovo maggiore della Chiesa greco-cattolica rumena Lucian Mure\u0219an.\nIl 29 maggio 2014 \u00e8 nominato primo eparca di San Basilio Magno di Bucarest.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1986691", "revid": "287204", "url": "https://it.wikipedia.org/wiki?curid=1986691", "title": "Live at Northern Lights Recording Studio", "text": "Northern Lights Recording Studio \u00e8 la registrazione di un concerto tenuto da Tommy Bolin e la sua band per la radio WBCN nel settembre del 1976 nello studio di Northern Lights a Maynard, nel Massachusetts.\nSebbene la qualit\u00e0 audio non sia assolutamente buona, il disco presenta una band che suona eccezionalmente in tutti i brani.\nNella tracklist si possono riconoscere subito i cavalli da battaglia, come \"Teaser\", \"Shake The Devil\", o \"Poast Toastee\", in cui la jam prosegue fino a far durare la canzone ben 13 minuti."}
{"id": "1986693", "revid": "986213", "url": "https://it.wikipedia.org/wiki?curid=1986693", "title": "Carlotta Guglielmina di Anhalt-Bernburg", "text": "Biografia.\nEra figlia di Vittorio Federico di Anhalt-Bernburg, principe di Anhalt-Bernburg dal 1721 al 1765, e della seconda moglie Albertina di Brandeburgo-Schwedt.\nVenne data in sposa a Cristiano G\u00fcnther III di Schwarzburg-Sondershausen. Le nozze vennero celebrate a Bernburg il 4 febbraio 1760 e rafforzarono il legame tra gli Ascanidi e i Schwarzburg, precedentemente gi\u00e0 uniti da matrimoni.\nCarlotta Guglielmina diede alla luce sei figli:\nCarlotta mor\u00ec il 26 aprile 1777. Suo marito, che aveva avuto quattro figli illegittimi da alcune amanti, non si rispos\u00f2 pi\u00f9."}
{"id": "1986694", "revid": "1226", "url": "https://it.wikipedia.org/wiki?curid=1986694", "title": "Palazzo Porto-Colleoni", "text": ""}
{"id": "1986695", "revid": "38120", "url": "https://it.wikipedia.org/wiki?curid=1986695", "title": "Golden Globe Speciale", "text": "Il Golden Globe Speciale \u00e8 una categoria dei Golden Globe assegnata periodicamente (non necessariamente ogni anno) a persone che hanno raggiunto risultati innovativi che hanno contribuito allo sviluppo del film per i quali sono stati creati e delle tecniche cinematografiche. Non \u00e8 stato pi\u00f9 assegnato dal 1994."}
{"id": "1986696", "revid": "31886", "url": "https://it.wikipedia.org/wiki?curid=1986696", "title": "Fumetti gialli", "text": "I fumetti gialli sono fumetti che trattano del genere giallo. Anche se detective, piccoli ladri, delinquenti e truffatori sono apparsi nelle tavole e nelle strisce sin dagli albori del fumetto, gli albi e le serie di genere giallo sono relativamente poche. La striscia \"Dick Tracy\" fu forse la prima a focalizzare l'attenzione su personaggi e trame legate a una vasta gamma di gangster. Il fumetto di Chester Gould, nato nel 1931, rappresentava cattivi grotteschi, metodi polizieschi molto attuali per l'epoca e una raffigurazione della violenza molto accentuata.\nStoria.\nStati Uniti.\nNegli Stati Uniti il genere \u00e8 noto come Crime comics ed \u00e8 stato molto popolare fra gli anni quaranta e cinquanta del Novecento, caratterizzandosi con una impostazione moralistica e da una rappresentazione verosimile della violenza e delle attivit\u00e0 criminali.\nIl fumetto di questo genere si pu\u00f2 fare risalire al 1942 con l'esordio della serie \"Crime does not pay\" pubblicata da Lev Gleason Publications e curata da Charles Biro. \nDopo la seconda guerra mondiale, al calare delle vendite dei fumetti di supereroi, gli editori reagirono pubblicando serie a fumetti ispirate nel formato, nei contenuti e nei soggetti a quanto proposto dalla serie \"Crime Does Not Pay\", portando a un enorme produzione di fumetti con tematiche gialle. Questo genere di fumetti, insieme a quelli horror, in particolar modo quelli pubblicati dalla EC Comics, attirarono l'attenzione per le loro tematiche forti e questo condusse alla creazione della Comics Magazine Association of America e all'introduzione nel 1954 del Comics Code Authority, un codice di regolamentazione che poneva limiti sui contenuti e decretando in qualche modo l'inizio della fine di quel particolare filone del genere.\nCome per il giallo letterario, anche nei fumetti le contaminazioni subite dal genere furono molteplici. A partire dai tardi anni ottanta, diversi autori di fumetti cominciarono a fondere il genere giallo con altri generi, come il noir o addirittura con il genere dei supereroi. Alcuni di questi autori sono Brian Michael Bendis (\"Sam and Twitch, Jinx, Powers\"), Ed Brubaker (\"Gotham Central\"), Frank Miller (\"Sin City\"), David Lapham (\"Stray Bullets\").\nUn discorso a parte merita il personaggio di Topolino (Mickey Mouse) che sin dai primi anni 40 del XX secolo interpreta storie di carattere poliziesco in cui aiuta le forze dell'ordine a risolvere casi misteriosi. Questa caratteristica si manterr\u00e0 anche in seguito e, soprattutto in Italia, verranno sviluppate storie prettamente poliziesche dagli autori Disney italiani.\nItalia.\nIn Italia si sono sviluppati due diversi filoni discendenti dal genere giallo: i \"fumetti neri\", sviluppatosi negli anni sessanta con l'avvento di \"Diabolik\", pubblicato da Astorina, di \"Satanik\" e \"Kriminal\", pubblicati dalla Editoriale Corno; il secondo genere invece \u00e8 prettamente poliziesco. Lo ritroviamo nelle serie umoristiche di Benito Jacovitti con i suoi personaggi \"Cip l'Arcipoliziotto,\" \"Gallina\" e \"Zagar\", esorditi nel 1945 sul \"Vittorioso\" e anche da alcune opere di Nino Cannata. Di genere realistico negli anni settanta venne pubblicato il commissario Spada di Gianni de Luca su Il Giornalino e il detective privato \"Sam Pezzo\" ideato da Vittorio Giardino. Negli anni ottanta e novanta, grazie a \"Nick Raider\" e \"Julia\", pubblicati dalla Sergio Bonelli Editore. Sono state pubblicate diverse \"graphic novel\" di genere giallo, come ad esempio \"Cacciatori nelle tenebre\" di Francesco e Gianrico Carofiglio. Alcuni di questi albi sono ispirati da diverse opere letterarie o televisive di successo, come ad esempio la versione a fumetti de \"L'ispettore Coliandro\" dei Manetti Bros. e Carlo Lucarelli o le graphic novel ispirate alle opere di Massimo Carlotto.\nGiappone.\nTra i manga \u00e8 nota la serie \"Detective Conan\" ideata da G\u014dsh\u014d Aoyama nel 1994 e tuttora in produzione. In Giappone viene pubblicato sullo Sh\u014dnen Sunday, mentre in Italia il manga viene pubblicato dalla Star Comics; oppure Death Note, che pur trattando temi paranormali, conserva la psicologia e il clima tipico del thriller e il genere giallo viene esplorato dall'autore in ogni suo aspetto e la struttura dei casi varia infatti da quella del giallo deduttivo al thriller, dal noir al legal thriller, dall'hard boiled al poliziesco. La maggior parte dei casi sono relativi a omicidi e la maggior parte delle indagini sono riconducibili a uno dei seguenti tipi di casi:\nUno dei personaggi, l'ispettore J\u016bzo Megure, \u00e8 chiaramente disegnato prendendo ispirazione dall'iconografia classica riconducibile al commissario Maigret, il personaggio letterario nato dalla penna dello scrittore belga Georges Simenon.\nPrecedente a \"Detective Conan\" \u00e8 \"Kindaichi sh\u014dnen no jikenbo\"."}
{"id": "1986699", "revid": "1632387", "url": "https://it.wikipedia.org/wiki?curid=1986699", "title": "Marangon", "text": "Marangon (come il suo plurale \"Marangoni\") \u00e8 un cognome italiano che vanta la propria maggior diffusione in Veneto e nel Sud-Est e Sud del Brasile.\nIl termine \"Marangon\" in lingua veneta e in lingua friulana significa letteralmente \"Falegname\"."}
{"id": "1986700", "revid": "287204", "url": "https://it.wikipedia.org/wiki?curid=1986700", "title": "Pratapgarh (Uttar Pradesh)", "text": " \nPratapgarh (o Pratapgarh City) \u00e8 una suddivisione dell'India, classificata come \"nagar panchayat\", di 12.339 abitanti, capoluogo del distretto di Pratapgarh, nello stato federato dell'Uttar Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 53' 60 N e 81\u00b0 57' 0 E e ha un'altitudine di 79 .\nSociet\u00e0.\nEvoluzione demografica.\nAl censimento del 2001 la popolazione di Pratapgarh assommava a 12.339 persone, delle quali 6.407 maschi e 5.932 femmine. I bambini di et\u00e0 inferiore o uguale ai sei anni assommavano a 2.212, dei quali 1.108 maschi e 1.104 femmine. Infine, coloro che erano in grado di saper almeno leggere e scrivere erano 6.380, dei quali 3.979 maschi e 2.401 femmine."}
{"id": "1986707", "revid": "3115", "url": "https://it.wikipedia.org/wiki?curid=1986707", "title": "Pasquale Almerico", "text": "Biografia.\nStudi e primi passi in politica.\nPasquale Almerico nacque a Camporeale il 12 luglio 1914. Divenne maestro elementare conseguendo a Monreale l'abilitazione magistrale. Si iscrisse all'universit\u00e0 alla facolt\u00e0 di legge con ottimi risultati, ma abbandon\u00f2 gli studi preso dall'impegno politico.\nPer un po' di tempo scrisse per il Giornale di Sicilia.\nSvolse il servizio militare e venne congedato nel 1936 con il grado di sottotenente di fanteria.\nInsegn\u00f2 nella scuola elementare di Camporeale e fu nominato responsabile della mensa scolastica.\nGrazie al giovane parroco don Vincenzo Ferranti e ad alcuni cattolici impegnati politicamente, tra i quali il giovane Pasquale Almerico, fu creata la sezione del partito della Democrazia Cristiana di Camporeale.\nUn nemico pericoloso si rivel\u00f2 immediatamente il capo mafia di Camporeale Vanni Sacco che nella notte del 26 maggio 1946 ordin\u00f2 ai suoi sgherri di intimidire con alcune scariche di mitra Don Vincenzo.\nQuest'ultimo si rifugi\u00f2 presso il Palazzo Arcivescovile di Monreale, ma dopo alcuni giorni mons. Filippi (che era intimo di Vanni Sacco) gli consigli\u00f2 di ritornare a Camporeale.\nSindaco di Camporeale.\nAlmerico venne eletto sindaco il 25 maggio 1952. Durante il suo mandato viene istituita a Camporeale una sezione staccata della scuola media di Alcamo; fu inoltre resa agibile la strada provinciale Alcamo-Camporeale, unica strada per la quale si poteva raggiungere Trapani, che a quei tempi era il capoluogo di provincia; nel 1954 si ebbe il trasferimento del paese di Camporeale dalla provincia di Trapani a quella di Palermo.\nNel marzo 1955 Almerico fu costretto a dimettersi dalla carica di sindaco, ma la sua attivit\u00e0 politica continu\u00f2 come segretario della sezione della Democrazia Cristiana di Camporeale.\nL'omicidio.\nPasquale Almerico fu assassinato il 25 marzo 1957 a Camporeale, in via Minghetti, da cinque uomini a cavallo armati di mitra. Anche un giovane passante, Antonio Pollari, rimase ucciso.\nLa prima Commissione Parlamentare Antimafia arriv\u00f2 alla conclusione che a decidere la sua condanna a morte fu il potente capomafia di Camporeale \"don\" Vanni Sacco, che era implicato anche nell'assassinio del segretario socialista della Camera del Lavoro, Calogero Cangelosi.\nAlmerico aveva infatti osato rifiutare la tessera della Democrazia Cristiana al boss Vanni Sacco, che aveva militato nel Partito Liberale Italiano e ora voleva esercitare il suo influsso su quello scudocrociato, insieme ad altri trecento mafiosi del paese. Dopo il suo rifiuto, Almerico cominci\u00f2 ad essere minacciato. Decise quindi di scrivere al segretario della DC siciliana, Nino Gullotti, e inform\u00f2 anche uno dei proconsoli fanfaniani a Palermo, Giovanni Gioia. Almerico denunci\u00f2 il fatto che la DC di Camporeale rischiava di essere conquistata dalla mafia e il pericolo di vita che correva lui stesso, ma i dirigenti del partito non condivisero la sua posizione e lo invitarono a lasciare l'incarico di segretario della Democrazia Cristiana.\nGiovanni Gioia replic\u00f2 che \"Il partito ha bisogno di gente con cui coalizzarsi, ha bisogno di uomini nuovi, non si possono ostacolare certi tentativi di compromesso\". Scrisse Pio La Torre nel 1976 nella relazione di minoranza della Commissione Antimafia: \"L'onorevole Gioia non batt\u00e9 ciglio e prosegu\u00ec imperterrito nell'opera di assorbimento delle cosche mafiose nella DC\". Vanni Sacco venne accolto con tutti gli onori nel partito dello scudo crociato. Accusato dell'omicidio, fu poi assolto per insufficienza di prove, per morire nel suo letto il 4 aprile 1960.\nSolo nel 2001 l'Assemblea Regionale Siciliana ha ridato l'onore a Pasquale Almerico, col suo inserimento nel lungo elenco dei caduti per la libert\u00e0 e la democrazia in Sicilia."}
{"id": "1986712", "revid": "729019", "url": "https://it.wikipedia.org/wiki?curid=1986712", "title": "Giuseppe Tacca", "text": "Professionista dal 1939 al 1952, conta una vittoria di tappa al Tour de France. Con la nazionalit\u00e0 francese \u00e8 conosciuto come Joseph o Pierre.\nCarriera.\nCiclista italiano naturalizzato francese dal 2 luglio 1948, vinse soprattutto corse e circuiti minori e nel 1947 ottenne una vittoria di tappa al Tour de France, in cui arriv\u00f2 anche quattordicesimo nella classifica generale."}
{"id": "1986713", "revid": "287204", "url": "https://it.wikipedia.org/wiki?curid=1986713", "title": "Raebareli", "text": "Raebareli \u00e8 una suddivisione dell'India, classificata come \"municipal board\", di 169.285 abitanti, capoluogo del distretto di Raebareli, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 26\u00b0 13' 0 N e 81\u00b0 13' 60 E e ha un'altitudine di 110 .\nSociet\u00e0.\nEvoluzione demografica.\nAl censimento del 2001 la popolazione di Raebareli assommava a 169.285 persone, delle quali 88.961 maschi e 80.324 femmine. I bambini di et\u00e0 inferiore o uguale ai sei anni assommavano a 20.601, dei quali 10.883 maschi e 9.718 femmine. Infine, coloro che erano in grado di saper almeno leggere e scrivere erano 116.384, dei quali 65.897 maschi e 50.487 femmine."}
{"id": "1986714", "revid": "1437722", "url": "https://it.wikipedia.org/wiki?curid=1986714", "title": "Alla mia et\u00e0 (album Tiziano Ferro)", "text": "Alla mia et\u00e0 \u00e8 il quarto album in studio del cantautore italiano Tiziano Ferro, pubblicato il 7 novembre 2008. \u00c8 stato realizzato anche in lingua spagnola con il titolo \"A mi edad\".\nL'album \u00e8 stato certificato disco di diamante in Italia per le oltre copie vendute ed \u00e8 rimasto per oltre 100 settimane consecutive nella Classifica FIMI Album, risultando il disco pi\u00f9 venduto nel paese nel 2009.\nDescrizione.\nAl disco collaborano alcuni artisti: Laura Pausini suggerisce il titolo di \"La paura non esiste\", Franco Battiato \u00e8 coautore di \"Il tempo stesso\", mentre Ivano Fossati firma col cantautore di Latina il brano \"Indietro\", inciso anche in una versione in inglese intitolata \"Breathe Gentle\" ed eseguita in duetto con Kelly Rowland.\nIl brano \"El regalo m\u00e1s grande\", adattamento in spagnolo di \"Il regalo pi\u00f9 grande\", viene inciso in due diverse versioni, una per il mercato sudamericano e una per la Spagna. Mentre la versione spagnola del disco contiene il brano inciso in duetto con Amaia Montero, in America Latina ne viene pubblicata una versione cantata insieme a Dulce e Anah\u00ed, componenti del gruppo pop RBD.\nNel corso della puntata di \"Domenica in\" andata in onda il 21 dicembre 2008, Tiziano Ferro viene premiato per le vendite di \"Alla mia et\u00e0\" ricevendo quattro dischi di platino. L'album risulter\u00e0 essere il nono pi\u00f9 venduto in Italia nel corso del 2008, con circa copie vendute in poco pi\u00f9 di sette settimane. Inoltre, il primo singolo estratto dall'album si classifica al nono posto tra i pi\u00f9 venduti dello stesso anno.\nIl 20 novembre 2009, in concomitanza con la pubblicazione dell'album video \"Alla mia et\u00e0 Live in Rome\", l'album originale \u00e8 stato incluso nell'edizione deluxe del DVD.\nIl 4 ottobre 2009, durante una nuova trasmissione di \"Domenica in\", Tiziano Ferro riceve il disco di diamante per le oltre copie vendute di \"Alla mia et\u00e0\". Secondo la classifica ufficiale stilata da FIMI, \"Alla mia et\u00e0\" \u00e8 il disco pi\u00f9 venduto del 2009.\nNella prima settimana del 2012 il disco torna in top 30 e la classifica vede insieme tutti gli album del cantautore.\nTracce.\nTesti e musiche di Tiziano Ferro, eccetto dove indicato.\nSuccesso commerciale.\nIn Italia il disco esordisce, grazie anche al successo dell'omonimo singolo che ha anticipato l'album, al 1\u00ba posto della Classifica FIMI Album. A 10 settimane dalla sua uscita, durante le quali non abbandona mai la top 5, viene estratto il secondo singolo \"Il regalo pi\u00f9 grande\", che le settimane successive riporta \"Alla mia et\u00e0\" al primo posto una seconda e una terza volta. Dopo ben 24 settimane il disco lascia la top 10, ma non per molto: alla 26\u00aa settimana dalla pubblicazione dell'album viene estratto il singolo estivo \"Indietro\", conseguentemente al quale FIMI informa che nella classifica settimanale successiva \"Alla mia et\u00e0\" sarebbe ritornato tra i primi 10 album pi\u00f9 venduti. Il singolo mantiene l'album in top 5 dal 28 maggio 2009 al 17 settembre: durante questi mesi l'album passa tre settimane consecutive (in agosto) alla posizione numero 2, dopo 10 mesi dalla sua uscita; non raggiungeva una posizione tanto alta da 26 settimane. Alla 45\u00aa settimana dall'uscita viene pubblicato \"Il sole esiste per tutti\", con il quale l'album si assesta intorno alla decima posizione. Alla 52\u00aa settimana l'album cala alla posizione n. 20, la pi\u00f9 bassa raggiunta dalla pubblicazione, restando poi in top 20 per quasi un anno. Inoltre, il quinto e ultimo singolo estratto \"Scivoli di nuovo\" riporta \"Alla mia et\u00e0\" fino alla posizione n. 7 a fine gennaio 2010. A marzo esce il singolo \"Each Tear\", che riscuote un discreto successo ma senza influenzare l'andamento di \"Alla mia et\u00e0\". Ultima presenza in top 20, il 2 settembre 2010, dopo quasi due anni dalla pubblicazione.\nInsieme all'uscita dell'album \"L'amore \u00e8 una cosa semplice\", questo quarto disco di Tiziano Ferro rientra in classifica per ben 22 settimane, da dicembre 2011 a maggio 2012, con una riapparizione di 3 settimane tra luglio e agosto."}
{"id": "1986716", "revid": "198277", "url": "https://it.wikipedia.org/wiki?curid=1986716", "title": "Gran Premio del Belgio 2000", "text": "Il Gran Premio del Belgio 2000 \u00e8 stato un Gran Premio di Formula 1 disputato il 27 agosto 2000 sul circuito di Spa-Francorchamps, in Belgio. La gara fu vinta da Mika H\u00e4kkinen su McLaren - Mercedes, davanti a Michael Schumacher su Ferrari e a Ralf Schumacher su Williams - BMW.\nVigilia.\nAspetti sportivi.\nNel precedente Gran Premio d'Ungheria, Mika H\u00e4kkinen e la McLaren - Mercedes si erano portati al primo posto nelle rispettive classifiche mondiali, fino a quel momento guidate da Michael Schumacher e dalla Ferrari. Il pilota finlandese si present\u00f2 in Belgio con un vantaggio di due punti sul rivale e di sei sul compagno di squadra Coulthard, mentre la scuderia britannica precedeva di una lunghezza quella italiana. \nNella settimana successiva alla gara sullo Hungaroring, tutte le scuderie effettuarono delle sessioni di test, dividendosi su diversi tracciati. McLaren, Williams, Jordan, Arrows e Jaguar provarono per tre giorni a Silverstone, nei quali il collaudatore della McLaren Olivier Panis risult\u00f2 sempre il pi\u00f9 veloce. Ferrari, Sauber, BAR e Minardi optarono per il circuito del Mugello; la scuderia di Maranello effettu\u00f2 in parallelo anche dei test sul proprio Circuito di Fiorano, alcuni dei quali con la pista artificialmente bagnata. Prost e Benetton scelsero infine di prepararsi in solitaria, la prima all'Autodromo di Monza e la seconda al circuito di Danielson.\nAspetti tecnici.\nFerrari e Williams furono le squadre che portarono il maggior numero di novit\u00e0 sul tracciato belga. La scuderia italiana mont\u00f2 per le qualifiche una versione evoluta del proprio V10 e prov\u00f2 un nuovo alettone anteriore, che fu per\u00f2 scartato per la gara. La Williams, invece, collaud\u00f2 durante le prove dei nuovi scarichi e un nuovo profilo estrattore, il cui debutto in gara era previsto per gli ultimi due Gran Premi stagionali. Le altre scuderie si limitarono a degli affinamenti di dettaglio delle proprie monoposto.\nProve libere.\nRisultati.\nI tempi migliori della prima sessione di prove libere di venerd\u00ec furono i seguenti:\nI tempi migliori della seconda sessione di prove libere di venerd\u00ec furono i seguenti:\nI tempi migliori delle sessioni di prove libere di sabato mattina furono i seguenti:\nQualifiche.\nResoconto.\nMika H\u00e4kkinen domin\u00f2 le qualifiche e conquist\u00f2 la ventiseiesima pole position in carriera. Il pilota della McLaren fece la differenza soprattutto nel terzo settore del tracciato belga, infliggendo ben sette decimi di distacco al secondo classificato Jarno Trulli. Il pilota italiano, gi\u00e0 competitivo nelle prove libere, biss\u00f2 il miglior risultato stagionale ottenuto a Monaco e precedette di appena 5 millesimi di secondo il debuttante Jenson Button. I principali rivali di H\u00e4kkinen per il titolo, Michael Schumacher e David Coulthard, dovettero accontentarsi del quarto e del quinto posto, a quasi un secondo di distacco: il pilota tedesco non riusc\u00ec a trovare un buon assetto per la sua Ferrari, mentre Coulthard perse tempo per un'incomprensione con Frentzen e lament\u00f2 una scarsa aderenza degli pneumatici nel suo ultimo tentativo lanciato.\nRalf Schumacher fece segnare il sesto tempo, precedendo Jacques Villeneuve e Heinz-Harald Frentzen, al quale il miglior tempo era stato cancellato per aver tagliato la chicane Bus Stop. Johnny Herbert conquist\u00f2 la nona posizione davanti a Rubens Barrichello, insoddisfatto dell'assetto della sua Ferrari come il compagno di squadra Schumacher e autore di un testacoda nel suo tentativo migliore. Entrambi i piloti della Benetton accusarono problemi al motore durante le qualifiche, dovendo dividersi il muletto: Fisichella ottenne l'undicesimo tempo nell'unico tentativo a sua disposizione, mentre Alexander Wurz si piazz\u00f2 solo diciannovesimo.\nWarm-up.\nResoconto.\nDopo due giorni di sereno, la domenica mattina fu caratterizzata dalla pioggia e il warm-up fu disputato su pista bagnata. La sessione fu interrotta da un violento incidente alla curva Stavelot di Giancarlo Fisichella, la cui Benetton si capovolse; il pilota italiano ne usc\u00ec illeso e prese parte regolarmente alla gara.\nRisultati.\nI tempi migliori fatti segnare nel warm up di domenica mattina furono i seguenti:\nGara.\nResoconto.\nLa direzione gara decise di far partire le vetture dietro la safety car in quanto la pista era ancora bagnata a causa della pioggia caduta la domenica mattina. Dopo il via lanciato i piloti mantennero pi\u00f9 o meno le stesse posizioni che avevano sullo schieramento, con l'unica eccezione di Diniz che, unico a partire con gomme da asciutto, precipit\u00f2 in ultima posizione. H\u00e4kkinen guadagn\u00f2 rapidamente un buon vantaggio su Trulli, che, partito con molta benzina, deterior\u00f2 rapidamente le gomme da bagnato, anche per via del rapido asciugarsi della pista. Il pilota italiano blocc\u00f2 alle sue spalle Button e Schumacher, che nel giro di due tornate super\u00f2 entrambi. Button prov\u00f2 a sopravanzare anch'egli il pilota della Jordan, ma sbagli\u00f2 la frenata e lo tocc\u00f2, costringendolo al ritiro dopo appena quattro giri. Nel frattempo Alesi, alla fine del quarto giro, fu il primo a montare pneumatici da asciutto, seguito due giri dopo da quasi tutti i piloti. L'ultimo a cambiare gomme fu Coulthard, che si ritrov\u00f2 cos\u00ec in nona posizione.\nDopo i cambi gomme dietro ad H\u00e4kkinen si trovavano i fratelli Schumacher, con Michael davanti a Ralf, Alesi, la cui scelta di tempo nel cambio gomme si era rivelata vincente, Villeneuve, Barrichello, Frentzen, Coulthard e Diniz. Nel corso del tredicesimo giro il pilota finlandese, in testa con un vantaggio di circa cinque secondi, and\u00f2 in testacoda alla curva veloce Stavelot dopo aver messo una ruota sulla linea bianca, ancora scivolosa. Riusc\u00ec a ripartire, ma perdendo la posizione a vantaggio di Schumacher, che si trov\u00f2 al comando con un margine di cinque secondi e mezzo. Il tedesco continu\u00f2 ad incrementare il proprio distacco sul rivale fino alla prima sosta, avvenuta al 22\u00ba giro. Da questo momento in poi, per\u00f2, la situazione si ribalt\u00f2, con H\u00e4kkinen che cominci\u00f2 progressivamente a recuperare. Pi\u00f9 indietro, Coulthard sopravanz\u00f2 Frentzen solo ai box, mentre Barrichello rimont\u00f2 fino al quarto posto e fece segnare anche il giro pi\u00f9 veloce, ma rimase addirittura senza benzina nel corso del 33\u00ba giro, proprio all'inizio della pit lane. Un giro prima si era ritirato anche Alesi, sesto.\nAl 36\u00ba giro, mentre Coulthard superava Button conquistando la quarta posizione, H\u00e4kkinen aveva ormai raggiunto Schumacher. Il pilota finlandese prov\u00f2 un primo attacco al 40\u00ba giro sul rettilineo del Kemmel, ma venne chiuso in modo molto deciso dal rivale, che lo spinse sull'erba. Al giro successivo, i due si ritrovarono davanti, nello stesso punto, la BAR del doppiato Zonta. Avvicinandosi alla staccata in fondo al rettilineo, Schumacher pass\u00f2 il brasiliano all'esterno, ma H\u00e4kkinen, sfruttandone fino all'ultimo la scia, si gett\u00f2 all'interno, sopravanzando entrambi con un doppio sorpasso che viene considerato tra i pi\u00f9 belli della storia della Formula 1. Il pilota finlandese and\u00f2 quindi a vincere davanti Michael e Ralf Schumacher, che port\u00f2 il secondo podio dell'anno alla Williams - BMW. A punti giunsero anche Coulthard, Button e Frentzen. In Campionato, H\u00e4kkinen e la McLaren aumentarono il proprio vantaggio su Schumacher e sulla Ferrari. La Williams consolid\u00f2 la propria terza posizione, mentre la Jordan super\u00f2 la BAR al quinto posto in classifica.\nFonti.\nTutti i dati statistici sono tratti da Autosprint n.35/2000"}
{"id": "1986721", "revid": "93436", "url": "https://it.wikipedia.org/wiki?curid=1986721", "title": "Cultura di Kiev", "text": "La cultura di Kiev \u00e8 una cultura archeologica databile dal III al V secolo che prende il nome dalla citt\u00e0 di Kiev, capitale ucraina.\nDescrizione.\nGli studiosi concordano sul fatto che questa cultura possa essere la prima cultura archeologica slava identificabile. Fu contemporanea della cultura di \u010cernjachov, che viene identificata con il multietnico regno gotico (Oium) stabilitosi in Ucraina sud-occidentale tra il II secolo e l'invasione unnica del tardo IV secolo. La cultura di Kiev si trovava poco a nord di quella di \u010cernjachov. Lo storico goto Giordane cita la sottomissione degli Slavi ai Goti nell'opera \"De origine actibusque Getarum\": il posizionamento geografico della cultura di Kiev (che si sovrappone a quella di \u010cernjachov) coincide esattamente con la descrizione che Giordane fa degli Slavi.\nGli insediamenti sono stati ritrovati per la maggior parte lungo le sponde del fiume, spesso su alte colline. Le abitazioni sono quasi tutte semiinterrate (un genere comune tra le culture slave e simile alle prime case germaniche o celtiche), spesso quadrate (di circa quattro metri di lato), con un'apertura in un angolo. Molti villaggi sono composti di una sola manciata di case. Esistono poche prove della divisione del lavoro, nonostante in un caso un villaggio \u00e8 stata trovata una casa in cui si preparavano sottili strisce usate per la costruzione di pettini. Questo villaggio si trovava nei pressi della cultura di \u010cernjachov.\nLa cultura di Kiev scomparve con l'invasione degli Unni, e dopo un periodo di instabilit\u00e0 politica in Europa, i discendenti Slavi di questo popolo vi si ristabilirono nel VI secolo. Esiste, comunque, un sostanziale disaccordo nella comunit\u00e0 scientifica circa l'identificazione dei predecessori della cultura di Kiev. Secondo alcuni storici ed archeologi sarebbe da far risalire direttamente alla cultura di Milograd, altri dalla cultura di \u010cernoles (i contadini della Scizia citati da Erodoto) attraverso la cultura di Zarubynci. Altri ancora (soprattutto polacchi) affermano che discenda dalla cultura di Przeworsk e da quella di Zarubynci."}
{"id": "1986724", "revid": "121837", "url": "https://it.wikipedia.org/wiki?curid=1986724", "title": "Cebalrai", "text": ""}
{"id": "1986725", "revid": "287204", "url": "https://it.wikipedia.org/wiki?curid=1986725", "title": "Khalilabad", "text": " \nKhalilabad \u00e8 una suddivisione dell'India, classificata come \"municipal board\", di 39.814 abitanti, capoluogo del distretto di Sant Kabir Nagar, nello stato federato dell'Uttar Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 46' 30 N e 83\u00b0 4' 25 E e ha un'altitudine di 68 .\nSociet\u00e0.\nEvoluzione demografica.\nAl censimento del 2001 la popolazione di Khalilabad assommava a 39.814 persone, delle quali 21.067 maschi e 18.747 femmine. I bambini di et\u00e0 inferiore o uguale ai sei anni assommavano a 6.326, dei quali 3.343 maschi e 2.983 femmine. Infine, coloro che erano in grado di saper almeno leggere e scrivere erano 26.017, dei quali 15.321 maschi e 10.696 femmine."}
{"id": "1986729", "revid": "110236", "url": "https://it.wikipedia.org/wiki?curid=1986729", "title": "Circuito del Montjuich", "text": ""}
{"id": "1986757", "revid": "287204", "url": "https://it.wikipedia.org/wiki?curid=1986757", "title": "Gyanpur", "text": " \nGyanpur \u00e8 una suddivisione dell'India, classificata come \"nagar panchayat\", di 12.056 abitanti, capoluogo del distretto di Sant Ravidas Nagar, nello stato federato dell'Uttar Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 21' 0 N e 82\u00b0 28' 0 E e ha un'altitudine di 80 .\nSociet\u00e0.\nEvoluzione demografica.\nAl censimento del 2001 la popolazione di Gyanpur assommava a 12.056 persone, delle quali 6.493 maschi e 5.563 femmine. I bambini di et\u00e0 inferiore o uguale ai sei anni assommavano a 1.856, dei quali 1.003 maschi e 853 femmine. Infine, coloro che erano in grado di saper almeno leggere e scrivere erano 7.897, dei quali 4.705 maschi e 3.192 femmine."}
{"id": "1986777", "revid": "3831", "url": "https://it.wikipedia.org/wiki?curid=1986777", "title": "Aziende autonome", "text": ""}
{"id": "1986778", "revid": "793215", "url": "https://it.wikipedia.org/wiki?curid=1986778", "title": "Marzio Carafa", "text": "Assieme a suo fratello Marino Carafa e al vescovo Giovanni Battista de Bellis ebbe un ruolo determinante nella ricostruzione di Cerreto Sannita \"ex novo\" a seguito del terremoto del 5 giugno 1688.\nBiografia.\nNato da Diomede V e Antonia Caracciolo, Marzio fu letterato e uomo d'armi, cavaliere del Toson d'Oro e Grande di Spagna. Combatt\u00e9 nelle rivolte di Messina del 1674 e coltiv\u00f2 gli studi.\nNel 1671 ricevette regalmente il vicer\u00e9 del Carpio nel suo casino alla \"Starza\" di Maddaloni, dove sul gran portone fu posta un'iscrizione di Matteo Egizio: \"Amicis - et ne paucis pateat - etiam si fictis\" (aperto per gli amici e, perch\u00e9 non lo sia per pochi, anche per quelli falsi).\nSpos\u00f2 Emilia Carafa dei duchi d'Andria, che gli diede otto femmine e tre maschi fra cui Carlo, il suo successore.\nMarzio Carafa ebbe un ruolo decisivo nella ricostruzione di Cerreto Sannita, capoluogo della contea superiore dei Carafa, dopo il terremoto del 5 giugno 1688. Arrivata la notizia del disastro a Napoli, egli invi\u00f2 a Cerreto medici, viveri e nettovaglie.\nIl conte Marzio Carafa e suo fratello Marino indussero i cittadini a non ricostruire le proprie case dove era il vecchio abitato, e con la consulenza di pi\u00f9 periti ingegneri decisero di ricostruire il paese pi\u00f9 a valle, su di un terreno maggiormente stabile e secondo un progetto redatto dal \"regio ingegnere\" Giovanni Battista Manni.\nI motivi di questa scelta, secondo il Mazzacane, non scaturirebbero da un gesto lungimirante del feudatario nei confronti dei suoi sudditi, ma, invece, da una convenienza economica dato che le sole imposte ricavate dall'industria dei panni lana fornivano direttamente ai conti Carafa oltre 10.000 ducati l'anno, pari a circa tre milioni di euro.\nIl conte Carafa, inoltre, contrasse un prestito di tremila ducati con il locale Monte di Piet\u00e0 perch\u00e9 \"a causa de' cittadini remasti senza alcun havere, e per non vederli patire nella Campagna [...] dispose provvedere per detti suoi poveri vassali\" con l'edificazione di pi\u00f9 case costituite da una o due stanze e da vendere a chi ne avesse fatto richiesta, proporzionalmente ai propri averi e ad un prezzo che andava dai 50 ai 184 ducati, da pagare entro quattro anni con l'interesse del 6%.\nIl nuovo abitato fu costruito occupando diversi suoli di propriet\u00e0 privata fra cui quelli di maggiore estensione erano quelli di propriet\u00e0 del Barone Pietro Petronzi e del dr. Emilio Magnati.\nMor\u00ec di gotta il 6 luglio 1703.\nA Marzio Carafa \u00e8 intitolato l'Istituto di Istruzione Superiore di Cerreto Sannita."}
{"id": "1986781", "revid": "1226848", "url": "https://it.wikipedia.org/wiki?curid=1986781", "title": "Chiesa di San Nicola (Giugliano in Campania)", "text": "La chiesa di San Nicola \u00e8 un luogo di culto cattolico di Giugliano in Campania. Si eleva sul Corso Campano, asse viario principale della citt\u00e0, al limite orientale del centro storico.\nStoria.\nDi una cappella dedicata a San Nicola si hanno notizie dal XIII secolo, tuttavia la pianta della chiesa richiama un modello diffuso a Napoli nel XIV secolo, con vasta aula unica ed abside rettangolare coperto da una volta.\nIl campanile fu ricostruito nell'attuale posizione in stile neorinascimentale alla fine del XIX secolo, nell'ambito delle sistemazioni urbanistiche che portarono all'allargamento del Corso Campano, e alla realizzazione della linea tramviaria.\nLa chiesa.\nLa facciata, dalle linee architettoniche molto sobrie, \u00e8 ascrivibile al XIX secolo o alla fine del XVIII.\nIl portale in marmo, composto nel Seicento con marmi antichi di riuso, immette in un'ariosa navata coperta da un pregevole soffitto ligneo a cassettoni, aperta sul presbiterio (affreschi e altare in marmi policromi del XVIII secolo) da un alto arco trionfale a tutto sesto.\nDa segnalare a sinistra dell'ingresso una pregevole lastra tombale del XVI secolo, con in rilievo la figura del giacente incorniciata dall'iscrizione e da figure allegoriche; purtroppo l'opera \u00e8 difficilmente leggibile perch\u00e9 sistemata, in maniera del tutto inopportuna, addossata al muro in posizione orizzontale.\nDa qualche anno \u00e8 stato aggiunto un portone di bronzo."}
{"id": "1986783", "revid": "212348", "url": "https://it.wikipedia.org/wiki?curid=1986783", "title": "Marco Pedretti (cantante)", "text": ""}
{"id": "1986784", "revid": "287204", "url": "https://it.wikipedia.org/wiki?curid=1986784", "title": "Ponte di Voejkov", "text": "Il ponte di Voejkov (traslitterato anche Woeikoff) \u00e8 una figura altopressoria che si instaura per unione di due anticicloni, in genere parte dall'anticiclone subtropicale, formando la bolla di alta pressione sulla penisola scandinava, SCAND + e prosegue con l'aggancio di quello azzorriano, formando cos\u00ec un blocco alle perturbazioni atlantiche. Prende il nome dallo scienziato russo Aleksandr Ivanovi\u010d Voejkov (in russo cirillico \u0410\u043b\u0435\u043a\u0441\u0430\u043d\u0434\u0440 \u0418\u0432\u0430\u043d\u043e\u0432\u0438\u0447 \u0412\u043e\u0435\u0439\u043a\u043e\u0432).\nFormazione.\nLa formazione del ponte generalmente avviene per dislocazione dell'Anticiclone delle Azzorre e di quello russo-siberiano, che si estendono in direzioni convergenti sino a tangersi, formando cos\u00ec una lingua anticiclonica che a ovest blocca il flusso Atlantico, ed inoltre \u201cseziona\u201d le perturbazioni polari in due rami.\nEffetti.\nQuesta figura meteorologica pone effetti in qualunque stagione, tuttavia \u00e8 in inverno che quasi sempre riesce a crearsi, incidendo in modo considerevole sull'aspetto meteorologico europeo. Infatti, il blocco alle perturbazioni atlantiche e la divisione delle perturbazioni polari, fanno s\u00ec che la fascia occidentale europea (Italia inclusa) venga colpita da gelidi venti con spesso precipitazioni nevose a quote basse. In Italia \u00e8 condizione ideale per nevicate a quote bassissime tra l'Adriatico ed il meridione."}
{"id": "1986785", "revid": "729019", "url": "https://it.wikipedia.org/wiki?curid=1986785", "title": "Stazione di Roma Aurelia", "text": "La stazione di Roma Aurelia \u00e8 una stazione ferroviaria di Roma, ubicata lungo la ferrovia Tirrenica.\nStoria.\nLa costruzione ha avuto inizio negli anni trenta, in forme diverse e in posizione diversa dall'attuale. \u00c8 stata oggetto di una ristrutturazione dal 1985, e si nota ancora la vecchia struttura posta a pochi metri pi\u00f9 a nord dell'attuale.\nStrutture e impianti.\nLa stazione dispone di un fabbricato viaggiatori \"chiuso al servizio viaggiatori\" che ospita le banchine e i servizi igienici. \u00c8 dotata di 4 binari passanti utilizzati per il servizio viaggiatori.\nMovimento.\nPresso la stazione effettuano fermata i treni regionali della relazione FL5 svolti da Trenitalia nell'ambito del contratto di servizio stipulato con la Regione Lazio.\nServizi.\nLa stazione dispone di:"}
{"id": "1986789", "revid": "767487", "url": "https://it.wikipedia.org/wiki?curid=1986789", "title": "Guglielmo Giovannini", "text": "Carriera.\nGiocatore.\nTerzino, inizi\u00f2 la carriera come terzino titolare nel Bologna di Renato Dall'Ara nel campionato 1946-1947 fino al 1957-1958 disputando 297 partite in totale di cui 253, con 2 reti, in Serie A.\nNel 1948 partecip\u00f2 ai Giochi olimpici di Londra disputando 2 partite in Nazionale.\nAllenatore.\nNel 1959 ottenne a Coverciano la qualifica di allenatore professionista di prima categoria.\nNell'annata 1959-1960 allen\u00f2 e gioc\u00f2 nella Maceratese in Serie C, dove un grave infortunio gli fece terminare la sua carriera calcistica.\nDivenne poi allenatore a San Marino per un paio d'anni insegnando anche educazione fisica nella scuola della Repubblica del Titano.\nNel 1962 entr\u00f2 a far parte degli istruttori della FIGC rivestendo la carica di docente di tecnica calcistica in occasione dei corsi di abilitazione ad allenatore.\nDal 1976 accett\u00f2 di ricoprire l'incarico di selezionatore tecnico della Lega Nazionale di Serie C, ruolo che ha svolto fino al 1990, anno della sua morte."}
{"id": "1986790", "revid": "287204", "url": "https://it.wikipedia.org/wiki?curid=1986790", "title": "American Basketball League (1925-1953)", "text": "LAmerican Basketball League (abbreviata in ABL) fu una lega professionistica di pallacanestro fondata nel 1925, tra le prime e pi\u00f9 importanti degli Stati Uniti.\nStoria.\nPrime stagioni (1925-1931).\nL'ABL nacque nell'autunno 1925 grazie all'idea di George Preston Marshall, George Halas e Joseph Carr (tre massimi dirigenti della National Football League dell'epoca), che diedero vita al primo campionato professionistico, cui partecipavano squadre delle grandi citt\u00e0 degli Stati Uniti d'America orientali. Primo presidente fu proprio Carr.\nIn una fase ancora in fase di sviluppo e di miglioramento delle regole del gioco, la ABL decise di adottare un regolamento preciso e uniforme, a differenza di quanto accadeva nel resto degli Stati Uniti. Venne cos\u00ec impedito il palleggio a due mani; fu introdotta una regolamentazione contrattuale dei giocatori; venne reso obbligatorio l'uso del tabellone dietro i canestri; fu adottata la regola dei tre secondi; le squadre vennero inoltre obbligate a ingaggiare almeno due \"rookie\".\nNelle prime sei edizioni, dominate dai Cleveland Rosenblums e dai Brooklyn Celtics (che lasciarono la vittoria solamente ai Brooklyn Visitations nel 1930-1931), il campionato venne suddiviso in due fasi: la vincente della prima sfidava la vincente della seconda, nella serie finale che veniva chiamata \"World Series\" e attribuiva ai vincitori il titolo di \"campione del mondo\".\nCon la crisi della grande depressione, il presidente John O'Brien (che nel 1928 era subentrato a Joseph Carr alla guida della lega) decise la sospensione del campionato al termine della stagione 1930-1931.\nLa ripresa (1933-1946).\nL'American Basketball League torn\u00f2 a essere operativa nel 1933. O'Brien riorganizz\u00f2 il campionato, cui si iscrissero squadre dell'area newyorkese. Fu il periodo del dominio dei Philadelphia Sphas, squadra di origine ebraica che vinse 7 titoli tra le stagioni 1933-1934 e 1944-1945. Fino al 1946 vinsero anche i Brooklyn Visitations, i Jersey Reds, i New York Jewels, i Wilmington Bombers e i Baltimore Bullets.\nCon la nascita della Basketball Association of America (la BAA, che sarebbe divenuta la futura NBA) nel 1946-1947, l'ABL perse il ruolo predominante nella Costa Est statunitense e i giocatori pi\u00f9 forti si trasferirono nelle squadre di BAA.\nIl declino (1946-1953).\nLa seconda guerra mondiale contribu\u00ec alla crisi dell'ABL; nel periodo bellico il numero di squadre diminu\u00ec sensibilmente. Nella fase post-bellica i Wilkes-Barre Barons furono i padroni della lega vincendo tre titoli, contrastati dai Scranton Miners che conquistarono il successo nel 1949-1950 e 1950-1951. Proprio in quegli anni fecero la loro comparsa anche squadre composte da giocatori neri, in un campionato giocato fino ad allora esclusivamente da giocatori bianchi.\nLa stagione 1952-1953 fu l'ultima nella storia della ABL; vinsero il titolo i Manchester British-Americans. Proprio durante quella stagione sorsero dei contrasti tra i proprietari delle squadre. Il motivo scatenante fu il fatto che i Jersey City Titans avevano ingaggiato Alex Groza, Sherman White e Ralph Beard, mentre gli Elmira Colonels avevano messo sotto contratto Bill Spivey. Ci\u00f2 che accomunava i quattro giocatori era l'essere stati coinvolti nello scandalo delle partite truccate nel 1951; i primi tre erano stati inoltre esclusi a vita dalla NBA. Alcuni dei proprietari volevano pertanto escludere dal campionato i giocatori implicati nello scandalo, altri si opponevano invece all'esclusione. Nel frattempo i Middletown Guards e i Glens Falls-Saratoga lasciarono la lega tra il gennaio e il febbraio 1953.\nUn altro momento di crisi fu quello dei playoff. I Manchester British Americans, dopo aver vinto in gara-1 di semifinale contro gli Scranton Miners, vennero sconfitti in gara-2. Tuttavia non accettarono la sconfitta, accusando Scranton di aver schierato Perry Del Purgatorio, giocatore che fino ad allora non aveva disputato alcun incontro stagionale poich\u00e9 impegnato nell'esercito. John O'Brien inizialmente si schier\u00f2 dalla parte dei Miners, ma cambi\u00f2 poi opinione appoggiando la protesta dei British Americans. A quel punto anche gli Scranton Miners abbandonarono la lega. I British Americans vinsero il titolo, ma quella fu l'ultima stagione organizzata dalla American Basketball League."}
{"id": "1986791", "revid": "74801", "url": "https://it.wikipedia.org/wiki?curid=1986791", "title": "Cristina Elisabetta di Anhalt-Bernburg", "text": "Era figlia di Vittorio Federico di Anhalt-Bernburg, principe di Anhalt-Bernburg dal 1721 al 1765, e della seconda moglie Albertina di Brandeburgo-Schwedt.\nVenne data in sposa ad Augusto II di Schwarzburg-Sondershausen, principe di Schwarzburg-Sondershausen; il matrimonio venne celebrato a Bernburg il 27 aprile 1762 e sanciva un ulteriore legame tra gli Ascanidi e i Schwarzburg, gi\u00e0 uniti in precedenti matrimoni.\nCristina Elisabetta diede alla luce sei figli:"}
{"id": "1986793", "revid": "287204", "url": "https://it.wikipedia.org/wiki?curid=1986793", "title": "Rampur", "text": " \nRampur \u00e8 una suddivisione dell'India, classificata come \"municipal board\", di 281.549 abitanti, capoluogo del distretto di Rampur, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 28\u00b0 49' 0 N e 79\u00b0 1' 60 E e ha un'altitudine di 178 .\nSociet\u00e0.\nEvoluzione demografica.\nAl censimento del 2001 la popolazione di Rampur assommava a 281.549 persone, delle quali 146.621 maschi e 134.928 femmine. I bambini di et\u00e0 inferiore o uguale ai sei anni assommavano a 39.017, dei quali 20.264 maschi e 18.753 femmine. Infine, coloro che erano in grado di saper almeno leggere e scrivere erano 137.757, dei quali 77.254 maschi e 60.503 femmine."}
{"id": "1986803", "revid": "767487", "url": "https://it.wikipedia.org/wiki?curid=1986803", "title": "Typhloesus wellsi", "text": "Il tifloeso (Typhloesus wellsi) \u00e8 un enigmatico animale estinto, vissuto nel Carbonifero medio (circa 300 milioni di anni fa). I suoi resti fossili sono stati ritrovati nel lagerst\u00e4tte di Bear Gulch, in Montana.\nDescrizione.\nLa forma di questo animale lungo circa sette centimetri richiamava stranamente quella di un sottomarino: il corpo era allungato e affusolato, con una parte anteriore smussata e sprovvista di una qualunque struttura riconoscibile. Un'ampia pinna posteriore costituiva la coda, e veniva usata dall'animale per spostarsi attraverso l'acqua. La caratteristica pi\u00f9 saliente del tifloeso era per\u00f2 costituita dal voluminoso intestino cieco (il nome \"Typhloesus\" deriva dal greco e significa pi\u00f9 o meno \u201cintestino cieco\u201d). Sul corpo non erano presenti altre strutture degne di nota, e quella che potrebbe essere indicata come la testa era sprovvista di occhi (almeno sul fossile rinvenuto).\nScoperta e classificazione.\nRinvenuto e descritto da Melton e Scott nel 1973, il fossile di questo animale non venne compreso fino al 1990, quando Simon Conway Morris riscontr\u00f2 diverse caratteristiche uniche. L'intestino cieco, ad esempio, pone un problema di non facile soluzione per la biologia di questo animale: un sistema digerente di questo tipo \u00e8 tipico di organismi come gli cnidari o i platelminti (tutti animali a ridotte capacit\u00e0 motorie), e non si accorda con una forma idrodinamica come quella del tifloeso. La forma del corpo \u00e8 molto simile a quella di un cordato primitivo, ma Conway Morris non riscontr\u00f2 nessuna delle caratteristiche di questo phylum: notocorda, branchie e miotomi sono infatti assenti nel reperto fossile. Ancora oggi questo organismo \u00e8 considerato uno dei numerosi enigmi del Paleozoico, cos\u00ec come \"Tullimonstrum\", anch'esso del Carbonifero.\nIl mistero dei conodonti.\nLa maggior parte degli esemplari di tifloeso sinora rinvenuti conserva all'interno della cavit\u00e0 intestinale numerosi conodonti; questo fatto comporta un vero e proprio enigma: nel giacimento di Bear Gulch, infatti, non esistono animali che possedevano conodonti. Se il tifloeso predava animali conodonti (come i fossili sembrerebbero indicare), secondo Conway Morris ci\u00f2 violerebbe una legge basilare della natura: le prede dovrebbero essere in numero maggiore dei predatori, o quantomeno dovrebbero essere presenti nello stesso giacimento. Eppure a Bear Gulch vi sono oltre 50 esemplari di tifloeso e nessun animale conodonte."}
{"id": "1986812", "revid": "124337460", "url": "https://it.wikipedia.org/wiki?curid=1986812", "title": "Ace Ventura (serie animata)", "text": "Ace Ventura (\"Ace Ventura: Pet Detective\") \u00e8 una serie televisiva a cartoni animati basata sul film \"Ace Ventura - L'acchiappanimali\" dell'omonimo protagonista. I primi episodi sono stati trasmessi per la prima volta in Italia su Rete 4.\nLa sigla Ace Ventura \u00e8 cantata da Cristina D'Avena.\nCrossover con The Mask.\nNell'episodio \"Viaggio in maschera\" appare il protagonista della serie animata \"The Mask\". Ace Ventura \u00e8 apparso nell'ultimo episodio della stessa serie."}
{"id": "1986813", "revid": "1410376", "url": "https://it.wikipedia.org/wiki?curid=1986813", "title": "Serie A (baseball)", "text": "La Serie A \u00e8 il massimo campionato italiano di baseball.\nStoria.\nNel 2007 la federazione italiana Baseball Softball ha deliberato la modifica della denominazione da Serie A1 (categoria attiva dal 1948) in Italian Baseball League (IBL). Questo in vista dell'attuazione del professionismo e del sistema delle franchigie. Questa modifica \u00e8 stata attuata dal campionato Italian Baseball League 2010.\nNel 2010 la IBL ha effettuato il primo passo verso il professionismo introducendo il cosiddetto \"sistema a franchigia\" che non prevede retrocessioni ma l'assegnazione del primo titolo di campione d'Italia di baseball professionistico, la Italian Baseball League 2010. Otto squadre strutturate \"a franchigia\" con una squadra in I divisione e l'altra in II divisione. Le due squadre di ogni franchigia potranno scambiarsi i giocatori liberamente durante la stagione.\nLe otto societ\u00e0 della IBL, nello scegliere la societ\u00e0 da affiliare alla franchigia, si sono prevalentemente rivolte a squadre di \"Serie B\" (solo tre team, Verona, Riccione e Latina nel 2009 avevano militato in A2), pertanto il campionato nazionale dilettantistico di serie A federale, che assegna anch'esso uno scudetto e non prevede quindi promozioni in IBL, ha assunto una maggiore rilevanza, stante che molte squadre della A2 2009 hanno rifiutato l'invito delle otto big per schierarsi ai nastri nella nuova serie A.\nNel 2018 la denominazione \u00e8 stata cambiata nuovamente in Serie A1 con la reintroduzione delle promozioni e retrocessioni.\nA partire dal 2020 la formula avrebbe dovuto passare da 8 a 12 partecipanti. Nel 2020, per effetto dei ripescaggi e delle mancate iscrizioni, il campionato \u00e8 stato a 6 squadre senza retrocessioni, in modo da raggiungere i 12 partecipanti nell'anno 2021.\nNel 2021 viene introdotta la Serie A, che riunisce le precedenti Serie A1 e Serie A2. Le squadre partecipanti sono 33 (divise in 8 gironi), le cui 8 vincitrici andranno a giocarsi lo scudetto, mentre le restanti 25 lotteranno per evitare di rientrare nelle 5 retrocesse in B."}
{"id": "1986818", "revid": "253269", "url": "https://it.wikipedia.org/wiki?curid=1986818", "title": "Eileen Davidson", "text": "Carriera.\n\u00c8 nota al pubblico televisivo per il ruolo di Ashley Abbott nelle soap opera \"Febbre d'amore\" (\"The Young and the Restless\"; 1982-1988, 1999-2007, 2008-2012) e \"Beautiful\" (\"The Bold and the Beautiful\"; 2007-2008). Sempre nel campo delle soap opera ha interpretato il ruolo di Kelly Capwell dal 1992 al 1993 in \"Santa Barbara\" e il ruolo di Kristen Blake dal 1993 al 1998 ne \"I giorni della nostra vita\"\nHa ricevuto due nomination all'Emmy Award (1998 e 2003). Negli anni ottanta ha preso parte ad alcuni film, come \"Non entrate in quel collegio\" (1983) e \"Citt\u00e0 selvaggia\" (1989).\nRiconoscimenti.\nEmmy Awards.\nNomination:\nSoap Opera Digest Awards.\nNomination:"}
{"id": "1986819", "revid": "287204", "url": "https://it.wikipedia.org/wiki?curid=1986819", "title": "Mahrajganj", "text": "Mahrajganj \u00e8 una suddivisione dell'India, classificata come \"municipal board\", di 26.272 abitanti, capoluogo del distretto di Maharajganj, nello stato federato dell'Uttar Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 27\u00b0 7' 60 N e 83\u00b0 34' 0 E e ha un'altitudine di 88 .\nSociet\u00e0.\nEvoluzione demografica.\nAl censimento del 2001 la popolazione di Mahrajganj assommava a 26.272 persone, delle quali 13.824 maschi e 12.448 femmine. I bambini di et\u00e0 inferiore o uguale ai sei anni assommavano a 4.661, dei quali 2.427 maschi e 2.234 femmine. Infine, coloro che erano in grado di saper almeno leggere e scrivere erano 14.779, dei quali 9.201 maschi e 5.578 femmine."}
{"id": "1986830", "revid": "933835", "url": "https://it.wikipedia.org/wiki?curid=1986830", "title": "Luigi Marchesi (disambigua)", "text": ""}
{"id": "1986837", "revid": "2171879", "url": "https://it.wikipedia.org/wiki?curid=1986837", "title": "Enrico Marone Cinzano", "text": " Figlio di Alberto Marone e di Paola Cinzano, ultima erede della famiglia fondatrice dell'omonima casa produttrice di liquori, porter\u00e0 a vita entrambi i cognomi dei genitori.\nBiografia.\nArruolato volontario nell Regio Esercito allo scoppio della Prima guerra mondiale, si conged\u00f2 con il grado di sottotenente.\nFu a capo della Cinzano e presidente della squadra di calcio del Torino dal 1924 al 1928; durante la sua presidenza fu edificato lo Stadio Filadelfia.\nSi \u00e8 sposato due volte, di cui la seconda con Maria Cristina di Borbone-Spagna (1911-1996), figlia di Alfonso XIII di Spagna.\nDalla prima moglie, Noem\u00ed Rosa de Alcorta y Garc\u00eda-Mansilla, ebbe Rosa Anna, Consuelo Paola ed Alberto Paolo; dalla seconda Vittoria Eugenia, Giovanna Paola, Maria Teresa e Anna Alessandra."}
{"id": "1986839", "revid": "986213", "url": "https://it.wikipedia.org/wiki?curid=1986839", "title": "Maria Giuseppina di Harrach-Rohrau", "text": "Biografia.\nInfanzia.\nMaria Giuseppina era figlia del Conte Federico Augusto di Harrach-Rohrau, Conte di Thannhausen, Cancelliere di Boemia, e di sua moglie, la Principessa Maria Eleonora del Liechtenstein.\nPrimo matrimonio.\nIl 19 marzo 1744 spos\u00f2 il Principe reggente del Liechtenstein, Giovanni Nepomuceno Carlo. Suo marito mor\u00ec per\u00f2 all'et\u00e0 di 24 anni, dopo soli quattro anni di matrimonio, lasciandola sola con due figli.\nSecondo matrimonio.\nIn seconde nozze, ella spos\u00f2 il Feldmaresciallo Principe Giuseppe Maria di Lobkowicz (8 gennaio 1724 - 5 marzo 1802), il 20 agosto 1760, che divenne reggente del principato dei Lobkowicz alla morte del fratello, deceduto senza eredi il 28 novembre 1752.\nMorte.\nMaria Giuseppina mor\u00ec il 15 febbraio 1788 nel Castello di Roudnice nad Labem, nel locale monastero dei cappuccini."}
{"id": "1986840", "revid": "36426", "url": "https://it.wikipedia.org/wiki?curid=1986840", "title": "Arco di Traiano di Benevento", "text": ""}
{"id": "1986842", "revid": "1442080", "url": "https://it.wikipedia.org/wiki?curid=1986842", "title": "Libodiscus ascitus", "text": "Il libodisco (Libodiscus ascitus) \u00e8 un enigmatico organismo estinto, vissuto circa 350 milioni di anni fa, in prossimit\u00e0 del limite tra Devoniano e Carbonifero. I suoi resti sono stati rinvenuti in Alberta (Canada).\nDescrizione.\nL'aspetto di questo organismo era simile a un fiasco, lungo circa un centimetro e mezzo e ampio poco meno di un centimetro. Ai margini del corpo vi era una serie di placche, o forse di tentacoli appiattiti. A un'estremit\u00e0 un paio di estensioni simili a braccia si connettevano con una sorta di disco con segni concentrici. Il \u201cfiasco\u201d possedeva strutture trasversali dai rilievi prominenti; alcuni di questi erano disposti in modo pi\u00f9 o meno regolare, mentre altri reperti mostrano una distribuzione marcatamente irregolare. Su quello che appare come la parete interna del fiasco, infine, erano presenti striature molto vicine l'una all'altra.\nAffinit\u00e0.\nLe affinit\u00e0 di questo organismo sono del tutto ipotetiche: non vi \u00e8 alcuna certezza di parentele con metazoi, piante o qualunque altro organismo vivente o estinto. Il disco, in ogni caso, \u00e8 simile a una notevole quantit\u00e0 di fossili discoidali precedentemente attribuiti agli idrozoi. \nBibliografia.\nS. Conway Morris, L. E. Savoy, A. G. Harris (1990) - \"An enigmatic organism from the 'Exshaw' Formation (Devonian-Carboniferous)\", Alberta, Canada. Lethaia, Volume 24 Issue 2, Pages 139 - 152."}
{"id": "1986846", "revid": "380453", "url": "https://it.wikipedia.org/wiki?curid=1986846", "title": "European Champions League 2007-2008 (pallavolo maschile)", "text": "La Indesit European Champions League 2007-2008 \u00e8 stata la 49\u00aa edizione del massimo torneo pallavolistico europeo, organizzato dalla Conf\u00e9d\u00e9ration Europ\u00e9enne de Volleyball (CEV).\nIl torneo ha preso il via il 16 ottobre 2007 con la prima giornata della fase a gironi e si \u00e8 conclusa il 30 marzo 2008 con la disputa della Final Four a \u0141\u00f3d\u017a ().\nSistema di qualificazione.\nAll'edizione del 2007-2008 hanno preso parte 24 squadre provenienti dalle 54 federazioni affiliate alla CEV. Per ogni federazione ha partecipato un certo numero di club a seconda della Ranking List aggiornata annualmente; federazioni con un coefficiente maggiore hanno avuto pi\u00f9 club rispetto a quelle con un punteggio minore. Il massimo di compagini per ogni nazione \u00e8 di tre, privilegio riservato per questa edizione all'Italia e alla Grecia. Con questo metodo sono state scelte 23 formazioni, mentre l'ultima \u00e8 stata inserita tramite \"wild card\" a discrezione della CEV.\nDi seguito \u00e8 riportato lo schema di qualificazione (su base Ranking List 2007):\nLa \"wild card\" \u00e8 stata assegnata alla Slovenia.\nFormula.\nLe 24 squadre sono divise in 6 gironi.\nLa prima e la seconda classificate di ogni gruppo si qualificano per i Playoff a 12.\nSe la squadra che organizza la Final Four \u00e8 compresa tra le prime due del girone essa viene automaticamente qualificata per le fasi finali e il suo posto nei Playoff a 12 viene assegnato alla migliore terza classificata. Le altre quattro migliori terze squadre accedono invece al Challenge Round della Coppa CEV.\nLe 12 squadre qualificate si affrontano in gare di andata e ritorno, dalle quali escono le qualificate ai Playoff a 6, le quali si affrontano nuovamente con gare di andata e ritorno. Le restanti 3 formazioni raggiungono la squadra di casa e si contendono il titolo nella classica formula della Final Four.\nFinal Four.\nLa Final Four si \u00e8 disputata al \"Hala MOSiR\" di \u0141\u00f3d\u017a ().\nLe semifinali si sono giocate sabato 29 marzo, mentre la finale 3\u00ba/4\u00ba posto e la finalissima si sono giocate domenica 30 marzo."}
{"id": "1986847", "revid": "22356", "url": "https://it.wikipedia.org/wiki?curid=1986847", "title": "Vetustovermis planus", "text": "Il vetustoverme (Vetustovermis planus)(=vecchio verme piano) \u00e8 un enigmatico animale estinto, vissuto nel Cambriano inferiore e medio (520 \u2013 505 milioni di anni fa). I suoi resti sono stati scoperti per la prima volta in Australia meridionale, ma in seguito sono stati rinvenuti anche nel famoso giacimento di Maotianshan (Cina).\nDescrizione.\nI fossili mostrano un organismo vermiforme, di lunghezza compresa tra 1,5 e 10 centimetri (in media 5-6 centimetri). La regione del tronco era ovoidale e possedeva una cinquantina di segmenti laterali e flessibili; queste strutture non trovano alcun riscontro con nessun organismo noto. Il vetustoverme possedeva anche una sorta di grande \u201cpiede\u201d muscoloso, mentre la testa era dotata di due occhi posti su peduncoli e un paio di tentacoli allungati. La parte superiore del corpo, interpretata come un mantello, era ricoperta da una serie sparsa di spine lungo il dorso, mentre le branchie erano direzionate verso il basso. L'intestino era a forma di tubo e percorreva l'intero corpo dell'animale.\nPossibili affinit\u00e0.\nIl vetustoverme venne descritto originariamente come un anellide; in seguito, ulteriori studi portarono alla conclusione che questo animale fosse un artropode. I ritrovamenti avvenuti in Cina, per\u00f2, gettano pesanti dubbi riguardo a questa assegnazione. Alcune caratteristiche dell'organismo farebbero supporre una parentela con i molluschi e precisamente al gruppo dei cefalopodi nectocaridi, ma gli stessi caratteri vengono riscontrati negli odierni platelminti, nemertini e anellidi. La classificazione del vetustoverme rimane pertanto incerta; questo animale potrebbe non appartenere ad alcun phylum conosciuto."}
{"id": "1986856", "revid": "1543377", "url": "https://it.wikipedia.org/wiki?curid=1986856", "title": "Tommotia", "text": "La tommotia (gen. Tommotia) \u00e8 un animale estinto, forse appartenente ai molluschi, vissuto nel Cambriano inferiore (Tommotiano, circa 530 milioni di anni fa). Resti fossili molto incompleti sono comuni in giacimenti di gran parte del mondo, ma di recente sono stati ritrovati esemplari pi\u00f9 completi che ne hanno permesso una ricostruzione.\nDescrizione.\nGeneralmente, della tommotia venivano ritrovati soltanto piccoli fossili lunghi alcuni millimetri, a forma di conchiglia conica. Queste scleriti, tipiche della cosiddetta \u201cpiccola fauna dura\u201d, fecero supporre ai paleontologi di ritrovarsi di fronte a un minuscolo mollusco cefalopode, o forse gasteropode. Alcuni ritrovamenti pi\u00f9 recenti e completi hanno dimostrato che queste conchiglie rappresentavano solo l'estremit\u00e0 posteriore di un animale a corpo molle lungo circa otto centimetri, vagamente simile agli attuali chitoni (Polyplacophora). Il corpo della tommotia era lungo e basso, ricoperto da una sorta di mantello a protezione dell'intero animale, costituito da strutture disposte una accanto all'altra. I fossili denominati \"Camanella\" potrebbero rappresentare un altro tipo di sclerite appartenente al medesimo animale.\nClassificazione.\nLa tommotia \u00e8 considerata un mollusco dalla maggior parte dei paleontologi; il gruppo al quale appartiene, i Mitrosagophora, \u00e8 completamente estinto. Alcuni studiosi, in ogni caso, non sono d'accordo con questa classificazione e preferiscono identificare la tommotia come un parente dei brachiopodi, organismi dotati di conchiglia e ancorati al fondale marino tramite un corto peduncolo. Tra le specie pi\u00f9 note di tommotia, da ricordare Tommotia admiranda e Tommotia kozlowskae.\nStile di vita.\nProbabilmente la tommotia strisciava lentamente lungo il fondale marino in modo analogo a quello di una lumaca; se effettivamente era un mollusco, \u00e8 probabile che la tommotia avesse una radula, una struttura simile a una raspa dentata con la quale poteva grattare via dal fondale alghe o altro materiale organico.\nIl fossile pi\u00f9 comune del Tommotiano.\nI fossili di tommotia sono talmente comuni tra la \u201cpiccola fauna dura\u201d di inizio Cambriano che hanno finito per dare il nome a un'intera et\u00e0 geologica, il Tommotiano."}
{"id": "1986863", "revid": "1305772", "url": "https://it.wikipedia.org/wiki?curid=1986863", "title": "Sclerite", "text": ""}
{"id": "1986864", "revid": "118507781", "url": "https://it.wikipedia.org/wiki?curid=1986864", "title": "Black Roses (The Rasmus)", "text": "Black Roses \u00e8 il settimo album in studio del gruppo musicale finlandese The Rasmus, pubblicato il 29 settembre 2008 dalla Playground Music Scandinavia.\nDescrizione.\nUscito a tre anni di distanza dal precedente \"Hide from the Sun\", per la realizzazione dell'album il gruppo si \u00e8 avvalso della collaborazione del noto compositore e produttore statunitense Desmond Child. Le registrazioni dell'album sono cominciate a Helsinki il 17 settembre 2007, mentre il titolo del disco \u00e8 stato annunciato due giorni pi\u00f9 tardi, con un'uscita originariamente programmata per il mese di marzo 2008.\nA promuovere \"Black Roses\" sono stati due singoli: il brano d'apertura \"Livin' in a World Without You\" e \"Justify\"."}
{"id": "1986866", "revid": "827882", "url": "https://it.wikipedia.org/wiki?curid=1986866", "title": "L'albero della vita", "text": ""}
{"id": "1986867", "revid": "144796", "url": "https://it.wikipedia.org/wiki?curid=1986867", "title": "Paolina Cristina di Anhalt-Bernburg", "text": ""}
{"id": "1986868", "revid": "767487", "url": "https://it.wikipedia.org/wiki?curid=1986868", "title": "Sclerite (biologia)", "text": "Con il termine sclerite (dal greco \"\u03c3\u03ba\u03bb\u03b7\u03c1\u03cc\u03c2\", che significa \u201cduro\u201d) si usa indicare una parte corporea indurita. Il termine \u00e8 usato in vari settori della biologia per numerose strutture, che includono porzioni indurite delle spugne (spicole) e dell'esoscheletro degli artropodi.\nScleriti negli artropodi.\nNegli artropodi, queste strutture sono costituite dall'incrocio di catene di proteine nella cuticola esterna (un processo noto come sclerotizzazione). Quindi, l'esoscheletro degli artropodi \u00e8 diviso in numerose scleriti, unite da regioni membranose e non sclerotizzate. La forma e la disposizione delle differenti scleriti costituiscono una parte rilevante dei caratteri morfologici usati nella ricostruzione delle relazioni filogenetiche tra le differenti linee evolutive; le scleriti, quindi, permettono la costituzione di una sistematica degli artropodi, soprattutto grazie all'abilit\u00e0 dei sistematici nel riconoscere accuratamente le omologie tra le differenti scleriti, dal momento che queste possono essere perdute, fuse insieme, divise o modificate in qualunque altro modo da una linea evolutiva a un'altra. Ad esempio, la sclerite che forma la mandibola degli insetti varia incredibilmente nella forma tra ordini diversi, ma tutte queste variazioni sono omologhe.\nScleriti del Cambriano.\nUn uso specialistico del termine \u201csclerite\u201d viene utilizzato per descrivere strutture cave di carbonato, solfato o fosfato di calcio presenti sul corpo di numerosi animali del Cambriano inferiore. Questo fossili, noti generalmente con il nome di \u201cpiccola fauna dura\u201d, sembrerebbero rappresentare elementi di un'armatura esterna piuttosto che elementi strutturali interni (come nelle spugne). Queste scleriti si trovavano su una vasta gamma di bizzarri organismi cambriani: tra questi, un animale simile a una spugna noto come \"Chanchelloria\", una forma simile a una lumaca corazzata (\"Wiwaxia\"), un \u201cverme\u201d corazzato appartenente ai lobopodi (\"Microdictyon\"), un altro essere simile a una lumaca con due conchiglie poste alle due estremit\u00e0 (\"Halkieria\") e un probabile mollusco simile agli odierni chitoni (\"Tommotia\").\nScleriti in molluschi attuali?\n\u00c8 stata avanzata l'ipotesi secondo la quale le scleriti di \"Wiwaxia\" sarebbero omologhe alle \"chetae\" degli anellidi (Butterfield, 1990). Inoltre, almeno un odierno mollusco gasteropode abitante dei mari profondi vivente accanto ai bordi di sorgenti idrotermali possiede strutture composte da solfidi di ferro (Bengtson e War\u00e9n, 2003); queste strutture sono molto simili alle scleriti degli animali cambriani, ma probabilmente non sono strutture omologhe."}
{"id": "1986876", "revid": "287204", "url": "https://it.wikipedia.org/wiki?curid=1986876", "title": "Manjhanpur", "text": " \nManjhanpur \u00e8 una suddivisione dell'India, classificata come \"nagar panchayat\", di 14.150 abitanti, capoluogo del distretto di Kaushambi, nello stato federato dell'Uttar Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 31' 60 N e 81\u00b0 22' 60 E e ha un'altitudine di 89 .\nSociet\u00e0.\nEvoluzione demografica.\nAl censimento del 2001 la popolazione di Manjhanpur assommava a 14.150 persone, delle quali 7.522 maschi e 6.628 femmine. I bambini di et\u00e0 inferiore o uguale ai sei anni assommavano a 2.471, dei quali 1.248 maschi e 1.223 femmine. Infine, coloro che erano in grado di saper almeno leggere e scrivere erano 7.722, dei quali 4.835 maschi e 2.887 femmine."}
{"id": "1986880", "revid": "986213", "url": "https://it.wikipedia.org/wiki?curid=1986880", "title": "Ernesto Adalberto d'Harrach", "text": "Biografia.\nErnst Adalbert nacque figlio secondogenito del barone Karl von Harrach e di sua moglie, la nobildonna Maria Elisabeth von Schrattenbach.\nDopo la conclusione degli studi al Collegio dei Gesuiti di K\u00f6niggr\u00e4tz, continu\u00f2 a studiare a Roma. Mentre era ancora studente venne nominato dapprima tesoriere e poi segretario pontificio. All'et\u00e0 di 25 anni venne nominato arcivescovo di Praga dopo la morte del suo predecessore in tale incarico, Jan Lohelius e venne elevato alla porpora cardinalizia nel 1626.\nIncarnava per la propria epoca il modello di ecclesiastico con una solida educazione, energico, rappresentativo dei valori essenziali. La sua visione della riforma generale lo rese vicino agli ambienti ecclesiastici post-riformisti, promuovendo anche l'aumento degli ecclesiastici.\nCon questo proposito, nel 1631 fond\u00f2 il seminario arcivescovile di Praga e nel 1655 istitu\u00ec la Diocesi di Litom\u011b\u0159ice mentre nel 1664 fond\u00f2 quella di Hradec Kr\u00e1lov\u00e9. Fece costruire anche molte chiese e conventi, accogliendo quasi tutti gli ordini religiosi presenti all'epoca nei propri domini con libero accesso.\nNel 1665 venne nominato anche principe vescovo di Trento.\nMor\u00ec a Vienna il 25 ottobre 1667.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1986885", "revid": "256896", "url": "https://it.wikipedia.org/wiki?curid=1986885", "title": "Praecambridium sigillum", "text": "Il precambridio (Praecambridium sigillum) \u00e8 un enigmatico organismo marino appartenente alla cosiddetta fauna di Ediacara, vissuto nel Proterozoico superiore (Ediacarano, circa 545 milioni di anni fa). I suoi resti fossili sono stati ritrovati in Australia, nella zona delle Flinders Ranges.\nDescrizione.\nSimile a un disco allungato, questo organismo possedeva una serie di segmenti ricurvi costituiti forse da lembi carnosi; questi segmenti, di solito in numero di cinque, erano progressivamente pi\u00f9 grandi man mano che procedevano verso la parte anteriore dell'animale. All'interno dell'ellisse che costituiva il corpo, nella parte anteriore era presente una struttura tondeggiante e prominente (il \u201csigillo\u201d dell'epiteto specifico). Il precambridio \u00e8 conosciuto attraverso i fossili di tredici esemplari.\nAffinit\u00e0.\nScoperto negli anni '70, questo organismo non \u00e8 stato attribuito con certezza ad alcun gruppo noto di esseri viventi. \u00c8 possibile che fosse un artropode ancestrale, imparentato alla lontana con i trilobiti, i chelicerati o forse con entrambi i gruppi. L'aspetto \u201cda trilobite\u201d era dato dalla struttura tondeggiante, simile alla glabella dei trilobiti, e dai segmenti ricurvi. \u00c8 possibile, per\u00f2, che questo organismo fosse un rappresentante dei cosiddetti vendobionti, un gruppo di esseri viventi non classificabili come animali, piante o funghi caratteristici del Proterozoico. Un animale a esso simile (\"Vendia sokolovi\") \u00e8 stato rinvenuto in Russia."}
{"id": "1986886", "revid": "287204", "url": "https://it.wikipedia.org/wiki?curid=1986886", "title": "Padrauna", "text": " \nPadrauna, l'antica P\u0101v\u0101, \u00e8 una suddivisione dell'India, classificata come \"municipal board\", di 44.357 abitanti, capoluogo del distretto di Kushinagar, nello stato federato dell'Uttar Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 54' 9 N e 83\u00b0 58' 55 E e ha un'altitudine di 78 .\nSociet\u00e0.\nEvoluzione demografica.\nAl censimento del 2001 la popolazione di Padrauna assommava a 44.357 persone, delle quali 23.271 maschi e 21.086 femmine. I bambini di et\u00e0 inferiore o uguale ai sei anni assommavano a 7.048, dei quali 3.677 maschi e 3.371 femmine. Infine, coloro che erano in grado di saper almeno leggere e scrivere erano 27.515, dei quali 16.155 maschi e 11.360 femmine."}
{"id": "1986889", "revid": "320578", "url": "https://it.wikipedia.org/wiki?curid=1986889", "title": "Pinacoteca e Museo Archeologico Comunale di Gubbio", "text": ""}
{"id": "1986891", "revid": "124123", "url": "https://it.wikipedia.org/wiki?curid=1986891", "title": "Oppiano di Anazarbo", "text": "Biografia.\nA trent'anni circa segu\u00ec il padre nel suo esilio sull'isola di Melite nel mar Adriatico, dove scrisse un poema sulla pesca (\"Halieutica\"), dedicato a Marco Aurelio ed al figlio Commodo.\nOttenne cos\u00ec dall'imperatore il perdono per il padre oltre a una ricompensa. Tornato in patria mor\u00ec durante una pestilenza.\nGli Halieutica.\nIl poema didascalico di Oppiano, di 3506 versi esametri, in cinque libri, \u00e8 cos\u00ec strutturato:\nL'opera fu edita per la prima volta da Aldo Manuzio nel 1517 a cura di Lorenzo Lippi, insieme al poema sulla caccia di Oppiano di Apamea. Una prima traduzione italiana in versi \u00e8 quella del Salvini, pubblicata a Firenze nel 1728."}
{"id": "1986892", "revid": "80339", "url": "https://it.wikipedia.org/wiki?curid=1986892", "title": "Velaio", "text": "Il velaio \u00e8 colui che progetta, realizza e disegna le vele.\nIn realt\u00e0 questo processo, che di per s\u00e9 sembra facile, non lo \u00e8 assolutamente; non lo era nei tempi in cui le barche avevano una sola vela di forma triangolare e non lo \u00e8 adesso in cui dai materiali si pretende il meglio.\nInizialmente il velaio dovr\u00e0 decidere quale tipo di barca la utilizzer\u00e0; infatti se sta per progettare una vela (o set di vele) adatte a barche di grosse dimensioni usate esclusivamente per la crociera avr\u00e0 parametri regolatori completamente differenti rispetto a monotipi da regata.\nNel caso si tratti di una barca da crociera il velaio opter\u00e0 per un taglio pi\u00f9 tranquillo e materiali pi\u00f9 resistenti mentre se si tratta di una barca da regata dovr\u00e0 trovare materiali leggeri e tagli competitivi.\nDopo aver deciso il tipo di barca il velaio progetta il taglio dei ferzi; infatti una vela con ferzi verticali tender\u00e0 a formare una pancia pi\u00f9 pronunciata e allungata verso la testa dell'albero quindi adatta alla navigazione d'altura o comunque alla crociera mentre una vela con ferzi orizzontali o vicini all'orizzontale sar\u00e0 una vela pi\u00f9 tecnica e quindi adatta alla regata.\nIl taglio verr\u00e0 effettuato sul materiale con uno speciale laser che non sfibra il tessuto.\nIl terzo passo \u00e8 quello pi\u00f9 importante consiste nella scelta del materiale. Ad oggi il materiale pi\u00f9 usato per le vele da regata \u00e8 il Mylar misto ad altre fibre mentre quello per le crociere resta inossidabilmente il cotone misto a materiali plastici o tessuti simili.\nDopo aver progettato la vela, tagliato i ferzi e cuciti tra di loro il velaio inizier\u00e0 una serie di collaudi per valutarne la resistenza, l'aerodinamicit\u00e0 ed eventualmente provveder\u00e0 alla stazzatura e alla produzione in serie."}
{"id": "1986893", "revid": "1543377", "url": "https://it.wikipedia.org/wiki?curid=1986893", "title": "Stella al mercurio-manganese", "text": "Le stelle al mercurio-manganese sono un particolare tipo di stella peculiare che presentano una marcata linea spettrale a 398,4 nm a causa dell'assorbimento di mercurio ionizzato.\nSono stelle di classe spettrale B8, B9 o A0 caratterizzate da un'abbondanza di elementi quali fosforo, manganese, gallio, stronzio, ittrio, zirconio, platino, mercurio accompagnata da un campo magnetico debole.\nLa loro rotazione \u00e8 relativamente lenta e di conseguenza l'atmosfera relativamente tranquilla. La prevalenza degli effetti gravitazionali fa precipitare verso l'interno alcune tipologie di atomo e lascia emergere verso la superficie altri tipi sotto la spinta della pressione di radiazione determinando una composizione non omogenea della massa stellare.\nIl prototipo di queste stelle \u00e8 Alpheratz (\u03b1 Andromedae). Le pi\u00f9 luminose tra loro sono elencate nella tabella sottostante."}
{"id": "1986898", "revid": "287204", "url": "https://it.wikipedia.org/wiki?curid=1986898", "title": "Lakhimpur", "text": " \nLakhimpur \u00e8 una suddivisione dell'India, classificata come \"municipal board\", di 120.566 abitanti, capoluogo del distretto di Lakhimpur Kheri, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 27\u00b0 56' 60 N e 80\u00b0 46' 0 E e ha un'altitudine di 146 .\nSociet\u00e0.\nEvoluzione demografica.\nAl censimento del 2001 la popolazione di Lakhimpur assommava a 120.566 persone, delle quali 64.804 maschi e 55.762 femmine. I bambini di et\u00e0 inferiore o uguale ai sei anni assommavano a 15.179, dei quali 8.211 maschi e 6.968 femmine. Infine, coloro che erano in grado di saper almeno leggere e scrivere erano 86.307, dei quali 48.712 maschi e 37.595 femmine."}
{"id": "1986900", "revid": "124123", "url": "https://it.wikipedia.org/wiki?curid=1986900", "title": "Oppiano di Apamea", "text": "Biografia.\nOppiano, nativo di Apamea, sarebbe vissuto durante il regno del dell'imperatore Caracalla. La sua opera, comunque, \u00e8 spesso accreditato al pi\u00f9 famoso in precedenza Oppiano di Corico in Cilicia (l'attuale sud della Turchia) ed \u00e8 possibile che il suo vero nome non fosse Oppiano, anche se divenne noto come tale dalla confusione dei due scrittori.\nOpere.\nAd Oppiano \u00e8 attribuito, nei manoscritti, un poema sulla caccia (\"Cynegetica\"), dedicato a Caracalla, verosimilmente dopo il 211.\nL'opera, di 2144 versi esametri, in quattro libri, inizia, nel libro I , dopo il topico proemio, con la descrizione del cacciatore ideale, della sua attrezzatura e dei cani da caccia. Nel libro II (di vv. 628), il poeta si cimenta con la descrizione di svariati animali cacciabili con il cane: toro, cervo, antilope, gazzella, capra e pecora, elefante, rinoceronte, pantera, gatto, scoiattolo, riccio e toporagno, scimmia). La descrizione continua nel libro III , che si apre con un secondo proemio: leone, leopardo, lince, orso, asino, cavallo, lupo e iena, tigre, cinghiale, porcospino, volpe, giraffa). Infine, nel libro IV , un proemio conclusivo apre la descrizione sulla caccia ai leoni, leopardi, orsi, gazzelle e volpi).\nL'opera ha una sovrabbondanza di similitudini che, spesso, assumono un tono quasi grottesco e risulta, inoltre, incompiuta, arrestandosi dopo alcune informazioni sulla sagacia delle volpi; essa fu edita per la prima volta da Aldo Manuzio nel 1517 a cura di Lorenzo Lippi, insieme all'opera sulla pesca di Oppiano di Anazarbo. Una prima traduzione italiana in versi fu quella del Salvini, pubblicata a Firenze nel 1728.\nSempre a questo Oppiano si deve il poema sulla caccia con il vischio, ossia gli \"Ixeutik\u00e0\", in 3 libri, di cui resta una parafrasi in prosa composta da un certo Eutecnio in et\u00e0 medievale."}
{"id": "1986901", "revid": "320578", "url": "https://it.wikipedia.org/wiki?curid=1986901", "title": "Museo civico di Gubbio", "text": ""}
{"id": "1986903", "revid": "1714743", "url": "https://it.wikipedia.org/wiki?curid=1986903", "title": "Dorotea di Anhalt-Zerbst", "text": "Biografia.\nEra figlia di Rodolfo, principe di Anhalt-Zerbst dal 1603 al 1621, e della sua prima moglie Dorotea Edvige di Brunswick-Wolfenb\u00fcttel.\nVenne data in sposa ad Augusto di Brunswick-L\u00fcneburg, vedovo nel 1623 di Clara Maria di Pomerania, e figlio di Enrico III di Brunswick-L\u00fcneburg, duca di Brunswick-L\u00fcneburg e principe di Dannenberg; il matrimonio venne celebrato a Zerbst il 26 ottobre 1623.\nMor\u00ec nel 1634 e suo marito si rispos\u00f2 l'anno dopo con Elisabetta Sofia di Mecklenburg-G\u00fcstrow dalla quale ebbe altri figli.\nAlla morte di Augusto nel 1666 ereditarono il titolo paterno Rodolfo Augusto e Antonio Ulrico, figli suoi e di Dorotea, che governarono congiuntamente il ducato.\nDiscendenza.\nDiede al marito cinque figli:"}
{"id": "1986904", "revid": "149485", "url": "https://it.wikipedia.org/wiki?curid=1986904", "title": "Referendum sull'elezione a suffragio universale del presidente della Repubblica francese", "text": "Il referendum sull'elezione a suffragio universale del presidente della Repubblica francese si svolse il 28 ottobre 1962. Il quesito riguardava la modifica costituzionale voluta dal Generale de Gaulle che permetteva l'elezione diretta del Presidente della Repubblica. Il referendum venne approvato con una larga maggioranza."}
{"id": "1986905", "revid": "729019", "url": "https://it.wikipedia.org/wiki?curid=1986905", "title": "Mimetaster hexagonalis", "text": " \nIl mimetastro (Mimetaster hexagonalis) \u00e8 un artropode enigmatico, vissuto nel Devoniano inferiore (circa 490 milioni di anni fa). I suoi resti fossilizzati sono stati ritrovati nel giacimento di Hunsruck, in Germania.\nDescrizione.\nL'aspetto di questo animale (lungo generalmente 4 centimetri) era decisamente insolito, a causa della forma e delle dimensioni del suo capo. Quest'ultimo era composto da un grande scudo cefalico, nella cui parte ventrale si originavano tre paia di appendici uniramate. Il primo paio era costituito da antenne sottilissime e segmentate, mentre il secondo e il terzo erano molto pi\u00f9 massicci. Queste due paia di appendici dovevano essere utilizzate per la locomozione; in particolare il secondo paio, superiore alla lunghezza del corpo. La parte centrale della testa era lunga un quinto dell'animale e costituiva un punto di articolazione per sei lunghe spine che si sviluppavano lateralmente allo scudo. Due lunghi peduncoli, infine, sorreggevano due occhi composti. Il torace era costituito da tredici segmenti dalle dimensioni sempre pi\u00f9 piccole via via che si procedeva verso la parte posteriore dell'animale. Ognuno di questi segmenti (somiti) portava due appendici biramate di dimensione decrescente.\nClassificazione.\nIl mimetastro \u00e8 stato studiato approfonditamente da St\u00fcrmer e Bergstr\u00f6m (1976). Questo organismo \u00e8 chiaramente uno stretto parente dell'enigmatica \"Marrella\" del Cambriano di Burgess Shales; l'esemplare del Devoniano, per\u00f2, ha portato all'estremo le specializzazioni gi\u00e0 presenti nell'organismo cambriano. Questi due organismi fanno parte del gruppo dei marrellomorfi (Marrellomorpha) insieme ad altre forme poco note, come \"Furca\" (Ordoviciano del Marocco e della Boemia), \"Xylokorys\" (Siluriano dell'Inghilterra) e \"Vachonisia\", rinvenuta nei medesimi strati che hanno restituito i resti di \"Mimetaster\".\nCollegamenti esterni.\nhttp://www.bundenbachfossilien.de/EN/imageCache/108/ Foto di fossile di mimetastro"}
{"id": "1986908", "revid": "287204", "url": "https://it.wikipedia.org/wiki?curid=1986908", "title": "Lalitpur (India)", "text": " \nLalitpur \u00e8 una suddivisione dell'India, classificata come \"municipal board\", di abitanti, capoluogo del distretto di Lalitpur, nello stato federato dell'Uttar Pradesh. In base al numero di abitanti la citt\u00e0 rientra nella classe I (da persone in su).\nGeografia fisica.\nLa citt\u00e0 \u00e8 situata a 24\u00b0 40' 60 N e 78\u00b0 25' 0 E e ha un'altitudine di \nSociet\u00e0.\nEvoluzione demografica.\nAl censimento del 2001 la popolazione di Lalitpur assommava a persone, delle quali maschi e femmine. I bambini di et\u00e0 inferiore o uguale ai sei anni assommavano a , dei quali maschi e femmine. Infine, coloro che erano in grado di saper almeno leggere e scrivere erano , dei quali maschi e femmine."}
{"id": "1986915", "revid": "149485", "url": "https://it.wikipedia.org/wiki?curid=1986915", "title": "Referendum sulla riforma del Senato e la regionalizzazione", "text": "Il referendum sulla riforma del Senato e la regionalizzazione si svolse in Francia il 27 aprile 1969.\nConseguenze.\nPreso atto della vittoria del NO, il Presidente de Gaulle si dimise il 29 aprile."}
{"id": "1986920", "revid": "884077", "url": "https://it.wikipedia.org/wiki?curid=1986920", "title": "Italia ai Giochi della XXII Olimpiade", "text": "LItalia partecip\u00f2 alle XXII Olimpiadi, svoltesi a Mosca (nell'allora Unione Sovietica) dal 19 luglio al 3 agosto 1980, con una delegazione di 173 persone, di cui 159 atleti (121 uomini e 38 donne), che presero parte ad 88 eventi in 19 sport..\nA parziale sostegno del boicottaggio promosso dagli Stati Uniti d'America contro l'invasione sovietica dell'Afghanistan, gareggiarono solo gli atleti italiani non appartenenti alle squadre sportive militari e solo sotto la bandiera olimpica, anzich\u00e9 sotto la bandiera nazionale tricolore."}
{"id": "1986923", "revid": "767487", "url": "https://it.wikipedia.org/wiki?curid=1986923", "title": "Skania", "text": "La skania (gen. Skania) \u00e8 un organismo estinto, vissuto tra il Cambriano inferiore e il Cambriano medio (520-505 milioni di anni fa). I suoi resti fossili sono stati ritrovati nei famosi giacimenti di Burgess Shales (Canada) e di Maotianshan (Cina).\nDescrizione.\nDi piccole dimensioni (circa mezzo centimetro), questo organismo possedeva una forma moderatamente allungata e leggermente pi\u00f9 larga nella parte anteriore. All'interno di questo corpo piatto, nei fossili \u00e8 possibile notare una struttura a forma di mezzaluna posta nella parte anteriore, collegata da una sorta di cresta mediana, che percorre tutto il corpo. L'aspetto di questo essere doveva assomigliare molto a quello dell'analogo \"Primicaris\", rinvenuto anch'esso nel giacimento di Maotianshan. Entrambi questi organismi dovevano essere simili al pi\u00f9 antico \"Parvancorina\", noto in sedimenti del Proterozoico superiore e dotato di un corpo pi\u00f9 tondeggiante.\nParentele.\nDescritto per la prima volta nel 1931 sulla base di un esemplare ritrovato nel giacimento di Burgess (Skania fragilis), questo genere \u00e8 stato poi descritto approfonditamente grazie a numerosi esemplari ben conservati provenienti dal giacimento di Maotianshan e appartenenti alla specie Skania sundbergi. I nuovi ritrovamenti cinesi hanno gettato nuova luce su questo organismo e soprattutto sono state fondamentali per una nuova interpretazione dell'origine degli artropodi. Le affinit\u00e0 riscontrate con \"Parvancorina\" hanno condotto gli studiosi cinesi a definire un gruppo di artropodi primitivi i Parvancorinomorpha, forse affini agli Arachnomorpha e ai Marrellomorpha (Lin, 2006)."}
{"id": "1986924", "revid": "22356", "url": "https://it.wikipedia.org/wiki?curid=1986924", "title": "Skania fragilis", "text": ""}
{"id": "1986928", "revid": "287204", "url": "https://it.wikipedia.org/wiki?curid=1986928", "title": "Unnao", "text": " \nUnnao \u00e8 una suddivisione dell'India, classificata come \"municipal board\", di 144.917 abitanti, capoluogo del distretto di Unnao, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 26\u00b0 31' 60 N e 80\u00b0 30' 0 E e ha un'altitudine di 126 .\nSociet\u00e0.\nEvoluzione demografica.\nAl censimento del 2001 la popolazione di Unnao assommava a 144.917 persone, delle quali 76.474 maschi e 68.443 femmine. I bambini di et\u00e0 inferiore o uguale ai sei anni assommavano a 18.404, dei quali 9.704 maschi e 8.700 femmine. Infine, coloro che erano in grado di saper almeno leggere e scrivere erano 98.578, dei quali 55.420 maschi e 43.158 femmine."}
{"id": "1986929", "revid": "767487", "url": "https://it.wikipedia.org/wiki?curid=1986929", "title": "Pollingeria grandis", "text": "La pollingeria (Pollingeria grandis) \u00e8 un enigmatico fossile, rinvenuto in terreni risalenti al Cambriano medio (circa 505 milioni di anni fa). I suoi resti sono stati rinvenuti nel famoso giacimento di Burgess Shales, in Canada.\nDescrizione.\nTutto quello che si conosce di \"Pollingeria\" sono numerose strutture simili a scaglie, generalmente di forma allungata e relativamente sottile, lunghe meno di un centimetro. La forma di queste scaglie variava di molto da esemplare a esemplare. In molti fossili \u00e8 riconoscibile una struttura a forma di tubo sinuoso nella parte superiore. Un singolo ritrovamento mostra alcune di queste scaglie raggruppate insieme. Non \u00e8 chiaro se questi fossili rappresentassero organismi completi o solo piccole parti di animali molto pi\u00f9 grandi.\nPossibili affinit\u00e0.\nLa classificazione della pollingeria \u00e8 altamente problematica: non esiste nulla di simile tra gli organismi estinti o viventi. Charles Doolittle Walcott, che descrisse l'organismo nel 1911, lo classific\u00f2 tra gli anellidi policheti, ritenendo le \u201cscaglie\u201d parte del rivestimento esterno di un verme. In ogni caso, lo stesso Walcott ritenne questo tipo di scaglie notevolmente diverse da quelle di \"Wiwaxia\" (all'epoca ritenuto anch'esso un polichete). Secondo lo studioso, il \u201ctubo\u201d presente su alcuni esemplari era dovuto alla presenza di un verme commensale.\nPi\u00f9 recentemente, Simon Conway Morris e Derek Briggs si occuparono di \"Pollingeria\"; i due studiosi ritennero che i fossili potessero rappresentare un intero organismo, anche se non sono state fornite spiegazioni circa la struttura tubolare."}
{"id": "1986932", "revid": "767487", "url": "https://it.wikipedia.org/wiki?curid=1986932", "title": "Portalia mira", "text": "La portalia (Portalia mira) \u00e8 un enigmatico animale estinto, i cui resti fossili sono stati ritrovati in terreni risalenti al Cambriano medio (505 milioni di anni fa) nel giacimento di Burgess Shales (Canada).\nDescrizione.\nDi dimensioni considerevoli (lunghezza circa 9 centimetri), questo organismo era dotato di un corpo relativamente allungato ma robusto, con una serie di tentacoli disposti attorno all'asse del corpo. Alcune di queste strutture, descritte da Walcott come \u201czampe\u201d, sembrerebbero aver avuto una punta bifida. Sembra che il corpo fosse percorso per tutta la sua lunghezza da una sorta di canale centrale. L'aspetto di questo animale potrebbe non essere stato molto diverso da un \u201cverme\u201d munito di tentacoli, ma non \u00e8 chiara quale fosse la parte anteriore di questo animale.\nPossibili affinit\u00e0.\nDescritto da Charles Doolittle Walcott nel 1918, questo animale \u00e8 stato in un primo tempo considerato un parente delle oloturie, o \u201ccetrioli di mare\u201d. Studi successivi (Briggs et al., 1994) hanno mostrato che le presunte affinit\u00e0 della portalia con le oloturie non sono dimostrabili, sulla base dei resti fossili finora rinvenuti."}
{"id": "1986934", "revid": "287204", "url": "https://it.wikipedia.org/wiki?curid=1986934", "title": "Robertsganj", "text": " \nRobertsganj \u00e8 una suddivisione dell'India, classificata come \"municipal board\", di 32.209 abitanti, capoluogo del distretto di Sonbhadra, nello stato federato dell'Uttar Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 41' 60 N e 83\u00b0 4' 0 E e ha un'altitudine di 300 .\nSociet\u00e0.\nEvoluzione demografica.\nAl censimento del 2001 la popolazione di Robertsganj assommava a 32.209 persone, delle quali 17.150 maschi e 15.059 femmine. I bambini di et\u00e0 inferiore o uguale ai sei anni assommavano a 5.168, dei quali 2.636 maschi e 2.532 femmine. Infine, coloro che erano in grado di saper almeno leggere e scrivere erano 21.310, dei quali 12.623 maschi e 8.687 femmine."}
{"id": "1986937", "revid": "599013", "url": "https://it.wikipedia.org/wiki?curid=1986937", "title": "Suore della Croce (Chavanod)", "text": "Le suore della Croce (in francese \"s\u0153urs de la Croix\") sono un istituto religioso femminile di diritto pontificio: i membri di questa congregazione, dette suore di Chavenod, pospongono al loro nome la sigla S.C.C.\nStoria.\nLa congregazione venne fondata nel 1838 a Chavanod, nell'Alta Savoia, da Pierre-Marie Mermier (1790-1862) con l'aiuto di Claudine Echernier.\nLe suore della Croce si diffusero rapidamente in Francia, Svizzera e Savoia: nel 1869, alla morte della fondatrice, la congregazione contava gi\u00e0 oltre trecento suore. Nata per l'insegnamento, nel 1886 si apr\u00ec all'apostolato missionario fondando una comunit\u00e0 in India. A causa della politica anticlericale della Francia degli inizi del '900, la sede della congregazione venne trasferita in Svizzera, ma torn\u00f2 a Chavenod nel 1920.\nL'istituto venne approvato come congregazione di diritto diocesano dal vescovo di Annecy, Pierre-Joseph Rey, il 4 novembre 1841; ha ricevuto il pontificio decreto di lode il 30 novembre del 1932; le sue costituzioni sono state approvate definitivamente dalla Santa Sede nel 1941.\nAttivit\u00e0 e diffusione.\nNel secondo dopoguerra le religiose hanno lasciato l'istruzione, attivit\u00e0 per la quale erano sorte, per dedicarsi all'insegnamento del catechismo e alla cooperazione missionaria.\nSono presenti in Europa (Francia, Svizzera, Romania), in Africa (Camerun, Repubblica del Congo, Kenya, Tanzania, Uganda), in America (Colombia, Ecuador, Per\u00f9, Stati Uniti d'America) e in Asia (India, Israele, Nepal, Palestina, Sri Lanka): la sede generalizia \u00e8 a Ginevra, in Svizzera.\nAl 31 dicembre 2005 l'istituto contava 1.387 religiose in 188 case."}
{"id": "1986938", "revid": "287204", "url": "https://it.wikipedia.org/wiki?curid=1986938", "title": "Sultanpur (Uttar Pradesh)", "text": " \nSultanpur \u00e8 una suddivisione dell'India, classificata come \"municipal board\", di 100.085 abitanti, capoluogo del distretto di Sultanpur, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 26\u00b0 16' 0 N e 82\u00b0 4' 0 E e ha un'altitudine di 94 .\nSociet\u00e0.\nEvoluzione demografica.\nAl censimento del 2001 la popolazione di Sultanpur assommava a 100.085 persone, delle quali 53.163 maschi e 46.922 femmine. I bambini di et\u00e0 inferiore o uguale ai sei anni assommavano a 13.239, dei quali 6.914 maschi e 6.325 femmine. Infine, coloro che erano in grado di saper almeno leggere e scrivere erano 71.306, dei quali 40.730 maschi e 30.576 femmine."}
{"id": "1986940", "revid": "103595311", "url": "https://it.wikipedia.org/wiki?curid=1986940", "title": "Episodi di Julie Lescaut", "text": "Gli episodi della serie televisiva Julie Lescaut sono stati trasmessi in Francia su TF1 dal 1992 al 2014.\nIn Italia la serie \u00e8 andata in onda in prima visione su Rai 2 da giugno 2004, per poi essere spostata dal 16 agosto 2007 su Rete 4."}
{"id": "1986942", "revid": "547034", "url": "https://it.wikipedia.org/wiki?curid=1986942", "title": "Religiose delle scuole pie", "text": "Le religiose delle scuole pie sono un istituto religioso femminile di diritto pontificio: le suore di questa congregazione, dette anche figlie di Maria o scolopie, pospongono al loro nome la sigla Sch.P.\nStoria.\nLa congregazione venne fondata da Paula Montal Forn\u00e9s (1799-1889): nel 1829 apr\u00ec a Figueras un istituto d'istruzione femminile ispirato alle scuole pie di san Giuseppe Calasanzio. Nel 1846, a Sabadell, introdusse in una delle sue scuole dei padri scolopi che l'aiutarono ad elaborare delle costituzioni ispirate a quelle dell'ordine maschile.\nIl 2 febbraio del 1847, con l'approvazione dell'arcivescovo di Barcellona, la Montal e tre compagne fecero la loro professione dei voti religiosi dando formalmente vita al nuovo istituto. Le religiose delle scuole pie ottennero il pontificio decreto di lode nel 1860.\nLa congregazione si diffuse rapidamente e alla morte della fondatrice contava 346 religiose che gestivano 19 collegi. Paula Montal \u00e8 stata canonizzata da papa Giovanni Paolo II nel 2001.\nAttivit\u00e0 e diffusione.\nLe religiose delle scuole pie si dedicano all'istruzione nelle scuole di ogni grado e alla gestione di convitti e collegi.\nSono presenti in Europa (Italia, Polonia e Spagna), in Africa (Guinea-Bissau, Guinea Equatoriale e Senegal), in America (Argentina, Bolivia, Brasile, Cile, Colombia, Cuba, Repubblica Dominicana, Ecuador, Messico, Porto Rico e Stati Uniti d'America) e in Asia (Filippine, Giappone e India). La sede generalizia \u00e8 a Roma.\nAl 31 dicembre 2005 l'istituto contava 732 religiose in 108 case."}
{"id": "1986943", "revid": "287204", "url": "https://it.wikipedia.org/wiki?curid=1986943", "title": "Sitapur", "text": " \nSitapur \u00e8 una suddivisione dell'India, classificata come \"municipal board\", di 151.827 abitanti, capoluogo del distretto di Sitapur, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 27\u00b0 34' 0 N e 80\u00b0 40' 60 E e ha un'altitudine di 137 .\nSociet\u00e0.\nEvoluzione demografica.\nAl censimento del 2001 la popolazione di Sitapur assommava a 151.827 persone, delle quali 79.682 maschi e 72.145 femmine. I bambini di et\u00e0 inferiore o uguale ai sei anni assommavano a 17.946, dei quali 9.706 maschi e 8.240 femmine. Infine, coloro che erano in grado di saper almeno leggere e scrivere erano 102.838, dei quali 57.574 maschi e 45.264 femmine."}
{"id": "1986949", "revid": "287204", "url": "https://it.wikipedia.org/wiki?curid=1986949", "title": "Shahjahanpur", "text": " \nShahjahanpur \u00e8 una suddivisione dell'India, classificata come \"municipal board\", di 297.932 abitanti, capoluogo del distretto di Shahjahanpur, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 27\u00b0 52' 60 N e 79\u00b0 55' 0 E e ha un'altitudine di 143 .\nSociet\u00e0.\nEvoluzione demografica.\nAl censimento del 2001 la popolazione di Shahjahanpur assommava a 297.932 persone, delle quali 162.796 maschi e 135.136 femmine. I bambini di et\u00e0 inferiore o uguale ai sei anni assommavano a 54.951, dei quali 35.804 maschi e 19.147 femmine. Infine, coloro che erano in grado di saper almeno leggere e scrivere erano 128.552, dei quali 83.666 maschi e 44.886 femmine."}
{"id": "1986950", "revid": "767487", "url": "https://it.wikipedia.org/wiki?curid=1986950", "title": "Ritratto di Carlo I ed Enrichetta Maria con i due figli maggiori", "text": "Il dipinto di Carlo I ed Enrichetta Maria con i due figli maggiori\n\u00e8 il primo realizzato da van Dyck alla famiglia reale inglese; il quadro, conosciuto anche come \"Great Piece\", rappresenta il mecenate e protettore inglese di van Dyck, Carlo I Stuart, seduto sul trono con accanto la moglie, la regina Enrichetta Maria. Ai piedi del sovrano, il suo figlio maschio maggiore e suo erede, il principe di Galles Carlo ed un piccolo cane da compagnia. In braccio alla regina \u00e8 raffigurata invece Maria, prima figlia femmina della coppia reale, che sar\u00e0 sposa di Guglielmo II d'Orange.\nAccanto al re sono posti gli attributi reali, la corona e lo scettro del potere."}
{"id": "1986952", "revid": "1714743", "url": "https://it.wikipedia.org/wiki?curid=1986952", "title": "Eleonora di Anhalt-Zerbst", "text": "Biografia.\nEra figlia di Rodolfo, principe di Anhalt-Zerbst dal 1603 al 1621, e della prima moglie Dorotea Edvige di Brunswick-Wolfenb\u00fcttel.\nVenne data in sposa al duca Federico di Schleswig-Holstein-Sonderburg-Norburg vedovo di Giuliana di Sassonia-Lauenburg; il matrimonio venne celebrato a Norburg il 15 febbraio 1632 e sanciva l'unione tra la dinastia degli Ascanidi e gli Holstein.\nDiscendenza.\nEleonora diede al marito sei figli:"}
{"id": "1986953", "revid": "339392", "url": "https://it.wikipedia.org/wiki?curid=1986953", "title": "Ostia Lido", "text": ""}
{"id": "1986954", "revid": "181699", "url": "https://it.wikipedia.org/wiki?curid=1986954", "title": "Christian Jacopo Kalbutz", "text": ""}
{"id": "1986956", "revid": "767487", "url": "https://it.wikipedia.org/wiki?curid=1986956", "title": "Noel Bauldewijn", "text": "Biografia.\nPoco ci \u00e8 giunto riguardo alla sua vita. Si sa che prese il posto di Jean Richefort come direttore del coro presso la cattedrale di Malines in Belgio fra il 1509 e il 1513. Contemporaneo di Josquin Desprez ebbe grande fama per tutta la prima met\u00e0 del XVI secolo, anche perch\u00e9 la cattedrale in cui era attivo era una delle principali del territorio borgognone. Nel 1513 venne sostituito da Nicolas Champion, e si sposto nella cattedrale di Notre Dame ad Anversa. L'eccezionale diffusione delle sue composizioni fanno pensare ad un grande successo, sia fra le corti nobiliari (scrisse molti brani profani vocali) sia in ambito sacro. Sette delle sue messe ci sono giunte complete, la pi\u00f9 famosa delle quali \u00e8 \"Missa Da pacem domine\", un tempo falsamente attribuita a Josquin Desprez. Ci sono rimasti anche 13 mottetti. Il modo in cui scriveva \u00e8 ancora quello tipico della met\u00e0 del XV secolo, sebbene alcune parti gi\u00e0 preludano all'armonia del '600. Caratteristico della sua generazione, pi\u00f9 della met\u00e0 delle sue composizioni sono scritte per cinque o sei voci e molti brani contengono grande senso armonico e ritmico di sapore pre-barocco.\nLa fama di Bauldewijn \u00e8 testimoniata da un particolare: lo spartito del suo mottetto \"Quam pulchra es et quam decora\" (sul versetto 7 del \"Cantico dei Cantici\"), pubblicato nel 1519, \u00e8 contenuto nel dipinto di Caravaggio \"Riposo durante la fuga in Egitto\" del 1595. Sul tema di questo stesso mottetto Nicolas Gombert baser\u00e0 in seguito una messa."}
{"id": "1986957", "revid": "287204", "url": "https://it.wikipedia.org/wiki?curid=1986957", "title": "Bhinga", "text": " \nBhinga \u00e8 una suddivisione dell'India, classificata come \"nagar panchayat\", di 20.400 abitanti, capoluogo del distretto di Shravasti, nello stato federato dell'Uttar Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 27\u00b0 43' 0 N e 81\u00b0 55' 60 E e ha un'altitudine di 119 .\nSociet\u00e0.\nEvoluzione demografica.\nAl censimento del 2001 la popolazione di Bhinga assommava a 20.400 persone, delle quali 10.729 maschi e 9.671 femmine. I bambini di et\u00e0 inferiore o uguale ai sei anni assommavano a 3.737, dei quali 1.884 maschi e 1.853 femmine. Infine, coloro che erano in grado di saper almeno leggere e scrivere erano 9.239, dei quali 5.657 maschi e 3.582 femmine."}
{"id": "1986958", "revid": "1543377", "url": "https://it.wikipedia.org/wiki?curid=1986958", "title": "Italia ai Giochi della XXIII Olimpiade", "text": "L'Italia partecip\u00f2 alle XXIII Olimpiadi, svoltesi a Los Angeles dal 28 luglio al 12 agosto 1984, con una delegazione di 289 atleti."}
{"id": "1986959", "revid": "770813", "url": "https://it.wikipedia.org/wiki?curid=1986959", "title": "Aviation l\u00e9g\u00e8re de l'arm\u00e9e de terre", "text": "LAviation l\u00e9g\u00e8re de l'arm\u00e9e de terre (sigla ALAT) \u00e8 la componente aerea dell\"Arm\u00e9e de terre\", l'esercito della Francia, quest'ultima parte integrante delle forze armate francesi. \u00c8 nata il 22 novembre 1954 come \"Aviation L\u00e9g\u00e8re d'Observation d'Artillerie - ALOA\" (\"Aviazione leggera d'Osservazione dell'Artiglieria\") come parte integrante dell'artiglieria; L'ALAT \u00e8 diventata un \"corpo distinto\" dall'artiglieria nel 2003. La sua componente principale \u00e8 basata sugli elicotteri.\nMezzi aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "1986960", "revid": "61051", "url": "https://it.wikipedia.org/wiki?curid=1986960", "title": "Esercito Francese", "text": ""}
{"id": "1986983", "revid": "287204", "url": "https://it.wikipedia.org/wiki?curid=1986983", "title": "Mau (Uttar Pradesh)", "text": " \nMau (o Maunath Bhanjan) \u00e8 una suddivisione dell'India, classificata come \"municipal board\", di 210.071 abitanti, capoluogo del distretto di Mau, nello stato federato dell'Uttar Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 25\u00b0 56' 60 N e 83\u00b0 32' 60 E e ha un'altitudine di 63 .\nSociet\u00e0.\nEvoluzione demografica.\nAl censimento del 2001 la popolazione di Mau assommava a 210.071 persone, delle quali 108.696 maschi e 101.375 femmine. I bambini di et\u00e0 inferiore o uguale ai sei anni erano 42.365, dei quali 21.598 maschi e 20.767 femmine. Infine, coloro che erano in grado di saper almeno leggere e scrivere erano 121.821, dei quali 70.509 maschi e 51.312 femmine."}
{"id": "1987012", "revid": "1776051", "url": "https://it.wikipedia.org/wiki?curid=1987012", "title": "Manic Eden (album)", "text": "Manic Eden \u00e8 l'omonimo album in studio dei Manic Eden, pubblicato nel 1994 per l'etichetta discografica CNR Music."}
{"id": "1987021", "revid": "2091899", "url": "https://it.wikipedia.org/wiki?curid=1987021", "title": "Brantas", "text": "Il Brantas \u00e8 un fiume dell'Indonesia, situato sull'isola di Giava, nella provincia di Giava Orientale. Drena un'area di 11.000\u00a0km\u00b2, dal versante meridionale del Monte Kawi, Monte Wilis, a le pendici settentrionali del Monte Liman-Limas, Monte Welirang e Monte Anjasmoro. Il fiume sfocia nello Stretto di Madura e raggiunge una lunghezza di 320\u00a0km. Le principali citt\u00e0 che attraversa sono: Malang, Kediri, Mojokerto.\nNel suo bacino vivono pi\u00f9 di 14 milioni di persone.\nStoria.\nRe Mpu Sendok trasfer\u00ec il suo regno dal Regno di Mataram, nella Giava centrale, in una nuova posizione su questo fiume, vicino all'attuale citt\u00e0 di Madiun nel 950 d.C. circa. Probabilmente la causa del trasferimento fu dovuta all'eruzione del vulcano Merapi."}
{"id": "1987037", "revid": "287204", "url": "https://it.wikipedia.org/wiki?curid=1987037", "title": "Serie A 1956 (pallavolo femminile)", "text": "La Serie A femminile FIPAV 1956 fu l'11\u00aa edizione del principale torneo pallavolistico italiano femminile organizzato dalla FIPAV.\nRegolamento e avvenimenti.\nAl torneo presero parte complessivamente 12 squadre, suddivise per criteri geografici in tre gironi unici con gare da cinque set; il girone C si risolse in gare da tre set di sola andata svoltesi a Napoli. Per ogni vittoria venne assegnato un punto. Le prime due classificate di ogni girone furono ammesse alla fase finale.\nLe gare della seconda fase (a tre set) si disputarono a Firenze il 7 e l'8 ottobre 1956; la Fari Bergamo rinunci\u00f2 a prendervi parte. Il titolo fu conquistato dall'Avis Audax Modena."}
{"id": "1987043", "revid": "1186766", "url": "https://it.wikipedia.org/wiki?curid=1987043", "title": "Sirino", "text": ""}
{"id": "1987054", "revid": "400694", "url": "https://it.wikipedia.org/wiki?curid=1987054", "title": "The Electric Prunes", "text": "The Electric Prunes sono un gruppo musicale statunitense, tra i primi ad aver portato la sperimentazione psichedelica al grande pubblico alla fine degli anni '60.\nContribuirono alla colonna sonora del film \"Easy Rider\" con la traccia \"Kyrie Eleison\".\nBiografia.\nLe origini.\nNel 1965 a Nord di Los Angeles, nella San Fernando Valley, James Lowe, Mark Tulin e Ken Williams si incontrano e decidono di formare una band.\nL'obiettivo non \u00e8 quello di eseguire cover di brani gi\u00e0 famosi, come in uso tra i gruppi emergenti dell'epoca, bens\u00ec di concentrarsi nella registrazione di pezzi loro da poter suonare alle feste.\nil primo batterista, Steve Acoff, viene espulso perch\u00e9 preferisce andare a fare surf invece che presentarsi alle prove, cos\u00ec Lowe presenta agli altri il suo vicino proveniente dal Kansas, Mike Weakley, il quale introduce un marcato feel rhythm and blues alla batteria.\nCon Dick Hargrave alle tastiere nascono i The Sanctions, che cambieranno poi nome in Jim &amp; The Lords nel 1966.\nHargrave lascia il posto al chitarrista James Spagnola detto Weasel, quindi con Weasel e Williams alle chitarre, Tulin al basso, Jim Lowe alla voce e all'armonica e Weakley alla batteria, i \"Jim &amp; The Lords\" provano nel garage di Weakley e suonano in alcuni locali prima di conoscere Russ Bottomley, un amico di Lowe, che possiede uno studio di registrazione casalingo: qui sar\u00e0 registrato \"The Sanctions/Jim and The Lords\", un album dal suono molto grezzo che affonda le sue radici nel blues e nel surf rock.\nLa svolta arriva alla festa di compleanno di un loro amico (marito di Annette Tucker, una delle autrici di \"Too Much to Dream\"), dove il gruppo incontra Dave Hassinger, un tecnico del suono della RCA che lavora con i Rolling Stones e con il quale si recano a Los Angeles.\nHassinger decide di aiutare il gruppo a registrare un album, ma prima consiglia loro di analizzare il modo di suonare di gruppi come The Byrds e Beatles, cos\u00ec da avere punti di riferimento e ricercare un sound personale.\nIl successo.\nDopo mesi di prove intensive viene pubblicato il singolo \"Ain't it hard/Little Olive\" e il gruppo viene messo sotto contratto dalla Reprise records con la condizione di cambiare nome: The Electric Prunes. Mike Weakley rifiuta di firmare per la casa discografica e lascia il gruppo in favore di Preston Ritter.\nIl singolo \"Ain't It Hard\" non ha successo ma Hassinger d\u00e0 al gruppo diverse altre canzoni su cui lavorare, una di queste \u00e8 \"I Had Too Much to Dream (Last Night)\", canzone che sar\u00e0 definita dagli addetti ai lavori come \"the weird one\" (quella strana) e, supportata dal \nB-side \"Luvin\", diventer\u00e0 la prima hit estratta dal loro primo vero album, facendo conoscere il gruppo in tutta la costa pacifica verso la fine del '66.\nNel 1967 l'album gode di una certa popolarit\u00e0 a livello nazionale, tranne che nella costa Est dove \u00e8 considerato troppo strano, ma il successo ottenuto porta la band a intraprendere un tour per tutta la costa Ovest, dividendo il palco con The Beach Boys, Cream, Lovin' Spoonful, Steppenwolf, Jefferson Airplane e Buffalo Springfield.\nGli Electric Prunes rimangono in tour per tutto l'anno fermandosi solo per registrare il loro secondo LP \"Underground\", da cui verr\u00e0 estratta la loro seconda hit \"Get Me To The World On Time\", un successo maggiore rispetto al primo album e una maggiore attenzione da parte della costa Est.\nDurante la session di registrazione di \"Underground\" avviene la rottura con Dave Hassinger, infatti il produttore vorrebbe sfornare un'altra hit mentre la band decide di mettersi sulla via della sperimentazione, tentando di usare il maggior numero possibile di strumenti e tecniche sperimentali.\n\"Mass in F Minor\" e lo scioglimento.\nNel frattempo Mike Weakley, ora conosciuto come Quint, riprende il suo posto alla batteria e Weasel lascia il gruppo per motivi di salute in favore di Mike Gannon.\n\"Underground\" viene accolto con indifferenza, ma la band continua a calcare i palchi della scena americana persistendo con il lavoro in studio.\nPrima di partire per un tour in Europa il gruppo si impegna per un terzo ambizioso album: \"Mass In F Minor\", completamente scritto e arrangiato da David Axelrod sul modello della \"messa beat\" rappresentata ed incisa in Italia l'anno precedente dai Barrittas, dai The Bumpers e dagli Angel and the Brains, ma, dopo la registrazione di un unico pezzo, i due chitarristi si rendono conto che ci vuole troppo tempo per imparare tutte le canzoni, perci\u00f2 per l'occasione vengono sostituiti da due sessionman professionisti.\nCon il tour europeo vengono pubblicati i singoli \"Never Had It Better\" e \"Everybody Knows You're Not In Love\", viene inoltre fatta una registrazione alla radio di Stoccolma, registrazione che verr\u00e0 pubblicata anni dopo con il nome di \"Stockholm 67\", l'unica registrazione Live di quel periodo.\nArrivato in Francia Quint decide di lasciare il gruppo e rimanere in Europa, dovendo venire cos\u00ec sostituito da Joe Dooley per poter finire il tour.\nIl 1967 si prospetta come un anno duro per gli Electric Prunes, infatti \"Mass In F Minor\", seppur risvegliando un certo interesse nella critica, \u00e8 un altro fiasco commerciale, i rapporti tra i componenti della band non sono buoni e vi sono vari sconvolgimenti di formazione, il pi\u00f9 grave dei quali il forfait di Lowe.\nRimasti con i soli Tulin e Williams della formazione originale, gli Electric Prunes assoldano il tastierista/cantante Jeromy Stuart e il chitarrista/cantante Kenny Loggins solo per tentare un tour che sar\u00e0 un disastro.\nAl loro ritorno a Los Angeles, i membri originali della band non suoneranno pi\u00f9 per oltre trent'anni.\nNel 1969 David Hassinger produrr\u00e0 un album intitolato \"Just Good Old Rock and Roll\" a una band chiamata \"The new improved Electric Prunes\", band che non ha niente a che fare con i Prunes originali.\nReunion.\nIl classico \"I Had Too Much to Dream (Last Night)\", gemma psichedelica degli Electric Prunes, continuer\u00e0 ad attirare l'attenzione di fan sempre nuovi durante tutti gli anni '70, '80 e '90. Questa traccia in particolare \u00e8 stata reinterpretata sia dalla band australiana Prince Vlad &amp; the Gargoyle Impalers nei primi anni '80, che dal gruppo dark punk The Damned, da questi ultimi sotto lo pseudonimo di Naz Nomad and the Nightmares.\nGli XTC hanno registrato un pezzo, \"25 O'Clock\", sotto lo pseudonimo di Dukes of Stratosphear che emula il sound della canzone degli Electric Prunes.\nDopo trent'anni, i componenti originali Lowe, Tulin, Williams e Weakley si incontrano di nuovo in studio riformando la band. Iniziano un tour nel 2001, e nel 2002 pubblicano una nuova registrazione \"Artifact\" e un DVD intitolato \"Rewired\".\nNel 2007 il trio Lowe, Tulin e Williams pubblica un CD intitolato \"Feedback\", un delirio di tremolo e riverberi.\nWalter Garces, detto \"the drum guru of L.A.\", ha preso il posto di Weakley per i tour e le registrazioni in studio."}
{"id": "1987063", "revid": "287204", "url": "https://it.wikipedia.org/wiki?curid=1987063", "title": "Navgarh", "text": " \nNavgarh (o Naugarh) \u00e8 una citt\u00e0 dell'India, capoluogo del distretto di Siddharthnagar, nello stato federato dell'Uttar Pradesh. \nGeografia fisica.\nLa citt\u00e0 \u00e8 situata a 27\u00b0 18' 0 N e 83\u00b0 5' 60 E e ha un'altitudine di 87 ."}
{"id": "1987068", "revid": "287204", "url": "https://it.wikipedia.org/wiki?curid=1987068", "title": "Stretto di Madura", "text": "Lo stretto di Madura (indonesiano \"Selat Madura\") \u00e8 uno stretto tratto di mare che separa le isole indonesiane di Giava e Madura. Si compone di due parti: la parte occidentale, lunga 10 km e con una larghezza massima di 3-4 km; la parte orientale lunga circa 150 km e con una larghezza massima di 65 km. Nello stretto sono presenti alcune piccole isole: Kambing, Giliraja, Genteng e Ketapang.\nNel 2009 \u00e8 stato inaugurato sullo stretto il ponte Suramadu, che collega la citt\u00e0 di Surabaya, sull'isola di Giava, alla citt\u00e0 di Bangkalan, sull'isola di Madura. La costruzione ebbe inizio il 20 agosto 2003 ed \u00e8 stata temporaneamente interrotta tra la fine del 2004 e novembre 2005, per mancanza di risorse finanziarie. Il costo totale del progetto, comprese le strade che conducono ad al ponte, \u00e8 stimato in 2,38 trilioni di rupie (circa 265 milioni di dollari o circa 205 milioni di euro). Con la sua lunghezza di 5,4 km, \u00e8 il ponte pi\u00f9 lungo dell'Indonesia."}
{"id": "1987108", "revid": "729019", "url": "https://it.wikipedia.org/wiki?curid=1987108", "title": "Sachs", "text": "La Sachs, che dal 2001 ha la denominazione ZF Sachs AG \u00e8 un'azienda tedesca che fa parte del gruppo ZF Friedrichshafen AG e le cui origini risalgono al 1886 con la fondazione della Schweinfurter Pr\u00e4zisions-Kugellagerwerke Fichtel &amp; Sachs a Schweinfurt.\nAttualmente produce frizioni e sospensioni per autoveicoli e mezzi per il trasporto pesante, ma originariamente era produttore di motociclette, biciclette e loro parti.\nStoria.\nL'attivit\u00e0 iniziale dell'azienda fu indirizzata alla costruzione di cuscinetti a sfere e mozzi di bicicletta, passando in seguito anche alla costruzione di veicoli completi. Le attivit\u00e0 relative ai cuscinetti vennero poi cedute, nel periodo tra le due guerre mondiali, alla svedese SKF mentre iniziava quella che sarebbe diventata l'attivit\u00e0 principale della Sachs, la produzione di motori per veicoli a due ruote.\nI tipi principali e che ebbero maggior successo furono quelli a due tempi di cilindrata abbastanza ridotta fino a 400 cm\u00b3, che equipaggiarono molti modelli di motocicletta, non solo tedesche. Non furono infatti molti i modelli prodotti interamente con il proprio marchio, i numerosi successi, anche in campo sportivo, vennero pi\u00f9 dai veicoli di altre case motociclistiche equipaggiati con i propulsori tedeschi.\nDiscorso a parte invece il rapporto di Sachs con un'altra azienda storica di motociclette tedesca, la Hercules, che venne acquisita, pur mantenendone il marchio, nel 1958 e in cui venne fatta confluire, pochi anni pi\u00f9 tardi, anche la \"Zweirad Union\" che riuniva altri marchi storici del motociclismo, tra cui anche il reparto due ruote della DKW.\nLe sue esperienza per\u00f2 variarono anche in altri tipi di propulsione; fu infatti la Sachs che svilupp\u00f2 quella che fu la prima moto equipaggiata di motore Wankel rotativo che venne presentata come \"Hercules Wankel 2000\". Vennero anche sviluppati motori diesel, sempre con ciclo a due tempi, destinati ad equipaggiare trattori agricoli.\nTra le case motociclistiche che, soprattutto negli anni settanta, utilizzarono con regolarit\u00e0 propulsori Sachs, vi furono tra le altre (in ordine alfabetico) Ancillotti, KTM, Maico, Milani, Moto Gori, SWM.\nLa produzione di motori Sachs venne terminata alla fine del XX secolo e i modelli di motocicletta tuttora in commercio con marchio \"Sachs Bikes\" sono principalmente modelli di costruzione asiatica nel settore degli scooter. Oltre alla produzione di alcuni dei suoi modelli Sachs \u00e8 anche l'importatore generale del marchio francese Voxan moto, della societ\u00e0 italiana Malaguti, della societ\u00e0 cinese Huanan Motors e vende anche le piccole vetture del marchio Tasso.\nLe sue attivit\u00e0 attuali sono relative a componenti per autoveicoli ma la sua notoriet\u00e0 \u00e8 indissolubilmente legata alle attivit\u00e0 motociclistiche del XX secolo; questo settore specifico, dopo le molteplici vicissitudini che hanno caratterizzato la storia finanziaria dell'azienda \u00e8 seguito da un'azienda di Norimberga, la Sachs Fahrzeug- und Motorentechnik GmbH, che ne pu\u00f2 utilizzare il marchio storico come Sachs Bikes. Stesso destino di scorporazione \u00e8 stato seguito anche dal settore che sviluppava parti di biciclette, ceduto ad un'azienda statunitense."}
{"id": "1987118", "revid": "37401", "url": "https://it.wikipedia.org/wiki?curid=1987118", "title": "Pale (mitologia)", "text": ""}
{"id": "1987121", "revid": "1543377", "url": "https://it.wikipedia.org/wiki?curid=1987121", "title": "Malattia di Buerger", "text": "La malattia di Buerger (un tempo morbo di Buerger) o tromboangioite obliterante \u00e8 una forma di vasculite che interessa le piccole e medie arterie e vene e i nervi periferici collegati.\nEpidemiologia.\nColpisce prevalentemente i maschi fumatori in et\u00e0 adulta (et\u00e0 media intorno ai 35 anni); recentemente, aumentando il fumo anche tra le donne, l'incidenza sta aumentando anche nell'altro sesso: in anni recenti si attesta comunque, solamente, intorno al 5% dei casi totali della malattia. La tromboangioite \u00e8 pi\u00f9 diffusa nel continente Asiatico e soprattutto nel Medio Oriente, mentre \u00e8 poco diffusa in Europa e negli USA.\nEziologia.\nLe cause esatte rimangono sconosciute, anche se \u00e8 evidente la sua correlazione al fumo. Al riguardo sono state avanzate diverse ipotesi come l'autoimmunit\u00e0 o l'infiammazione.\nSintomatologia.\nFra i sintomi e i segni clinici ritroviamo piccole lesioni alle dita, ulcere, dolore, gangrena specialmente agli arti, ischemia/trombosi arteriosa alle gambe, riduzione della sensibilit\u00e0 tattile e termica. Si presenta il fenomeno di Raynaud; le persone con la patologia hanno avuto inoltre passati episodi di flebiti e parestesie.\nEsami.\nAlcuni esami diagnostici sono utili al fine di individuare la malattia:\nTerapia.\nSi basa innanzitutto sui fattori di rischio: cessazione o drastica riduzione del consumo del fumo di sigaretta e simili, successivamente si trattano i sintomi manifestati. La persona va soggetta ad amputazione se non riduce drasticamente l'uso del tabacco in genere, utile durante l'astensione \u00e8 l'iloprost (0,5-3\u00a0ng/kg al minuto somministrato in endovena), si somministrano anche analgesici, vasodilatatori e antiaggreganti mentre il bypass si utilizza per le grosse arterie.\nPrognosi.\nDipendendo dalla capacit\u00e0 di riuscire a smettere di fumare dell'individuo, la prognosi rimane benigna rispetto ad altre malattie simili."}
{"id": "1987122", "revid": "486946", "url": "https://it.wikipedia.org/wiki?curid=1987122", "title": "Tromboangioite obliterante", "text": ""}
{"id": "1987123", "revid": "486946", "url": "https://it.wikipedia.org/wiki?curid=1987123", "title": "Malattia di Burger", "text": ""}
{"id": "1987125", "revid": "767487", "url": "https://it.wikipedia.org/wiki?curid=1987125", "title": "Camaleunti", "text": "I Camaleunti sono stati un gruppo torinese di rock demenziale.\nStoria del gruppo.\nIl gruppo nasce a Torino nel 1987 da un gruppo di amici che iniziano a suonare, inizialmente con il nome Marco Giecson e i Camaleunti, scegliendo tutti nomi d'arte.\nIn quel periodo nel capoluogo piemontese si assiste ad una rinascita del demenziale: si formano in quegli anni i Karamamma, i Powerillusi e i Persiana Jones &amp; le tapparelle maledette, sempre nello stesso periodo inizia la carriera da solista, dopo l'esordio nelle \"Vecchie pellacce\", Marco Carena, e pochi anni dopo Paolo Zunino dar\u00e0 inizio al Festival di Sanscemo; anche i Camaleunti si collocano in questo filone.\nPresto iniziano i primi concerti nella loro regione, in cui, oltre alla musica, danno ampio spazio all'elemento teatrale e alle gag, grazie soprattutto alla verve del cantante Marco Vergnano (alias Marco Giecson): il repertorio \u00e8 tutto di loro composizione, con frequenti citazioni di stacchetti anni '60, sul modello di ci\u00f2 che faranno, anni dopo, Elio e le Storie Tese (una delle loro canzoni pi\u00f9 note, \"Polifemo aveva i rayban\", ad esempio, cita \"Il gegheg\u00e8\" di Rita Pavone).\nOttenuto il contratto discografico con la Dracma Records, pubblicano nel 1989 L'importante \u00e8 partecipare...: il loro stile ironico \u00e8 gi\u00e0 presente nella copertina, in quanto sopra il titolo campeggia una fotografia del corridore Ben Johnson, che pochi mesi prima ha avuto alcuni problemi di doping.\nNello stesso periodo iniziano i primi concerti nel nord Italia, con recensioni incoraggianti.\nIl 1990 \u00e8 l'anno del primo festival di Sanscemo, vinto da Marco Carena; Marco Giecson e i Camaleunti partecipano con \"Cecilia (ti amavo)\", un terzinato che si classifica al secondo posto e che viene anche inserito nella compilation del festival, pubblicata dalla Mercury Records (etichetta del gruppo Polygram): la canzone viene anche pubblicata su 45 giri, e sul retro viene inserita \"Me ne ritorno a Gassino\" (tratta da L'importante \u00e8 partecipare).\nCon Sanscemo iniziano anche le apparizioni televisive e si moltiplicano i concerti; il gruppo decide di ridurre il nome (da Marco Giecson e i Camaleunti, che dava pi\u00f9 risalto al cantante, a Camaleunti), e nel 1991 si presenta nuovamente al festival di Sanscemo con \"Giapponesi Giapponesi\".\nLa canzone, a ritmo di tango, descrive il popolo nipponico in maniera divertente, e nel ritornello recita: \u00abIn Albania ci sono gli Albani, / in Romania ci sono le Romine, / ... / in Tanzania ci sono i Tarzanelli, / in Bulgaria ci sono i Bulgarelli, / in tutto il mondo Giapponesi Giapponesi\u00bb; viene presentata dal gruppo con una serie di gag e scenette, che la portano a vincere l'edizione di quell'anno di Sanscemo, a pari merito con i Powerillusi.\nAnche questo brano viene inserito dalla Polygram nella compilation, ed \u00e8 inoltre il brano di punta di Mario, disco che ottiene molte recensioni positive da parte delle riviste specializzate (da \"Ciao 2001\" a \"Tutto musica e spettacolo\"), grazie a canzoni come \"Ragazzo metropolitano\" e \"Caino cha cha cha\".\nDopo i concerti estivi dell'estate, all'inizio del 1992 il gruppo torna in sala d'incisione per quello che dovrebbe essere il nuovo disco: decidono per\u00f2 di sciogliersi, poich\u00e9 alcuni componenti sono stanchi dei concerti e preferiscono dedicarsi ad altre attivit\u00e0, per cui le registrazioni non vengono mai ultimate (anche se una versione dell'album, con canzoni come \"Torna a casa lessico\", \"Pellerina Road\", basata sulla musica di \"Portobello Road\" del film Pomi d'ottone e manici di scopa e \"Fatti mangiare dai cavalli Cristina D'Avena\", gi\u00e0 conosciute perch\u00e9 eseguite in precedenza dal vivo, viene diffusa come bootleg).\nNel 2007 il periodico musicale XL del quotidiano La Repubblica li inserisce tra i gruppi fondamentali del rock demenziale italiano, accomunandoli agli Skiantos, Elio e le Storie Tese, gli Squallor, i Powerillusi e Latte &amp; i Suoi Derivati."}
{"id": "1987126", "revid": "46291", "url": "https://it.wikipedia.org/wiki?curid=1987126", "title": "Guibourtia", "text": "Guibourtia \u00e8 un genere di piante della famiglia delle Fabacee (o Leguminose). Contiene 16 specie, native delle regioni tropicali dell'Africa (13 specie) e del Sud America (3 specie).\nSi incontrano in paludi o foreste inondate periodicamente, cos\u00ec come vicino a fiumi o laghi."}
{"id": "1987131", "revid": "486946", "url": "https://it.wikipedia.org/wiki?curid=1987131", "title": "Morbo di Burger", "text": ""}
{"id": "1987144", "revid": "1543377", "url": "https://it.wikipedia.org/wiki?curid=1987144", "title": "Cec\u00edlia Dassi", "text": ""}
