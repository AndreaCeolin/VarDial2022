{"id": "2166929", "revid": "125087525", "url": "https://it.wikipedia.org/wiki?curid=2166929", "title": "Esodo ebraico dai paesi arabi", "text": "Con esodo ebraico dai paesi arabi ci si riferisce all'espulsione e alla partenza di massa di ebrei, in primo luogo di sefarditi e mizrah\u00ec, da paesi arabi e islamici avvenuta a partire dal tardo XIX secolo, e accelerata dopo la guerra arabo-israeliana del 1948.\nSecondo le statistiche ufficiali arabe, 856.000 ebrei hanno lasciato le loro case nei paesi arabi, dal 1948 fino agli inizi del 1970. Circa 600.000 si sono reinsediati in Israele.\nL'Organizzazione mondiale degli ebrei dai paesi arabi (WOJAC) stima che le propriet\u00e0 ebraiche nei paesi arabi sarebbero valutate oggi a pi\u00f9 di 300 miliardi di dollari e le propriet\u00e0 immobiliari lasciate nelle terre arabe equivarrebbero a 100.000 chilometri quadrati (quattro volte la dimensione dello Stato di Israele).\nCause dell'esodo.\nPer mondo arabo ci si riferisce ai 25 paesi in cui l'arabo \u00e8 la lingua principale. Nei paesi del Nordafrica la presenza ebraica risale alla diaspora babilonese dei secoli a.C. e al di fuori dell'Arabia risale ad un centinaio di anni prima della presenza araba.\nLo spostamento degli ebrei dentro questo blocco si \u00e8 verificato durante il XX secolo, per esempio il 10% degli ebrei dello Yemen migr\u00f2 in Israele fra il 1881 e il 1914, comunque l'esodo nel XX secolo e la scomparsa di queste comunit\u00e0 segn\u00f2 un importante cambiamento tra gli ebrei e la storia del Medio Oriente.\nLe precise circostanze dell'esodo ebraico cambiano a seconda delle varie regioni arabe, dei vari stati e del periodo storico. Gli ebrei erano in mezzo a due forze: una era la crescente insicurezza che nasce dal fatto di essere una minoranza in uno Stato arabo; l'altra era l'appello del sionismo e di una vita migliore in Israele. L'insicurezza aument\u00f2 per la lotta di indipendenza araba e il conflitto in palestina e in alcuni casi questo provoc\u00f2 l'espulsione e l'appropriazione dei beni.\nDurante la seconda guerra mondiale, Algeria, Tunisia e Libia furono sotto controllo nazi-fascista o della repubblica di Vichy, gli ebrei che vivevano in questi stati furono perseguitati. In altre zone la propaganda nazista foment\u00f2 la ribellione contro gli inglesi e i francesi. La propaganda nazional - socialista contribu\u00ec a trasferire l'antisemitismo nel mondo arabo contro le comunit\u00e0 ebraiche.\nNel giugno 1941 ci fu una manifestazione pro-nazismo in Iraq. Seguendo il collasso del nuovo regime un pogrom anti ebraico provoc\u00f2 la morte di 180 persone. Rivolte contro gli ebrei si ebbero anche in Libia nel 1945, in Yemen nel 1947 e nel 1948 in Egitto, Marocco e Iraq. Molti paesi arabi indipendenti favorirono l'emigrazione verso Israele. Pogrom arabi scoppiarono in tutto il mondo arabo e si intensificarono in Yemen e Siria in particolare. In Libia gli ebrei furono privati della cittadinanza e in Iraq le propriet\u00e0 furono requisite. Questi ebrei furono costretti ad emigrare in Israele. In tempi recenti un gruppo di avvocati ebrei, lo JJAC, ha accusato i membri della lega araba di aver praticato una politica tesa a espellere gli ebrei o forzarne l'emigrazione.\nTra il 1948 - 1949 il governo di Israele ha segretamente trasportato in aereo 50.000 ebrei dallo Yemen e tra il 1950 - 1952 130.000 ebrei dall'Iraq. Tra il 1949 - 1951 30.000 ebrei si spostarono dalla Libia verso Israele. In questi casi il 90% della popolazione ebraica opt\u00f2 per andarsene portandosi dietro il possibile.\nRivendicazioni sono state fatte dagli ebrei che emigrarono per influenza del sionismo o perch\u00e9 perseguitati dai paesi arabi.\nEsistono diverse versioni sui modi che Israele utilizz\u00f2 per stimolare l'emigrazione degli ebrei. Gilbert (1999) e Hirst (1977) scrivono che Israele mise delle bombe nelle sinagoghe e nei negozi ebrei. Lo storico Moshe Gat contrasta questa versione, nel caso pi\u00f9 famoso dell'Iraq, l'idea che le bombe siano state piazzate da sionisti \u00e8 contro l'evidenza, e il grande esodo degli ebrei dall'Iraq fu causato dall'approvazione di una legge, non dalle bombe.\nCon la Guerra dei sei giorni i pochi ebrei rimasti negli stati arabi se ne andarono. Gli ebrei nei paesi arabi passarono da 800.000 nel 1948 a 16.000 nel 1991. La grande maggioranza degli ebrei che vivevano negli stati arabi \u00e8 emigrata in Israele, nel 2003 loro e la loro discendenza (contando anche coloro di origine mista) contava 3.136.436 persone, il 61 % della popolazione ebraica di Israele.\nIntegrazione dei rifugiati.\nDei 900.000 rifugiati ebrei, circa 680.000 furono accolti da Israele; il resto emigr\u00f2 verso l'Europa (in particolare verso la Francia) e verso le Americhe.\nIn Israele furono temporaneamente collocati in tendopoli, le \"ma'abarot\" in ebraico. Queste tendopoli continuarono ad esistere fino al 1963. I loro abitanti furono gradualmente e con successo integrati nella societ\u00e0 israeliana, senza ottenere aiuto dalle organizzazioni delle Nazioni Unite per i rifugiati.\nL'integrazione comport\u00f2 comunque dei problemi. Molti rifugiati impiegarono del tempo per adattarsi alla nuova societ\u00e0 e vi furono anche delle discriminazioni nei confronti dei rifugiati. Nel 1971 questi sentimenti portarono alla protesta guidata dal movimento delle Pantere Nere israeliane.\nAppoggio agli ebrei rifugiati.\nEsistono diversi gruppi di avvocati che agiscono a favore degli ebrei esuli dagli stati arabi. Ecco alcuni esempi:\nNel marzo 2008 Regina Bublil-Waldman, un'ebrea libica esule fondatatrice di JIMENA si present\u00f2 prima del Consiglio delle Nazioni Unite sui Diritti Umani indossando il vestito da sposa della nonna originaria della Libia.In quell'occasione ha presentato un rapporto riguardante la persecuzione che gli ebrei incontrarono nei paesi arabi."}
{"id": "2166933", "revid": "466539", "url": "https://it.wikipedia.org/wiki?curid=2166933", "title": "Jocelyn Pook", "text": "Biografia.\nDopo aver conseguito il diploma presso la Guildhall School of Music and Drama di Londra, ha suonato con molti artisti pop compresi i The Communards e i Massive Attack. Ha fondato il quartetto Electra Strings con cui ha lavorato con svariati artisti tra cui Mark Knopfler, This Mortal Coil, Paul Weller. Ha lavorato inoltre con importanti compagnie di balletto come la DV8 e la Shobana Jeyasingh, e nel 2002 le \u00e8 stato affidato il compito dalla BBC Proms di scrivere un pezzo per i The King's Singers in collaborazione con il Poeta Laureato Andrew Motion. Importanti colonne sonore comprendono l'adattamento di Michael Radford del \"Mercante di Venezia\", l'ultimo film di Stanley Kubrick\" Eyes Wide Shut\" e \"Brick Lane\".\nCome membro del Leytonstone Contingent, la Pook ha registrato in due occasioni con il pianista Jeremy Peyton Jones per \"Rough Trade\" e successivamente per \"Century XXI\". Circa un anno fa, si \u00e8 unita ad Anne Stephenson e Audrey Riley per accompagnare Virginia Astley sia sul palco che in sala di registrazione.\nLa Pook persegue anche una carriera separata come compositrice di musiche da film. Per la fine del decennio, aveva realizzato tre album suoi; il primo dei quali \u00e8 stato \"Deluge\". Ha acquisito rinomanza internazionale con la propria musica componendo la colonna sonora del film di Stanley Kubrick \"Eyes Wide Shut\", al quale ha contribuito con i pezzi relativi alla sequenza del ballo in maschera. Pi\u00f9 di recente, ha contribuito alla colonna sonora del Mercante di Venezia 2004, al film di Peter Kosminsky su David Kelly (esperto d'armi), \"The Government Inspector\", e \"Brick Lane\". Ha anche composto la colonna sonora del film \"A tempo pieno\", o \"Time Out\". Il suo primo album da solista \"Deluge\" \u00e8 uscito nel 1997.\nNel 1983 \u00e8 apparsa nel film \"Mantrap\" interpretando una dei molti suonatori d'archi per l'album \"The Lexicon of Love\". Lavora spesso con la cantante Melanie Pappenheim, che Jocelyn descrive com la sua collaboratrice musicale di lunga data. Melanie ha di fatto interpretato la maggior parte dei pezzi vocali sulla musica di Jocelyn.\nDiscografia.\n1999 Flood"}
{"id": "2166934", "revid": "93556", "url": "https://it.wikipedia.org/wiki?curid=2166934", "title": "Vinay Pathak", "text": "Ha recitato a Bollywood in numerosi film a partire dal 1996, oltre ad aver lavorato in precedenza come presentatore televisivo. Nel 2008 ha prodotto la sua prima pellicola, \"Dasvidanya\", a cui ha preso parte anche come attore."}
{"id": "2166935", "revid": "1904508", "url": "https://it.wikipedia.org/wiki?curid=2166935", "title": "Georgij Konstantinovi\u010d Romanov", "text": "Biografia.\nInfanzia.\nEra l'ultimo figlio del granduca Konstantin Konstantinovi\u010d e della granduchessa Elizaveta Mavrikievna\nRivoluzione bolscevica.\nAdolescente durante la Prima guerra mondiale, nel corso della quale mor\u00ec suo fratello Oleg Konstantinovi\u010d, dopo la Rivoluzione di Febbraio del 1917 pot\u00e9 rimanere a Pavlovsk con la madre e la sorella maggiore Vera. Nel luglio del 1918 i bolscevichi massacrarono, dopo averli esiliati tra gli Urali, i suoi fratelli Ivan Konstantinovi\u010d, Igor' Konstantinovi\u010d e Konstantin Konstantinovi\u010d e altri membri della famiglia imperiale ma a ottobre (poco prima della fucilazione dello zio Dmitrij Konstantinovi\u010d e di altri parenti, i bolscevichi permisero, dopo richiesta della Regina di Svezia, alla granduchessa Elizaveta Mavrikievna, ai figli e ad alcuni parenti, di imbarcarsi per la Svezia sulla nave Angermanland, via Tallinn per Helsinki e Mariehamn fino a Stoccolma\nEsilio.\nAl porto di Stoccolma vennero accolti dal principe ereditario Gustavo Adolfo che le ospit\u00f2 nel palazzo reale. Elizaveta Mavrikievna con Vera e Georgij vissero per i due anni successivi in Svezia, a Stoccolma e poi a Saltsj\u00f6baden, ma il paese scandinavo era troppo costoso per loro e cos\u00ec si spostarono prima in Belgio su invito di Alberto I del Belgio e poi in Germania, ad Altenburg in cui vissero negli anni trenta, eccetto un paio di anni in Inghilterra.\nMorte.\nElizaveta mor\u00ec di cancro il 24 marzo 1927 a Lipsia. Georgij, che non s\u00ec spos\u00f2 mai, divenne un affermato architetto d'interni e mor\u00ec nel 1938 a New York per complicazioni dopo un'operazione"}
{"id": "2166936", "revid": "767487", "url": "https://it.wikipedia.org/wiki?curid=2166936", "title": "Egerl\u00f6v\u0151", "text": "Egerl\u00f6v\u0151 \u00e8 un comune dell'Ungheria di 649 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166942", "revid": "767487", "url": "https://it.wikipedia.org/wiki?curid=2166942", "title": "Erd\u0151horv\u00e1ti", "text": "Erd\u0151horv\u00e1ti \u00e8 un comune dell'Ungheria di 650 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166944", "revid": "729019", "url": "https://it.wikipedia.org/wiki?curid=2166944", "title": "\u00c9gersz\u00f6g", "text": "\u00c9gersz\u00f6g \u00e8 un comune dell'Ungheria di 79 abitanti (dati 2001). \u00c8 situato nella provincia di Borsod-Aba\u00faj-Zempl\u00e9n."}
{"id": "2166946", "revid": "287785", "url": "https://it.wikipedia.org/wiki?curid=2166946", "title": "Junulara Esperanto-Semajno", "text": ""}
{"id": "2166948", "revid": "1381093", "url": "https://it.wikipedia.org/wiki?curid=2166948", "title": "Astonishing Panorama of the Endtimes", "text": "Astonishing Panorama of the Endtimes \u00e8 una canzone dei Marilyn Manson, unico singolo estratto dalla colonna sonora di \"Celebrity Deathmatch\", \"The Celebrity Deathmatch Soundtrack\". Ottenne una nomination come Miglior Performance Metal ai Grammy del 2001, ma fu battuta da \"Elite\" dei Deftones.\nLa canzone.\nManson, che partecip\u00f2 al programma \"Celebrity Deathmatch\", fu incaricato da MTV di scrivere una canzone per lo show. Manson compose cos\u00ec una canzone sull'ossessione delle persone per la violenza e sull'influenza che la tv ha su di loro, argomenti che avevano a che fare con il programma.\nVerso la fine della canzone, vengono ripetuti i versi \"\"this is what you should fear, you are what you should fear\" (\"ecco ci\u00f2 che devi temere, devi temere te stesso\"\"), che riprendono il brano \"Kinderfeld\" contenuto nell'album \"Antichrist Superstar\".\nLa canzone ha alcune somiglianze, sia nelle parti vocali, sia negli assoli di chitarra, con la canzone \"Burning Inside\" dei Ministry, uscita dieci anni prima. Manson considera \"Astonishing Panorama of the Endtimes\" un omaggio a questa band, di cui fu fan.\nIl video.\nIl video per la canzone fu diretto da Eric Fogel e vede Marilyn Manson in versione \"Celebrity Deathmatch\", che si esibisce nell'arena. La prima parte del videoclip \u00e8 stata utilizzata nell'episodio \"Fandemonium II\" prima dell'incontro tra Marilyn Manson e Ricky Martin."}
{"id": "2166951", "revid": "1573940", "url": "https://it.wikipedia.org/wiki?curid=2166951", "title": "Dasycercus blythi", "text": "Il mulgara dalla coda a spazzola (Dasycercus blythi ) \u00e8 un mammifero australiano appartenente alla famiglia dei Dasiuridi.\nDescrizione.\nIl mulgara dalla coda a spazzola, malgrado le dimensioni ridotte, \u00e8 uno dei Dasiuridi di maggiori dimensioni: pesa infatti oltre 100\u00a0g e raggiunge una lunghezza di circa 24\u00a0cm, 9 dei quali costituiti dalla sola coda. Riguardo alle dimensioni, vi \u00e8 anche un certo dimorfismo sessuale: le femmine, infatti, sono parecchio pi\u00f9 piccole dei maschi. L'aspetto \u00e8 simile a quello di un topolino, con radice della coda ingrossata per accumulo di grasso; sulla punta di essa, vi \u00e8 un ciuffo di peli alla quale la specie deve il proprio nome comune. Il dorso \u00e8 di colore bruno sabbia, mentre l'addome \u00e8 bianco-grigiastro. La coda si fa rossiccia verso l'estremit\u00e0. Si distingue dall'altra specie di \"Dasycercus\", \"D. cristicauda\", per avere due premolari e sei capezzoli, invece di tre e otto rispettivamente.\nBiologia.\nComportamento.\nSi tratta di una specie generalmente solitaria che va a caccia di notte, malgrado non abbia abitudini prettamente notturne. Ciascun esemplare occupa un proprio territorio di 1,4-14 ettari di estensione.\nAlimentazione.\nLa dieta di \"D. blythi\" \u00e8 piuttosto varia, e comprende numerosi invertebrati, rettili e mammiferi di piccole dimensioni.\nRiproduzione.\nCiascuna femmina partorisce un'unica nidiata all'anno, costituita al massimo da sei piccoli. La stagione riproduttiva va da giugno a ottobre. La speranza di vita \u00e8 molto bassa: sono ben pochi, infatti, gli individui che raggiungono i tre anni di et\u00e0. In cattivit\u00e0, tuttavia, possono vivere fino a cinque anni.\nDistribuzione e habitat.\nIl mulgara dalla coda a spazzola \u00e8 endemico dell'Australia, e occupa gran parte delle aree centrali e occidentali del continente. I confini esatti del suo areale, tuttavia, non sono ancora stati stabiliti con certezza, dal momento che solo recentemente si \u00e8 iniziato a considerarlo come specie a parte. Predilige le distese erbose di \"spinifex\" (\"Triodia\" sp.) e scava la propria tana dove il terreno \u00e8 sabbioso.\nTassonomia.\nIn un primo momento, \"D. blythi\" venne considerato come una forma distinta da \"D. cristicauda\", ma in seguito gli studiosi hanno iniziato a considerarlo come un sinonimo dello stesso. Solo negli ultimi anni, dopo un accurato studio molecolare, \u00e8 stato scoperto che si tratta effettivamente di una specie a s\u00e9. Battezzata inizialmente \"D. hillieri\", \u00e8 stata successivamente rinominata \"D. blythi\" per motivi di priorit\u00e0 nella nomenclatura."}
{"id": "2166953", "revid": "6923", "url": "https://it.wikipedia.org/wiki?curid=2166953", "title": "Panda torpedo", "text": ""}
{"id": "2166956", "revid": "1573940", "url": "https://it.wikipedia.org/wiki?curid=2166956", "title": "Dasycercus cristicauda", "text": "Il mulgara dalla coda crestata (Dasycercus cristicauda ) \u00e8 un mammifero australiano appartenente alla famiglia dei Dasiuridi.\nDescrizione.\nIl mulgara dalla coda crestata ha una lunghezza testa-corpo di 12,5-22 cm e una coda di 7,5-12,5 cm e pesa 60-170 g. Ha una costituzione tozza, con arti brevi, piccole orecchie e muso poco pronunciato. Non \u00e8 dotato di un marsupio vero e proprio, e i piccoli vengono protetti soltanto da pieghe cutanee e rimangono appesi ai capezzoli. La pelliccia, nelle regioni superiori, \u00e8 di colore variabile dal marroncino al bruno-rossastro brillante, mentre sul ventre \u00e8 bianca o crema. Deve il nome comune al fatto che la met\u00e0 terminale della coda \u00e8 ricoperta, sulla zona superiore, da una serie di lunghi peli neri. Si distingue dall'altra specie di \"Dasycercus\", \"D. blythi\", per avere tre premolari e otto capezzoli, invece di due e sei rispettivamente.\nBiologia.\nComportamento.\nIl mulgara dalla coda crestata ha abitudini terricole, ma \u00e8 ugualmente in grado di arrampicarsi sugli alberi. Di abitudini sia diurne che notturne, trascorre le ore pi\u00f9 calde della giornata al riparo della tana, costruita nel soffice terreno sabbioso delle zone in cui abita. Studi effettuati in cattivit\u00e0 hanno dimostrato che questa creatura deserticola \u00e8 in grado di sopravvivere senza bere e addirittura senza mangiare piante succulente, dato che pu\u00f2 ricavare i liquidi di cui abbisogna dalla carne di cui si nutre.\nAlimentazione.\nLa dieta di \"D. cristicauda\" comprende piccoli vertebrati, aracnidi e insetti. I piccoli mammiferi vengono divorati a partire dalla testa.\nRiproduzione.\nIn cattivit\u00e0 coppie di mulgara si sono accoppiate tra met\u00e0 maggio e met\u00e0 giugno, e nascite si sono avute alla fine di giugno, luglio e agosto, dopo una gestazione di cinque o sei settimane. I piccoli si nutrono di latte materno per i primi 3-4 mesi di vita, e raggiungono la maturit\u00e0 sessuale verso i 10-11 mesi. In cattivit\u00e0 questi animali si sono riprodotti anche per sei anni di seguito, il che indica un ciclo vitale abbastanza lungo.\nDistribuzione e habitat.\nIl mulgara dalla coda crestata \u00e8 endemico dell'Australia, dove occupa sicuramente le zone di deserto al confine tra Territorio del Nord e Australia Meridionale. I confini esatti del suo areale, tuttavia, sono difficili da determinare, data la sua somiglianza con l'altro mulgara, quello dalla coda a spazzola."}
{"id": "2166960", "revid": "767487", "url": "https://it.wikipedia.org/wiki?curid=2166960", "title": "Derrick May", "text": "Assieme a Juan Atkins e Kevin Saunderson \u00e8 considerato l'inventore del genere musicale Techno.\nLa carriera di May inizi\u00f2 nel 1987 con la pubblicazione del singolo \"Nude Photo\", uno dei classici che diedero via al genere Detroit techno. Poco dopo segu\u00ec \"Strings of Life\", che passer\u00e0 alla storia come uno dei brani simbolo della musica Techno.\nMay non produce materiale originale dal 1993, ma recentemente si \u00e8 occupato di creare remix dei suoi vecchi lavori per videogames e colonne sonore, incluso l'adattamento cinematografico del popolare picchiaduro Tekken.\nContinua inoltre a proporre la sua musica in dj set internazionali ed \u00e8 ambasciatore nel mondo di Detroit Electronic Music Festival\nDiscografia.\nCome X-Ray\nCome Rhythim is Rhythim\nCome Derrick May\nCon System 7"}
{"id": "2166962", "revid": "125162926", "url": "https://it.wikipedia.org/wiki?curid=2166962", "title": "Coffea canephora", "text": "Coffea canephora (Pierre ex Froehner, 1897), commercialmente chiamata caff\u00e8 variet\u00e0 robusta, \u00e8 una delle specie pi\u00f9 importanti per l'uomo del genere \"Coffea\".\nDenominazione.\nIl nome Coffea robusta (L.Linden, 1900) \u00e8 considerato un sinonimo di \"Coffea canephora\". Per le regole della tassonomia, prevale il nome proposto per primo e quindi il nome scientificamente corretto \u00e8 \"Coffea canephora\". Tuttavia commercialmente \u00e8 usato il termine \"robusta\"; \"canephora\" \u00e8 limitato agli ambienti scientifici.\nAltri sinonimi posteriori di \"Coffea canephora\", secondo Catalogue of Life (Species 2000) sono: \"C. bukobensis\", \"C. laurentii\", \"C. maclaudii\", \"C. quillon\", \"C. ugandae\", \"C. welwitschii\".\nDescrizione.\n\"Coffea canephora\" \u00e8 un piccolo albero sempreverde, alto fino a 8\u201310\u00a0m.\nLe foglie sono ovali, appuntite, molto grandi (fino a 40\u00a0cm).\nI fiori sono di colore bianco, riuniti in gruppi di 3-7 all'ascella delle foglie; hanno normalmente 5 petali, ma possono averne anche 6 o 7. L'impollinazione \u00e8 allogama, cio\u00e8 i fiori devono essere fecondati da polline che proviene da esemplari diversi (a differenza della specie \"arabica\", dove \u00e8 possibile anche l'impollinazione autogama).\nI frutti sono drupe (\"ciliegie\") di colore rosso e di forma allungata. All'interno di queste \"ciliegie\" ci sono due semi (\"chicchi\") avvolti in una pellicola argentea e racchiusi in una membrana coriacea, denominata \"pergamino\". I chicchi di questa specie sono pi\u00f9 piccoli rispetto alla specie \"arabica\" (lunghezza: 5\u20138\u00a0mm), rotondeggianti con un solco dritto e di colore bruno.\nUn chicco di caff\u00e8 verde germina dopo alcune settimane; dopo due mesi compaiono le prime foglie, mentre per i primi frutti bisogna attendere almeno 3-5 anni. Nel frattempo le piante di caff\u00e8 fioriscono ogni anno e il loro profumo ricorda il gelsomino con sentori di limone.\nLa pianta resiste al caldo, alle malattie e alle piogge abbondanti meglio dell\"'arabica\" e ha una pi\u00f9 alta produttivit\u00e0. Il contenuto di caffeina \u00e8 circa doppio che nell\"arabica\".\nDistribuzione e coltivazione.\n\"Coffea canephora\" \u00e8 originaria dell'Africa Occidentale ed \u00e8 oggi largamente coltivata in quasi tutti i paesi della fascia intertropicale, dove trova le condizioni climatiche che ne rendono possibile la crescita.\nLe piante di robusta prosperano anche in pianura con un'altitudine che varia dal livello del mare fino ai 900 metri in quanto sopportano pi\u00f9 facilmente shock termici, malattie e aggressioni da parte di parassiti; per questo motivo vengono appunto chiamate \"robusta\". La temperatura ideale per la sua coltivazione \u00e8 24-30\u00a0\u00b0C"}
{"id": "2166967", "revid": "2373", "url": "https://it.wikipedia.org/wiki?curid=2166967", "title": "\u00c1ngela Hern\u00e1ndez N\u00fa\u00f1ez", "text": "Nella sua prosa si ritrovano le tracce della pratica poetica, insieme emotiva e immaginosa. Le sue storie hanno soprattutto protagoniste femminili, tra campagna caraibica e metropoli, e indagano il mondo dei sentimenti e dei conflitti sociali. Ha anche allestito varie mostre di fotografia, dedicandosi ai ritratti e all'espressivit\u00e0 insospettabile dei dettagli minuti e dimenticati."}
{"id": "2166970", "revid": "62004", "url": "https://it.wikipedia.org/wiki?curid=2166970", "title": "Our (S\u00fbre)", "text": ""}
{"id": "2166971", "revid": "729019", "url": "https://it.wikipedia.org/wiki?curid=2166971", "title": "Luca Zara", "text": "Biografia.\nLuca \u00e8 cresciuto nelle giovanili della Benetton Rugby Treviso. Nel 2008 ha partecipato al Sei Nazioni Under 20, e i Mondiali Under 20 in Galles. \nNella stagione 2009/2010 passa al San Marco Rugby Club."}
{"id": "2166972", "revid": "287204", "url": "https://it.wikipedia.org/wiki?curid=2166972", "title": "Federazione cestistica delle Filippine", "text": "La Federazione cestistica delle Filippine (Samahang Basketbol ng Pilipinas) \u00e8 l'ente che controlla e organizza la pallacanestro nelle Filippine.\nLa federazione controlla inoltre la Nazionale di pallacanestro delle Filippine. Ha sede a Manila e l'attuale presidente \u00e8 Manuel V. Pangilinan.\n\u00c8 affiliata alla FIBA dal 1936 e organizza il campionato di pallacanestro delle Filippine."}
{"id": "2166977", "revid": "1543377", "url": "https://it.wikipedia.org/wiki?curid=2166977", "title": "Federazione cestistica della Giordania", "text": "La Federazione cestistica della Giordania \u00e8 l'ente che controlla e organizza la pallacanestro in Giordania.\nLa federazione controlla inoltre la nazionale di pallacanestro della Giordania. Ha sede a Amman e l'attuale presidente \u00e8 Tarek Zubi.\n\u00c8 affiliata alla FIBA dal 1961 e organizza il campionato di pallacanestro della Giordania."}
{"id": "2166984", "revid": "110157", "url": "https://it.wikipedia.org/wiki?curid=2166984", "title": "Federazione cestistica di Hong Kong", "text": "La Federazione cestistica di Hong Kong \u00e8 l'ente che controlla e organizza la pallacanestro in Hong Kong.\nLa federazione controlla inoltre la nazionale di pallacanestro di Hong Kong e ha sede a Hong Kong.\n\u00c8 affiliata alla FIBA dal 1957 e organizza il campionato di pallacanestro di Hong Kong."}
{"id": "2166985", "revid": "224230", "url": "https://it.wikipedia.org/wiki?curid=2166985", "title": "Silvio Marcuzzi", "text": "Biografia.\nOperaio nei cantieri di Monfalcone, si impegn\u00f2 fin da met\u00e0 degli anni trenta in attivit\u00e0 antifascista. Nel 1938 fu costretto ad espatriare, ma nel 1941 rientr\u00f2 in Italia, usando come copertura l'attivit\u00e0 di agente di commercio.\nDopo l'Armistizio di Cassibile si affianc\u00f2 alle formazioni slovene con un gruppo di partigiani. Fatto prigioniero, riusc\u00ec a fuggire, riparandosi a Monfalcone. Dall'autunno del 1943 si fece promotore di una vasta organizzazione dedita agli approvvigionamenti per le forze partigiane garibaldine e del \"IX Korpus\", la cosiddetta \"intendenza Montes\".\nCatturato dalla \"banda Collotti\" alla fine di ottobre del 1944, venne torturato nella caserma Piave di Palmanova fino alla morte, avvenuta pochi giorni dopo."}
{"id": "2166986", "revid": "124872833", "url": "https://it.wikipedia.org/wiki?curid=2166986", "title": "Kelly LeBrock", "text": "Biografia.\nNata negli Stati Uniti da padre canadese, Harold Arthur LeBrock, e madre di origine irlandese, Mary Cecilia Traynor, si trasfer\u00ec da piccola ad Hastings, nel Regno Unito. All'et\u00e0 di 16 anni intraprese l'attivit\u00e0 di modella ottenendo ben presto un grande successo, con numerose apparizioni sulla stampa specializzata e divenne testimonial per alcune campagne pubblicitarie.\nEsord\u00ec al cinema nel 1984, come protagonista della commedia \"La signora in rosso\", che la consacr\u00f2 ad icona sexy del cinema degli anni ottanta.\nL'anno successivo interpret\u00f2 nuovamente il ruolo di femme fatale in \"La donna esplosiva\". In seguito dirad\u00f2 le apparizioni cinematografiche, preferendo partecipare ad alcune serie televisive nel Regno Unito. \nDal 1986 al 1990 \u00e8 stata testimonial della nota bevanda italiana Campari.\nVita privata.\n\u00c8 stata sposata con Victor Drai tra il 1982 ed il 1984 e con Steven Seagal, dalla cui unione sono nati tre figli, tra il 1987 ed il 1996."}
{"id": "2166989", "revid": "122362799", "url": "https://it.wikipedia.org/wiki?curid=2166989", "title": "Amando de Ossorio", "text": "Biografia.\nNato come Armando Ossorio de Rodriguez, ha utilizzato molti diversi pseudonimi nella sua carriera.\nSpecializzato in film horror degli anni settanta, la sua pi\u00f9 famosa opera, la serie di \"Le tombe dei resuscitati ciechi\" era ispirata a La Cruz del Diablo di John Gilling."}
{"id": "2166997", "revid": "135224", "url": "https://it.wikipedia.org/wiki?curid=2166997", "title": "Articolazione temporomandibolare", "text": ""}
{"id": "2166998", "revid": "729019", "url": "https://it.wikipedia.org/wiki?curid=2166998", "title": "Emiliano Mulieri", "text": ""}
{"id": "2167000", "revid": "198277", "url": "https://it.wikipedia.org/wiki?curid=2167000", "title": "Giallo all'italiana", "text": "Il giallo all'italiana, in campo internazionale detto anche \"thrilling\", \"spaghetti thriller\" o pi\u00f9 semplicemente \"giallo\", \u00e8 stato un filone cinematografico nato in Italia negli anni 1960 e sviluppatosi poi negli anni 1970, con caratteristiche diverse rispetto al filone classico del giallo inteso come letterario o cinematografico: il giallo all'italiana, infatti, mescola atmosfere \"thriller\" e temi tipici del cinema dell'orrore, e che non preclude derive \"slasher\" tipiche dell\"'exploitation\".\nStoria.\nAntefatti: il \"protogiallo\".\nGi\u00e0 nei primi anni 10 del Novecento la produzione cinematografica italiana include un nutrito numero di pellicole con marcati elementi riconducibili a quello che diverr\u00e0 il giallo all'italiana, trasposte da opere letterarie o teatrali, quando non basate su sceneggiature inedite: \"La mano della morta\" del 1916, \"Il triangolo giallo e La banda dei rossi\" ne sono alcuni esempi. Le trasposizioni in pellicola di opere letterarie firmate da pionieri del romanzo giallo italiano, come Carolina Invernizio, Emilio De Marchi, Giulio Piccini, Remigio Zena, Luigi Natoli, Arturo Olivieri Sangiacomo, Matilde Serao, Salvatore Farina e altri, porranno le basi per la strutturazione di un gusto popolare che, nel 1929, indurr\u00e0 la casa editrice Mondadori a lanciare la collana \"I libri gialli\" fornendo cos\u00ec le basi per ulteriori trasposizioni dal romanzo al film, grazie anche ad altri giallisti abili e prolifici come Alessandro Varaldo, Alessandro De Stefani, Tito A. Spagnol, Augusto De Angelis, Ezio D'Errico e Franco Enna.\nLa produzione cinematografica s'intensifica ulteriormente con l'avvento del sonoro, rafforzandone le precondizioni stilistiche negli anni 40 e 50. Film come \"Corte d'Assise\", \"Grattacieli\", \"Stasera alle undici\" e \"Joe il rosso\" saranno seminali nella tipizzazione, allorch\u00e9 pellicole successive come \"Ai margini della metropoli\", \"Un maledetto imbroglio\", \"Il bivio\", \"Persiane chiuse\", \"Operazione Mitra\", \"Terrore sulla citt\u00e0\", \"Cronaca di un delitto\" e \"Pensione Edelweiss\", solo per citarne alcuni, costituiranno un linguaggio cinematografico nitido, il \"protogiallo\" per l'appunto, che sfocer\u00e0 nel 1963 nella nascita formale del genere.\nAnni 60.\nNel 1963 Mario Bava porta sugli schermi il film \"La ragazza che sapeva troppo\", interpretato da Valentina Cortese, John Saxon e Let\u00edcia Rom\u00e1n: la storia, macabra e lievemente ironica, narra di un personaggio contorto e spaventoso che semina orrore e morte per le strade di Roma. L'opera \u00e8 considerata \"a posteriori\" la capostipite del giallo all'italiana, quella che ha aperto la strada ad altri registi e pellicole simili. Sino ad allora infatti i film caratterizzati da elementi truculenti erano resi sempre un po' inverosimili e irreali per mezzo di ambientazioni gotiche o ambientate in epoche passate, creando cos\u00ec una sorta di distacco emotivo tra la vicenda e lo spettatore.\n\u00c8 tuttavia nel 1964, con \"Sei donne per l'assassino\" sempre per la regia di Bava, che si delineano definitivamente quelli che saranno i tratti caratteristici del genere: l'assassino vestito con un impermeabile scuro, guanti e cappello, soggettive del killer, scene dei delitti diversificate nonch\u00e9 particolarmente elaborate e cruente (celebre quella in cui il viso della vittima viene ripetutamente premuto contro una stufa incandescente), musiche ossessive (ad esempio le celebri colonne sonore dei Goblin) e anche un pizzico di nudit\u00e0 (non ancora esplicita), tipica degli anni a venire.\nTra la fine degli anni 60 e l'inizio degli anni 70 nasce un nuovo sotto-genere, il \"giallo erotico\", nel quale vi \u00e8 una maggiore attenzione per gli aspetti sessuali della vicenda, anche definito \"thriller dei quartieri alti\" dal regista Umberto Lenzi; lo stesso Lenzi firmer\u00e0 la trilogia composta dai film \"Orgasmo\" (1969), \"Cos\u00ec dolce... cos\u00ec perversa\" (1969) e \"Paranoia\" (1970), in cui si mescolano erotismo, psicologia e intrighi del mondo della nobilt\u00e0. Un altro noto regista di questo genere \u00e8 Sergio Martino con i film \"Lo strano vizio della signora Wardh\" (1971), \"Tutti i colori del buio\" (1972) e \"Il tuo vizio \u00e8 una stanza chiusa e solo io ne ho la chiave\" (1972). Altri titoli di questo sottofilone sono \"Il dolce corpo di Deborah\" (1968) di Romolo Guerrieri, \"Nude... si muore\" (1968) di Antonio Margheriti, \"Femmine insaziabili\" (1969) di Alberto De Martino, \"5 bambole per la luna d'agosto\" (1970) di Mario Bava, \"Perch\u00e9 quelle strane gocce di sangue sul corpo di Jennifer?\" (1972) di Giuliano Carnimeo, \"Ragazza tutta nuda assassinata nel parco\" (1972) di Alfonso Brescia, \"Nude per l'assassino\" (1975) di Andrea Bianchi e \"Il vizio ha le calze nere\" (1975) di Tano Cimarosa.\nAnni 70: il \"thrilling\".\nDurante gli anni 70, la rappresentazione formale e la narrazione delle pellicole di questo genere si infittiscono di delitti sempre pi\u00f9 feroci e di forte impatto visivo: \u00e8 questo il periodo di massima espressione del giallo all'italiana.\nFra il 1970 e il 1971 escono tre film di Dario Argento che consacrano definitivamente questo genere: \"L'uccello dalle piume di cristallo\", \"Il gatto a nove code\" e \"4 mosche di velluto grigio\". Utilizzando la stessa formula di Bava, ma rimodernandone tecnica e stile, il regista riscuote un enorme successo, soprattutto negli Stati Uniti d'America, favorendo in patria (e non solo) un prolifico fenomeno d'imitazione, ovvero un nuovo filone di gialli dai connotati strettamente legati al modello argentiano. Rispetto ai precedenti film si privilegi\u00f2 l'elaborata e scenografica messinscena dei delitti, con un maggior ricorso agli effetti speciali, fino ad allora ben poco utilizzati, e vere e proprie invenzioni che avrebbero dettato scuola nella specialit\u00e0. Ben presto questo sotto-genere di film assume la denominazione di \"thrilling\", dal verbo \"thrill\" (letteralmente \"rabbrividire di emozione\"), usato qui come sostantivo.\nIl \"thrilling\" assunse una connotazione sempre pi\u00f9 violenta ed erotica, specializzandosi soprattutto nella descrizione della figura dell'assassino, non limitandosi al solo aspetto esteriore, ma sviscerando soprattutto la sua psiche. L'intenzione fu quella di far \"partecipare\" in qualche modo lo spettatore al delitto, tramite gli occhi stessi dell'omicida, utilizzando a tal fine una tecnica cinematografica abbastanza innovativa per l'epoca, detta soggettiva, in cui la posizione della macchina da presa coincideva con la stessa visuale di chi compie i delitti. L'assassino veniva solitamente rappresentato come uno psicopatico, mentre i protagonisti di questi film non erano il commissario intuitivo o il poliziotto senza paura di turno bens\u00ec persone comuni, invischiate loro malgrado negli eventi solo per puro caso. Ed \u00e8 in questo contesto che la figura dell'omicida divenne protagonista e icona assoluta del filone, assumendo una tale importanza nel racconto da far passare spesso in secondo piano anche la stessa trama del film.\nL'ascesa del genere.\nOltre a imitarne il modello nei contenuti, questi nuovi \"thrilling\" si rifecero anche nei titoli ai primi film di Dario Argento, portacolori del genere anche all'estero, ha prodotto numerosi film di qualit\u00e0 e facendo affermare definitivamente il genere. Nacquer\u00f2 cos\u00ec sulla scia de \"L'uccello dalle piume di cristallo\", pellicole come \"La tarantola dal ventre nero\", \"La coda dello scorpione\", \"Una farfalla con le ali insanguinate\", \"L'iguana dalla lingua di fuoco\", \"La sanguisuga conduce la danza\", \"L'uomo pi\u00f9 velenoso del cobra\", \"Il gatto dagli occhi di giada\", \"Gatti rossi in un labirinto di vetro\", \"La volpe dalla coda di velluto\", \"Il sorriso della iena\", \"Nella stretta morsa del ragno\" ovvero una ricca serie di film a titolazione \"zoonomica\".\nMa nacquero anche dei film d'autore che quasi raggiungono il modello argentiano come \"Giornata nera per l'ariete\" di Luigi Bazzoni, \"Il profumo della signora in nero\" di Francesco Barilli, \"Cosa avete fatto a Solange?\" di Massimo Dallamano, \"E tanta paura\" di Paolo Cavara, \"La corta notte delle bambole di vetro\" e \"Chi l'ha vista morire?\" di Aldo Lado, \"La donna della domenica\" di Luigi Comencini, \"Gran bollito\" di Mauro Bolognini e \"Il mostro\" di Luigi Zampa. Nei primi anni 70 si ha un vero e proprio \"boom\" del \"thrilling\", tant'\u00e8 che solo tra il 1971 e il 1972 vennero girati e distribuiti nelle sale oltre trenta film appartenenti al filone, diretti dai maggiori registi italiani del cinema di genere; tra questi sono da menzionare \"Mio caro assassino\" di Tonino Valerii, un giallo avvincente e a lungo trascurato, e \"L'etrusco uccide ancora\" di Armando Crispino, uno dei primi esempi di contaminazione tra giallo e \"horror\", considerato il capostipite del \"filone archelogico\" di questo genere cinematografico.\nNel 1975 Dario Argento realizza \"Profondo rosso\" (film che inizialmente avrebbe dovuto avere anch'esso un titolo dal richiamo faunistico, ovvero \"La tigre dai denti a sciabola\") che ottiene un grande successo, anche a livello internazionale, ed \u00e8 considerato da molti critici e dagli stessi fan come uno dei titoli pi\u00f9 riusciti nella storia del giallo all'italiana; \"Profondo rosso\" \u00e8 sicuramente, tra tutte le opere \"thrilling\", quella pi\u00f9 famosa e celebrata, ancora oggi trasmessa spesso e con successo in televisione.\nLucio Fulci, futuro maestro del \"gore\" italiano, girer\u00e0 contributi di indubbio valore come l'hitchockiano \"Una sull'altra\", il violento \"Una lucertola con la pelle di donna\", il rurale \"Non si sevizia un paperino\" e l'onirico \"Sette note in nero\".\nIl regista emiliano Pupi Avati diriger\u00e0 nel 1976 uno dei pi\u00f9 famosi gialli \"horror\" italiani, \"La casa dalle finestre che ridono\". Ironicamente l'anno successivo \u00e8 la volta del parodistico \"Tutti defunti... tranne i morti\" che oltre agli stessi regista e sceneggiatori, presenta molti attori della precedente pellicola.\nAltri film sono anche precursori dello \"slasher\" (in particolare della saga hollywoodiana di \"Venerd\u00ec 13\"), come \"Reazione a catena\" di Mario Bava o \"I corpi presentano tracce di violenza carnale\" di Sergio Martino.\nAnni 80: il declino.\nCon l'arrivo degli anni 80 e la nascita negli Stati Uniti d'America di un nuovo modo di fare cinema \"thriller\" e \"horror\", il giallo all'italiana ha quasi terminato di esistere.\nPoche sono state le pellicole che sono rimaste devote ai primi film del genere, tra queste ci sono \"Tenebre\", \"Phenomena\" e \"Opera\" di Dario Argento, \"Macabro\", \"La casa con la scala nel buio\", \"Morirai a mezzanotte\" e \"Le foto di Gioia\" di Lamberto Bava (figlio di Mario), \"Caramelle da uno sconosciuto\" di Franco Ferrini, \"L'assassino \u00e8 ancora tra noi\" di Camillo Teti, \"Il mostro di Firenze\" di Cesare Ferrario e \"Tramonti fiorentini\" di Gianni Siragusa e Paolo Frajoli (questi ultimi tre titoli ispirati al caso del Mostro di Firenze), \"Lo squartatore di New York\" e \"Murderock - Uccide a passo di danza\" di Lucio Fulci, \"Myst\u00e8re\" e \"Sotto il vestito niente\" di Carlo Vanzina (quest'ultimo ebbe anche un seguito apocrifo diretto da Dario Piana).\nFilmografia.\nTempi moderni.\n\"Delitto carnale\" di Cesare Canevari viene generalmente considerato l'ultimo film \"degno\" di concludere il genere e insieme una delle ere pi\u00f9 fruttuose per il cinema italiano. La seguente lista comprende le pellicole attinenti al genere, girate dopo tale film\nTelevisione.\nOltre alle pellicole cinematografiche, possono essere annoverate nel genere del giallo all'italiana anche diverse produzioni televisive (molto pi\u00f9 edulcorate rispetto alle omologhe opere destinate al grande schermo), realizzate in Italia a partire dagli anni 1960:\n\"In ordine cronologico (elenco non esaustivo)\""}
{"id": "2167002", "revid": "287204", "url": "https://it.wikipedia.org/wiki?curid=2167002", "title": "Hockey Club La Chaux-de-Fonds", "text": "L'Hockey Club La Chaux-de-Fonds (abbreviato HC La Chaux-de-Fonds) \u00e8 una squadra di hockey su ghiaccio con sede nella citt\u00e0 svizzera di La Chaux-de-Fonds, nel Canton Neuch\u00e2tel. Fu fondata nel 1919. Milita nella Lega Nazionale B, seconda divisione del campionato svizzero. I colori sociali sono il blu, il giallo e il bianco. Le partite casalinghe vengono disputate presso la Patinoire des M\u00e9l\u00e8zes, che pu\u00f2 contenere 5.800 spettatori.\nNel corso della sua storia la squadra ha conquistato sei campionati svizzeri, sei titoli di Lega Nazionale B e ha vinto per quattro volte il titolo di Prima Lega nel girone Ovest.\nStoria.\nLa squadra, una delle pi\u00f9 antiche della Svizzera, fu fondata nel 1919. Negli anni 1950, dopo aver vinto per tre volte la Lega Nazionale B, la squadra pot\u00e9 militare per la prima volta in LNA, dal 1955 al 1958.\nAll'inizio degli anni 1960 la squadra risal\u00ec in breve tempo dalla Prima Lega fino alla Lega Nazionale A. Dal 1968 al 1973 lo Chaux-de-Fonds riusc\u00ec nell'impresa di conquistare sei campionati svizzeri consecutivi, oltre a due secondi posti ottenuti nel biennio 1974-1975.\nPer tutti gli anni 1980 la squadra milit\u00f2 in LNB, dopo essere stata retrocessa al termine della stagione 1979-80 dalla massima divisione. Dieci anni dopo retrocesse di nuovo in Prima Lega, dove rimase fino al 1993, anno del ritorno in LNB. Dal 1996 al 1998 e nell'annata 2000-2001 lo Chaux-de-Fonds ritorn\u00f2 a giocare in Lega Nazionale A. Dal ritorno in LNB nel 2001 la squadra ottenne per due volte la prima posizione al termine della regular season e conquist\u00f2 l'accesso a tre finali dei play-off, tuttavia sempre perse."}
{"id": "2167005", "revid": "135224", "url": "https://it.wikipedia.org/wiki?curid=2167005", "title": "Massetere", "text": ""}
{"id": "2167007", "revid": "79968", "url": "https://it.wikipedia.org/wiki?curid=2167007", "title": "Romanzo realista", "text": "Il romanzo realista (o \"realistico\") riflette la realt\u00e0 della societ\u00e0 dell'Ottocento attraverso l'analisi di individui che rappresentano figure emblematiche della propria epoca e della propria classe sociale. Questo genere, che rappresenta una sorta di specchio della societ\u00e0 contemporanea, si diffonde in tutta Europa a partire dagli anni trenta del XIX secolo.\nGli elementi principali del romanzo sono considerati la trattazione seria dei fatti (cosa che contraddistingue gli scrittori del nuovo e del vecchio realismo: mentre gli autori antichi consideravano quasi \"comicamente\" i soggetti trattati, quelli moderni trovano nella quotidianit\u00e0, nel bruto, una profonda umanit\u00e0) e l'inserimento di persone e avvenimenti sempre della realt\u00e0 quotidiana.\nL'iniziatore pu\u00f2 essere considerato il francese Stendhal: nella sua opera infatti sono presenti un forte impegno conoscitivo della realt\u00e0 e una seriet\u00e0 di indagine del tutto nuovi rispetto al passato. Le sue opere pi\u00f9 celebri sono senza dubbio \"Il rosso e il nero\" (1830), \"La Certosa di Parma\" (1839). Stendhal non rimane un caso isolato, ma sulla sua scia si sviluppano e prolificano numerosi altri romanzi. Honor\u00e9 de Balzac concepisce e realizza tra il 1830 e il 1850 un grandioso affresco della societ\u00e0 francese a lui contemporanea che prende il titolo di \"Com\u00e9die humaine\". L'analisi della societ\u00e0 umana si sviluppa attraverso le vicende di una serie di personaggi, fra cui \"Eugeni\u00e8 Grandet\" (1833) e \"P\u00e9re Goriot\" (1834).\nQuesta tendenza \u00e8 presente anche nel resto d'Europa, e ne sono testimoni autori come l'inglese Charles Dickens (che pu\u00f2 anche essere considerato il \"padre\" del romanzo realista) con le opere \"Oliver Twist\" (1837), e \"David Copperfield\" (1849); o come gli esponenti della scuola russa da Gogol (\"Il naso\", \"Il cappotto\"), Tolstoj (\"Guerra e pace\", 1869, \"Anna Karenina\",1877), Dostoevskij (\"Delitto e castigo\", 1866).\nAl di l\u00e0 di ogni differenza nei tratti peculiari di ogni scrittore, queste opere sono accomunate innanzitutto da una curiosit\u00e0 verso l'intera realt\u00e0 contemporanea, senza predilezione per un ambiente piuttosto che un altro. Un altro elemento fondamentale \u00e8 la convinzione che esista uno stretto rapporto tra il modo di essere, di pensare, di agire dei personaggi, da una parte e l'ambiente sociale e storico in cui vivono e si sono formati. Altra caratteristica comune \u00e8 senza dubbio il fatto che in queste opere si impone una modalit\u00e0 narrativa fondata sul narratore esterno onnisciente, che racconta una storia in cui non \u00e8 direttamente coinvolto e segue le vicende di svariati personaggi adottandone il punto di vista, che interviene liberamente a commentare in base al proprio sistema di riferimento culturale e di valori le vicende, le azioni e i comportamenti dei protagonisti. Non bisogna per\u00f2 dimenticare scrittori come Giovanni Verga, che cominci\u00f2 la sua carriera di scrittore prima con opere ispirate al romanticismo, come ad esempio \"Storia di una capinera\" o \"Una peccatrice\", per poi subire una vera e propria metamorfosi letterale che lo port\u00f2 a scrivere importanti novelle come \"Rosso Malpelo\".\nUno sviluppo notevole nella storia del realismo si ha con l'autore francese Gustave Flaubert (\"Madame Bovary\", 1857), che pu\u00f2 essere considerato come il precursore del Naturalismo. Secondo Flaubert, il narratore deve essere come un Dio nascosto, che costruisce il racconto ma che non deve mai manifestarsi. Scompaiono cos\u00ec gli interventi e i commenti del narratore onnisciente e ci si limita ad osservare e a riportare il punto di vista dei personaggi. Flaubert pone cos\u00ec le basi per quella ideale oggettivit\u00e0 e impersonalit\u00e0 narrativa che saranno proprie del naturalismo francese e del verismo italiano. Sul piano dei contenuti per\u00f2, Flaubert, rispetto ai successivi Naturalisti, si muove ancora nell'ambito di un'analisi realista della societ\u00e0: la sua eroina Emma Bovary \u00e8 sostanzialmente ancora un'eroina di stampo romantico."}
{"id": "2167011", "revid": "1842072", "url": "https://it.wikipedia.org/wiki?curid=2167011", "title": "Uptime (Unix)", "text": "uptime \u00e8 un comando dei sistemi operativi Unix e Unix-like che mostra da quanto tempo un sistema \u00e8 in funzione (il suo \"uptime\") ed altre informazioni.\nSintassi.\nLa sintassi generale di \"uptime\" \u00e8:\n uptime\nSono visualizzati nell'ordine:\nEsempi.\n $ uptime\n 22:21:45 up 9 days, 11:50, 12 users, load average: 0.19, 0.17, 0.15"}
{"id": "2167013", "revid": "767487", "url": "https://it.wikipedia.org/wiki?curid=2167013", "title": "Cucurbitacina", "text": "Le cucurbitacine sono dei glucosidi triterpenici tetraciclici, composti naturali abbondanti in molte specie di piante delle famiglie delle Cucurbitacee e Crucifere, usate come farmaci in molti paesi quali la Cina e l'India. \nSi conoscono e contraddistinguono le seguenti molecole:\nUsi.\nAlcune cucurbitacine hanno dimostrato di avere effetti antinfiammatori ed analgesici ma anche effetti citotossici. Le cucurbitacine sono risultate capaci di inibire la sintesi del DNA, dell'RNA e delle proteine in cellule HeLa, la proliferazione di cellule HeLa , di cellule endoteliali e dei linfociti T . \nAlcune cucurbitacine hanno dimostrato di sopprimere la cancerogenesi della pelle , di inibire l'adesione cellulare e di distruggere il citoscheletro nelle cellule del carcinoma della prostata .\nPotenzialit\u00e0.\nLa cucurbitacina E (contenuta in un particolare cocomero) \u00e8 un potente attrattore dei ; mischiato con il colorante Rosso Diretto 28, che non presenta pericolosit\u00e0 per gli animali superiori e somministrato ai vermi, ne provoca la morte per effetto di reazioni radicaliche che avvengono per fotoattivazione del colorante. Questo impiego per il controllo dei vermi delle radici potrebbe risultare utile nelle coltivazioni pi\u00f9 affette dal coleottero, quali quella del mais."}
{"id": "2167018", "revid": "104087", "url": "https://it.wikipedia.org/wiki?curid=2167018", "title": "Cucurbitacine", "text": ""}
{"id": "2167021", "revid": "729019", "url": "https://it.wikipedia.org/wiki?curid=2167021", "title": "Davide Duca", "text": "Biografia.\nNato come terza linea, fu trasformato in tre quarti centro quando, lasciato il , fu ammesso all'Accademia federale; grazie all'abilit\u00e0 al piede fu impiegato anche come mediano d'apertura, che fu il ruolo che poi divenne quello con cui inizi\u00f2 la carriera professionistica.\nNella rosa del nel 2008, vinse con il club il Super 10 2008-09; fu successivamente al e al per un triennio, dove sfior\u00f2 il titolo nella finale del 2010-11 persa in casa contro .\nDa l\u00ec, nel 2013, decise di lasciare l'Italia e trasferirsi in Francia all'; con tale club, all'epoca in F\u00e9d\u00e9rale 1, la terza serie nazionale francese, fu promosso nel 2016 in Pro D2, la seconda divisione.\nNel 2017 firma un contratto con un'altra squadra di F\u00e9d\u00e9rale 1, il ."}
{"id": "2167024", "revid": "74801", "url": "https://it.wikipedia.org/wiki?curid=2167024", "title": "Gerald Calabrese", "text": "Cessata l'attivit\u00e0 agonistica, nel 1959 \u00e8 divenuto sindaco di Cliffside Park, carica che poi ha mantenuto ininterrottamente dal 1965 alla morte, avvenuta nel 2015 all'et\u00e0 di 90 anni."}
{"id": "2167025", "revid": "465169", "url": "https://it.wikipedia.org/wiki?curid=2167025", "title": "Low Cost Raiders", "text": "Low Cost Raiders \u00e8 un album del gruppo musicale Dublinerz, formato dagli MC Bassi Maestro, Supa e Lord Bean, pubblicato nel 2008 dalla Vibrarecords.\nIl disco.\nIl titolo deriva dal fatto che \u00e8 nato in un periodo in cui il trio si dedicava a viaggi low cost per tutta l'Europa, ad esempio \"Top Kapi\" \u00e8 ispirata da Istanbul e la base \u00e8 stata realizzata campionando un muezzin turco, mentre \"Top Secret\" \u00e8 stata realizzata in Russia. Il nome deriva dal fatto che la prima tappa \u00e8 stata Dublino, che caratterizza anche la copertina realizzata da Bean, che ricorda un classico sottobicchiere da birra.\nLe produzioni sono tutte affidate a Bassi Maestro, e le uniche collaborazioni sono con DJ Double S e DJ Ronin degli Huga Flame. Dopo l'uscita del disco \u00e8 stato reso disponibile per il download gratuito un brano intitolato \"Tutti quanti Rmx\", sulla base di \"Tutti quanti\" contenuto nel disco. Sulla traccia rappano in 10 minuti circa 20 MC italiani, compresi Don Joe e Gu\u00e9 Pequeno dei Club Dogo, Rayden degli OneMic, Kiave, Weedo WonkA e molti altri.\nLa presentazione dell'album \u00e8 stata fatta sul programma Rapture su AllMusic."}
{"id": "2167027", "revid": "767487", "url": "https://it.wikipedia.org/wiki?curid=2167027", "title": "La regina Margot (film 1954)", "text": "La regina Margot (\"La reine Margot\") \u00e8 un film del 1954 diretto da Jean Dr\u00e9ville, tratto dall'omonimo romanzo di Alexandre Dumas.\nTrama.\nMargherita di Valois (detta \"Margot\"), figlia di Caterina de' Medici, viene data in sposa a Enrico Re di Navarra, futuro Enrico IV di Francia, per sancire l'alleanza fra cattolici e ugonotti. La pace per\u00f2 non dura e il 24 agosto 1572 (notte di San Bartolomeo), avverr\u00e0 il famoso massacro degli ugonotti da parte dei cattolici. La storia narra anche le \"liasons\" di Margherita con Bonifacio de la M\u00f4le, un ugonotto, che verr\u00e0 poi decapitato.\nRiferimenti ad altri film.\nNel 1951 Marcel Carn\u00e9 progett\u00f2 un adattamento del romanzo dumasiano, contattando Anna Magnani per il ruolo di Caterina de' Medici, ma non fu mai realizzato.\nNel 1994 Patrice Ch\u00e9reau ne ha realizzato una nuova versione con Isabelle Adjani protagonista."}
{"id": "2167028", "revid": "12379", "url": "https://it.wikipedia.org/wiki?curid=2167028", "title": "Nitrocarbammide", "text": ""}
{"id": "2167030", "revid": "300067", "url": "https://it.wikipedia.org/wiki?curid=2167030", "title": "Sam Ranzino", "text": ""}
{"id": "2167031", "revid": "287204", "url": "https://it.wikipedia.org/wiki?curid=2167031", "title": "Benz Viktoria", "text": "La Viktoria \u00e8 un'autovettura prodotta dal 1892 al 1900 dalla Casa automobilistica tedesca Benz &amp; Cie..\nProfilo e caratteristiche.\nLa \"Viktoria\" venne lanciata nel 1892, sei anni dopo il debutto della Velociped, prima autovettura della storia. I sei anni trascorsi dal debutto della Velociped servirono a Benz per saggiare le impressioni dei clienti e per testare eventuali inefficienze dopo un certo periodo di utilizzo. In effetti, una delle critiche mosse alla Velociped fu quella di risultare troppo lenta in salita.\nPer questo motivo, Karl Benz cominci\u00f2 a pensare ad una nuova vettura, dotata stavolta di quattro ruote, di asse anteriore sterzante (la Velociped aveva una sola ruota anteriore) e soprattutto di un motore pi\u00f9 potente.&lt;br&gt;\nNacque cos\u00ec la Viktoria, una vettura che andava a porsi un gradino pi\u00f9 in alto rispetto alla Velociped, che rest\u00f2 quindi in produzione, anche se solo per ancora poco tempo.\nIl nome Viktoria (o Victoria, come assai spesso viene chiamata) deriva dal fatto che Benz ritenne di aver ottenuto un'autentica vittoria riuscendo finalmente a realizzare un asse sterzante, aspetto in cui non era riuscito con la Velociped. Si dice che lo stesso Benz abbia effettivamente esclamato \u00abVictoria!\u00bb quando si era reso conto di aver risolto il problema dell'avantreno sterzante.\nLa Viktoria era diversa dalla Velociped: in primo luogo il corpo vettura era a quattro posti anzich\u00e9 solo a due. In secondo luogo, la Viktoria poteva essere ordinata in pi\u00f9 varianti di carrozzeria, tra cui phaeton, vis-a-vis e landaulet.\nLa Viktoria era ancora molto simile alle carrozze a cavalli ancora molto diffuse all'epoca. Il telaio era in legno, cos\u00ec come le ruote a razze, che montavano per\u00f2 anche dei rudimentali pneumatici in gomma piena. La trasmissione a cinghia prevedeva un cambio a 2 marce, che dal 1896 divenne a tre marce pi\u00f9 la retromarcia.&lt;br&gt;\nLa Viktoria venne proposta in quattro versioni nel corso della sua carriera, tutte equipaggiate da un monocilindrico alimentato mediante carburatore a lambimento. Tali versioni erano caratterizzate come segue:\nLa Viktoria fu l'autovettura preferita da Karl Benz tra tutte quelle prodotte durante la sua attivit\u00e0. Sfortunatamente la vettura richiedeva un continuo rabbocco d'acqua nel radiatore, ben 160 litri ogni 100 km percorsi! Inoltre, anche i consumi di carburante erano molto alti, circa 5 km/litro.&lt;br&gt;\nL'uscita di produzione della Viktoria, avvenuta nel 1900, coincise con il debutto della Benz Dos-\u00e0-Dos, sua degna erede."}
{"id": "2167033", "revid": "819238", "url": "https://it.wikipedia.org/wiki?curid=2167033", "title": "Stazione di Pallerone", "text": "La stazione di Pallerone \u00e8 una fermata ferroviaria situata nei pressi dell'abitato di Pallerone, frazione del comune di Aulla.\nStoria.\nL'impianto venne inaugurato contestualmente all'apertura del tratto Aulla-Gragnola della ferrovia Aulla-Lucca il 6 dicembre 1911. Successivamente venne declassata a fermata e chiusa al traffico a causa del poco traffico allora rilevato. Nel 2002 la stazione risultava impresenziata e in cattivo stato di conservazione insieme ad altri 25 impianti situati sulla linea.\nStrutture e impianti.\nLo scalo era costituito da un fabbricato viaggiatori e da tre binari di cui il primo servito da una banchina a servizio dei treni che si dirigevano a Lucca, il secondo per quelli destinati ad Aulla e il terzo quale binario di precedenza. La stazione dispone di un piccolo fabbricato per i servizi igienici, ma \u00e8 inagibile in quanto gli ingressi ai bagni sono murati. Sul fabbricato viaggiatori vi \u00e8 anche indicata la progressiva chilometrica della stazione, superata, quale 86 bis.\nAll'impianto era inoltre raccordato il polverificio di Pallerone, chiuso nel 1996, che sorgeva in localit\u00e0 Bibola. Il raccordo iniziava nella stazione e due passaggi a livello in direzione Aulla dopo il binario di distaccava e piegava verso sinistra. Dopo aver seguito la strada, il binario attraversa un fiume con un ponte in ferro ed entrava nello stabilimento. Anche se lo stabilimento dal 1996 \u00e8 chiuso il binario \u00e8 ancora presente intatto e armato.\nMovimento.\nNonostante la fermata risulti formalmente attiva, non risulta essere servita da alcun treno.\nServizi.\nLa fermata disponeva dei seguenti servizi:\nInterscambi.\nLa fermata dispone di una fermata autolinee poco distante da essa."}
{"id": "2167034", "revid": "63727", "url": "https://it.wikipedia.org/wiki?curid=2167034", "title": "Benz Victoria", "text": ""}
{"id": "2167035", "revid": "767487", "url": "https://it.wikipedia.org/wiki?curid=2167035", "title": "Bob Lochmueller", "text": ""}
{"id": "2167036", "revid": "729019", "url": "https://it.wikipedia.org/wiki?curid=2167036", "title": "Marco Filippucci", "text": "Biografia.\nFilippucci cresce nelle giovanili della Benetton Rugby Treviso con cui gioc\u00f2 in Super 10, in Pro 12 e in Heineken Cup. Ha partecipato al Sei Nazioni Under 21, e i Mondiali Under 19 in Sud Africa e Under 21 in Francia. Nel 2009 inizi\u00f2 un'esperienza da allenatore nella giovanile under 16 del Benetton Treviso assieme al compagno di squadra Simon Picone.\nNel 2014 si trasfer\u00ec nel e vi rimase fino al 2017 quando si ritir\u00f2."}
{"id": "2167037", "revid": "122055720", "url": "https://it.wikipedia.org/wiki?curid=2167037", "title": "Berry Berenson", "text": "Biografia.\nSorella della modella ed attrice Marisa Berenson, sulle sue orme intraprese dapprima l'attivit\u00e0 di modella e poi quella di attrice, recitando al fianco di Jeff Bridges in \"Rebus per un assassinio\" (1979) e di Malcolm McDowell in \"Il bacio della pantera\" (1982). Durante le riprese del film \"Play It As It Lays\" (1972) conobbe Anthony Perkins, di cui si innamor\u00f2. Dal loro matrimonio, celebrato il 9 agosto 1973, nacquero due figli, Oz ed Elvis.\nDopo la morte del marito, avvenuta il 12 settembre 1992, la Berenson lasci\u00f2 il mondo del cinema per dedicarsi alla fotografia. I suoi servizi fotografici apparvero in alcuni numeri della rivista di moda \"Vogue\". \nMorte.\nPasseggera del volo American Airlines 11, mor\u00ec nello schianto dell'aereo contro la Torre Nord del World Trade Center durante gli attentati dell'11 settembre 2001. Dei suoi resti la sorella ha raccontato di aver riavuto indietro \"solo un anello\"."}
{"id": "2167040", "revid": "729019", "url": "https://it.wikipedia.org/wiki?curid=2167040", "title": "Alberto Lucchese", "text": "Biografia.\nCresciuto nelle giovanili del , Lucchese partecip\u00f2 nel 2005 al Coppa del Mondo di rugby Under-19 disputato in Sudafrica. Gi\u00e0 vincitore di tre campionati italiani giovanili, nel 2006 fece il suo debutto in Super 10 con la maglia del Benetton Treviso vincendo, in quella stessa stagione, il suo primo scudetto con i trevigiani. Nel 2009, fresco vincitore per la seconda volta del Super 10 2008-09 con il Benetton Treviso, il mediano di mischia si trasfer\u00ec per una stagione al . Terminata l'esperienza a Venezia, nel 2010 pass\u00f2 al , formazione con la quale vinse nuovamente il campionato durante la stagione 2012-13. Dopo quattro anni passati a Mogliano, nel 2014 torn\u00f2 a giocare con il in Pro12, per due stagioni, al termine delle quali, si ritir\u00f2 dal professionismo."}
{"id": "2167041", "revid": "599013", "url": "https://it.wikipedia.org/wiki?curid=2167041", "title": "Jim Neal", "text": ""}
{"id": "2167044", "revid": "21248773", "url": "https://it.wikipedia.org/wiki?curid=2167044", "title": "Abaye", "text": ""}
{"id": "2167045", "revid": "767487", "url": "https://it.wikipedia.org/wiki?curid=2167045", "title": "Claude Vonstroke", "text": "Nel 2005 ha fondato la sua etichetta discografica Dirty Bird, e nello stesso anno ha ottenuto successo con il singolo \"Deep Throat\".\nIl 2006 \u00e8 stato l'anno in cui Vonstroke \u00e8 riuscito ad affermarsi definitivamente a livello mondiale. Con il singolo \"Who's afraid of Detroit?\", definita da Richie Hawtin \"migliore traccia del 2006\", ha scalato le classifiche mondiali, rimanendo in vetta per pi\u00f9 di un mese.\n\"The Whistler\" \u00e8 il singolo che ha seguito sempre in quell'anno ed \u00e8 riuscito a mantenere l'ondata di successo, inserito poi nell'album, pubblicato sempre nel 2006, \"Beware of the Bird\".\nClaude \u00e8 stato delineato come l'esponente di maggior tendenza della corrente after-party nel panorama di San Francisco Detroit e Chicago.\nAttualmente \u00e8 all'opera con il suo nuovo album."}
{"id": "2167047", "revid": "1573940", "url": "https://it.wikipedia.org/wiki?curid=2167047", "title": "Bufotes viridis", "text": "Il rospo smeraldino europeo (Bufotes viridis ()) \u00e8 un anfibio anuro della famiglia Bufonidae.\nDescrizione.\nAdulto.\n\u00c8 pi\u00f9 piccolo del rospo comune (\"Bufo bufo\"): raggiunge al massimo i 10 cm, restando pi\u00f9 frequentemente attorno ai 7 cm. La colorazione \u00e8 molto variabile: marrone o bianco con chiazze verde smeraldo. Frequentemente la sua livrea \u00e8 impreziosita da puntini rossastri. Le ghiandole parotoidi si trovano, come nel rospo comune, sul collo, ma sono pi\u00f9 allungate.\nGirini.\nI girini di \"Bufotes viridis\" sono grigio-marrone e lunghi anche 4,5 cm e crescono nutrendosi soprattutto di alghe e altri minuscoli materiali organici. La temperatura dell'acqua nella zona dove si trovano decider\u00e0 la velocit\u00e0 della loro metamorfosi: pi\u00f9 \u00e8 calda l'acqua, pi\u00f9 veloce sar\u00e0 la metamorfosi. Questo perch\u00e9 l'alta temperatura dell'acqua \u00e8 sintomo che la loro pozza si sta prosciugando. Da ricordare che i girini di rospo smeraldino sopportano anche elevati gradi di salinit\u00e0 dell'acqua.\nAi girini spuntano dapprima le zampe posteriori, e successivamente le zampe anteriori: da questo momento iniziano a digiunare, perch\u00e9 il loro apparato boccale (e digerente) si sta trasformando: infatti da onnivori diverranno insettivori. La metamorfosi dura uno o due giorni; il metamorfosando inizia ad assorbire la coda, e nel giro di appunto 24 - 48 ore scomparir\u00e0. La sua pelle \u00e8 ancora liscia per favorire la traspirazione. A differenza del rospo comune, il neometamorfosato di rospo smeraldino inizier\u00e0 a mangiare dopo appena un giorno dalla metamorfosi.\nDistribuzione e habitat.\nIl rospo smeraldino si trova nell'Europa continentale, in Asia e nel Nord America.In Italia la sua presenza \u00e8 limitata al Friuli-Venezia Giulia, al Veneto e al Trentino-Alto Adige mentre nelle altre regioni compresa la Sardegna \u00e8 diffuso \"Bufotes balearicus\" tranne in quasi tutta la Sicilia dove \u00e8 presente \"Bufotes boulengeri siculus\".\nPur essendo presenti numerose minacce alla sopravvivenza del rospo smeraldino, sarebbe tuttavia utile attuare dei piani di protezione attraverso: ulteriori indagini sui siti di riproduzione e il continuo monitoraggio di quelli gi\u00e0 individuati; la protezione dei bacini idrici attuali e la creazione di piscine artificiali adatte alla sua riproduzione; la riduzione degli ostacoli alla sua riproduzione attraverso la pianificazione della pulizia dei bacini idrici al di fuori del periodo riproduttivo e il controllo dell\u2019introduzione di specie non autoctone. \nSi adatta a differenti habitat tra cui steppe, zone di montagna, aree semi-desertiche e zone urbane.\nSpecie simili.\nAltre specie di rospo smeraldino presenti in Italia, che in passato venivano tutte attribuite a \"B. viridis\", sono:\nBiologia.\nRispetto al rospo comune frequenta ambienti pi\u00f9 umidi e pi\u00f9 caldi. Si nutre di insetti, lombrichi e tutto quello che riesce a catturare.\nIl rospo smeraldino \u00e8 in grado di emettere un richiamo piuttosto forte, simile al trillo dei grilli; i maschi in riproduzione tendono a \"cantare\" in gruppi numerosi come le rane verdi.\nRiproduzione.\nDopo il letargo invernale, in concomitanza con la primavera inizia la stagione degli accoppiamenti: i rospi si recano vicino ai luoghi di riproduzione (solitamente vicino a corsi d'acqua, pozze o stagni) verso l'inizio di marzo e l\u00ec i maschi si aggrappano alle ascelle delle femmine, che sono visibilmente pi\u00f9 grandi. Questo \u00e8 il cosiddetto amplesso ascellare. A questo punto la femmina depone in acqua un cordone gelatinoso di circa 13 000 uova, che vengono fecondate dal maschio. Queste uova poi si schiuderanno, facendo nascere i girini. A differenza del Rospo comune non tende a frequentare sempre lo stesso ambiente acquatico per riprodursi.\nConservazione.\nIl rospo smeraldino \u00e8 protetto dalla convenzione di Berna per la salvaguardia della fauna minore."}
{"id": "2167048", "revid": "729019", "url": "https://it.wikipedia.org/wiki?curid=2167048", "title": "Stazione di Serricciolo", "text": "La stazione di Serricciolo era una fermata ferroviaria lungo la ferrovia Lucca-Aulla, a servizio dell'omonima frazione del comune di Aulla.\nStoria.\nL'impianto fu inaugurato contestualmente all'apertura del tratto Aulla-Gragnola della ferrovia Aulla-Lucca il 6 dicembre 1911.\nDal 1\u00ba aprile 1938 la fermata venne abilitata al servizio merci a piccola e grande velocit\u00e0 in piccole partite fino a 500 kg, composte di colli di 50 kg ciascuno. Dal 29 marzo dell'anno successivo le quantit\u00e0 vennero ampliate a 1 tonnellata, con colli di 100 kg ciascuno.\nL'impianto venne soppresso il 15 dicembre 2002, in conseguenza del basso numero di passeggeri movimentati allora valutato come insufficiente. Nello stesso anno la fermata risultava impresenziata insieme ad altri 25 impianti situati sulla linea.\nStrutture e impianti.\nL'impianto disponeva di due edifici: il fabbricato viaggiatori, che fungeva anche da casa per il personale di servizio, e il piccolo fabbricato per i servizi igienici. Disponeva soltanto di un binario servito da una banchina.\nArchitettura.\nIl fabbricato viaggiatori disponeva di due piani pi\u00f9 delle cantine:\nServizi.\nLa stazione disponeva di:"}
{"id": "2167050", "revid": "729019", "url": "https://it.wikipedia.org/wiki?curid=2167050", "title": "Fabio Semenzato", "text": "Biografia.\nCresciuto nelle giovanili del , partecip\u00f2 nel 2005 al campionato mondiale Under-19 disputato in Sudafrica. Lo stesso anno inizi\u00f2 a giocare nel Super 10 indossando la maglia del ; durante la stessa stagione vinse il suo primo campionato con il Treviso. Dopo altri due scudetti col Benetton nel 2008-09 e 2009-10, conflu\u00ec nella rosa della \"franchise\" formatasi per l'ingresso in Celtic League.\nGi\u00e0 Nazionale A tra il 2009 e il 2010, fece il suo debutto con la Nazionale maggiore durante il Sei Nazioni 2011 affrontando il 12 febbraio l' a Twickenham. Successivamente, il C.T. Nick Mallett lo convoc\u00f2 per disputare la dove gioc\u00f2 da titolare in tre delle quattro partite della fase a gironi contro , ed .\nNell'estate 2014, dopo nove stagioni passate a Treviso e 154 partite giocate, Semenzato si trasfer\u00ec al tornando a giocare nel campionato italiano. L'anno successivo, venne aggregato alle in qualit\u00e0 di \"permit player\" per la stagione di Pro12 2015-16, trovando conferma anche per quella seguente.\nTerminata l'esperienza a Mogliano, nel 2016 venne ufficializzato il suo passaggio al ."}
{"id": "2167051", "revid": "253269", "url": "https://it.wikipedia.org/wiki?curid=2167051", "title": "Hal B. Wallis", "text": "Biografia.\nIn giovent\u00f9 si trasfer\u00ec a Los Angeles dove inizi\u00f2 la sua collaborazione con la Warner Bros. In pochi mesi si fece strada diventando manager dello studio della Warner nel 1928, carica che ricopr\u00ec sino al 1933 quando decise di lasciare per altre cariche.\nDurante il periodo in cui era legato alla Warner, vide la creazione di film come \"Casablanca\" (1942). Nel 1944 decise di mettersi in proprio producendo film come \"La rosa tatuata\" (1955), \"Anna dei mille giorni\" (1969) che gli valse una candidatura al premio Oscar come miglior film e, concludendo la sua attivit\u00e0, con \"Torna El Grinta\" (1975), interpretato da John Wayne.\nHal B. Wallis si spos\u00f2 due volte. Nel 1927 con l'attrice Louise Fazenda, che mor\u00ec nel 1962 per emorragia cerebrale, e la seconda volta nel 1966 con l'attrice Martha Hyer, con cui rimase sino alla morte."}
{"id": "2167056", "revid": "21248850", "url": "https://it.wikipedia.org/wiki?curid=2167056", "title": "Accademia di Pumbedita", "text": ""}
{"id": "2167059", "revid": "316995", "url": "https://it.wikipedia.org/wiki?curid=2167059", "title": "Universal Music Japan", "text": ""}
{"id": "2167060", "revid": "729019", "url": "https://it.wikipedia.org/wiki?curid=2167060", "title": "Tigon British Film Productions", "text": "La Tigon British Film Productions (o pi\u00f9 semplicemente Tigon) era una casa di produzione cinematografica britannica che funzionava anche da catena di distribuzione. Fondata nel 1966 da Tony Tenser, si distinse nel genere horror."}
{"id": "2167064", "revid": "287204", "url": "https://it.wikipedia.org/wiki?curid=2167064", "title": "Monitoraggio terapeutico dei farmaci", "text": "Il monitoraggio terapeutico dei farmaci (inglese: \"Therapeutic Drug Monitoring\") \u00e8 un processo che consiste nell'utilizzare le concentrazioni dei farmaci nei liquidi biologici, i principi della farmacocinetica e i criteri della farmacodinamica per ottimizzare la terapia farmacologica del singolo individuo, dove per ottimizzare si intende: ridurre i rischi di effetti collaterali, o tossici, ed aumentare, quindi, i benefici dati dal farmaco al paziente.\nDescrizione.\nQuesta ricerca viene svolta poich\u00e9 si ritiene che ci sia una migliore correlazione tra concentrazione del farmaco nel liquido biologico ed effetti, piuttosto che tra la dose somministrata e gli effetti stessi: solo la prima, infatti, tiene conto della variabile individuale di assorbimento ed eliminazione del farmaco. Non \u00e8 detto che la dose standard sia quella giusta per un determinato paziente, o che essa sia assorbita allo stesso modo da individuo ad individuo.\nLa maggior parte dei TDM vengono effettuati su sangue venoso; nel caso del monitoraggio degli antiepilettici, esistono metodiche che permettono il dosaggio del farmaco sulla saliva. Quest'ultimo per via del costo pi\u00f9 elevato, si effettua principalmente sui bambini, in quanto il prelievo risulta meno invasivo.\nQuando \u00e8 utile fare il TDM:"}
{"id": "2167069", "revid": "43530", "url": "https://it.wikipedia.org/wiki?curid=2167069", "title": "Therapeutic drug monitoring", "text": ""}
{"id": "2167078", "revid": "729019", "url": "https://it.wikipedia.org/wiki?curid=2167078", "title": "Battaglia di Pun\u00e1", "text": "La battaglia di Pun\u00e1, un combattimento secondario svoltosi nel corso della conquista spagnola dell'impero Inca, si svolse nell'aprile del 1531 sull'isola di Pun\u00e1 (nel golfo di Guayaquil). I conquistadores di Pizarro, grazie all'armamento di livello superiore ed alle capacit\u00e0 militari, sconfissero decisamente gli abitanti nativi. La battaglia segn\u00f2 l'inizio della terza ed ultima spedizione di Francisco Pizarro prima della caduta dell'Impero Inca.\nStoria.\nL'esercito spagnolo, dopo un lungo viaggio da Panama che cost\u00f2 la vita a molti a causa delle epidemie, dei predoni, e di altri rischi, giunsero alla citt\u00e0 Inca di Tumbes ad aprile. Ricevuti con una leggera ostilit\u00e0 dagli Inca, precedentemente avvisati dei saccheggi commessi dagli spagnoli, costringendoli a spostare il campo sulla vicina isola di Puna, in attesa di organizzare un assalto alla citt\u00e0.\nAll'inizio l'occupazione spagnola dell'isola non fu sanguinosa. I nativi erano un popolo guerriero che, restii a sottomettersi all'impero Inca, alternarono periodi in cui furono uno stato tributario ad altri di frizioni o guerre aperte con gli Inca della terraferma.\nL'iter della guerra venne fatto partire dagli interpreti di lingua nativa di Pizarro che lo avvisarono, peraltro ingiustificatamente, che molti capi Puna stavano organizzando un'insurrezione. Pizarro fece catturare i capi, li interrog\u00f2 e, apparentemente convinto della loro colpevolezza, li mandarono dai loro nemici di Tumbes dove furono massacrati.\nSecondo le fonti spagnole i guerrieri di Pun\u00e1, infuriati, presero immediatamente le armi devastando il campo spagnolo, caricando in migliaia. Sembr\u00f2 che la debole forza spagnola potesse essere sopraffatta, ma quello che mancava in numero agli spagnoli era compensato dalle armi e dalla disciplina. All'arrivo dei nativi, molti di loro morirono a causa delle lance interrate, una tecnica che gli spagnoli avevano affinato durante le guerre in Italia e nelle Fiandre. Altri Puniani, caricando confusamente, furono decimati dalle file di archibugieri. A lungo andare, Hernando Pizarro, sentendo la debolezza del nemico, radun\u00f2 la propria cavalleria guidandoli in una carica. La cavalleria spagnola devast\u00f2 le file nemiche. In pochi minuti i Puniani vennero sconfitti.\nI nativi si raggrupparono nelle foreste dell'isola, organizzando una guerriglia che ebbe un qualche successo, distruggendo gli approvvigionamenti spagnoli ed uccidendo alcuni ricognitori. Ben presto arrivarono due navi spagnole con i rinforzi, guidate dal famoso Hernando de Soto, portando almeno 100 volontari. Su queste navi vennero fatti salire gli spagnoli che poi salparono verso Tumbes, arrivandovi il 16 maggio 1532."}
{"id": "2167079", "revid": "1573940", "url": "https://it.wikipedia.org/wiki?curid=2167079", "title": "Cirripedia", "text": "I cirripedi (Cirripedia in inglese \"barnacle\") sono un'infraclasse di crostacei, appartenente alla sottoclasse dei Thecostraca. Sono esclusivamente marini e comprendono circa un migliaio di specie. Le appendici del torace sono trasformate in \"cirri\" che servono per filtrare l'acqua e portare il cibo alla bocca. Possono avere vita libera, e in tal caso aderiscono ad una variet\u00e0 di substrati, tra cui sporgenze rocciose, scafi e anche balene, oppure essere parassiti in genere di altri artropodi.\nDescrizione.\nFra i crostacei, i cirripedi sono quelli che pi\u00f9 si discostano dallo schema tipico, tant'\u00e8 che ancora nel XIX secolo venivano confusi con molluschi; da ci\u00f2 deriva la nomenclatura delle parti del corpo dei cirripedi, simile a quella usata per i molluschi. Le larve cypris sono simili agli ostracodi, con un carapace bivalve, il che permise di classificarli come crostacei con una morfologia aberrante.\nI rizocefali hanno invece un'anatomia molto semplice, sprovvista di articolazioni o segmentazioni visibili. In comune con gli altri ordini di cirripedi hanno unicamente lo stadio larvale, dato che l'adulto vive come parassita di altri crostacei.\nIl corpo di un cirripede non parassita \u00e8 composto da due parti principali: il peduncolo (corrispondente alla testa dell'animale), con cui si fissano al substrato, e il capitolo, che \u00e8 di solito ricoperto di piastre calcaree e contiene gli organi.\nA seconda che i cirripedi si servano o meno di un peduncolo per ancorarsi ai diversi substrati, essi vengono denominati:\nI balani hanno il carapace (\"muraglia\") formato di solito da 6 o 8 piastre calcaree e un'apertura subcircolare che all'occorrenza pu\u00f2 essere chiusa da un opercolo composto di quattro pezzi denominati \"terga\" e \"scuta (\"i Verrucomorpha hanno un solo tergo e un solo scuto).\nNei cirripedi le appendici sono molto ridotte, le antenne vengono impiegate dalla larva cypris per fissarsi al substrato e sono dunque invisibili nell'adulto, in cui esistono solo sei paia di arti toracici, trasformati in \"cirri\" biforcuti e impiegati per la nutrizione per filtrazione.\nI cirripedi hanno taglia abbastanza grande, di solito compresa tra 0,5 e 5 cm.\nDistribuzione e habitat.\nI cirripedi senza peduncolo ricoprono di solito ogni tipo di litorale roccioso, mentre quelli peduncolati preferiscono aree pi\u00f9 esposte al mare o oggetti galleggianti. Esistono anche diverse specie che sono commensali su altri organismi come granchi, tartarughe marine o cetacei. Oltre a questi due tipi di cirripedi, ve ne \u00e8 un terzo: sono detti \"amorfi\" o Verrucomorpha. Questi ultimi sono simili ai balani ma hanno carapace asimmetrico e di solito vivono in acque profonde.\nAlcuni generi di Sessilia, come \"Chthamalus\", vivono nella zona sopralitorale, quindi perennemente fuor d'acqua ed esposti solo agli spruzzi delle onde.\nI rhizocefali si sviluppano all'interno dell'ospite, con unicamente l'apparato riproduttore che fuoriesce.\nSpesso i cirripedi formano colonie numerosissime composte da migliaia di individui.\nCiclo vitale.\nI cirripedi hanno due stadi larvali planctonici distinti:\nUna volta raggiunta la forma adulta, continuano a depositare carbonato di calcio sulle piastre del carapace. Durante il resto della loro vita, i cirripedi a vita libera sono sessili e si alimentano filtrando plancton con le appendici. I cirripedi sono ermafroditi ed alternano i periodi in cui si riproducono come femmine e come maschi. L'autofecondazione \u00e8 per\u00f2 molto rara. La fecondazione \u00e8 interna ed avviene attraverso un lungo pene che raggiunge gli individui vicini. Le uova vengono incubate nel carapace e vengono liberati direttamente dei naupli. La muta avviene regolarmente ma non riguarda le piastre calcaree.\nNei Rhizocephala il maschio \u00e8 minuscolo e vive a sua volta come parassita della femmina.\nI cirripedi producono grandi quantit\u00e0 di larve e le loro fasi pelagiche costituiscono stagionalmente una componente predominante dello zooplancton costiero.\nTassonomia.\nLo schema proposto da Martin e Davis situa l'infraclasse Cirripedia come sottoclasse di Thecostraca e con tre superordini:\nInfraclasse Cirripedia \nResti fossili.\nLo studio dei fossili di Cirripedia \u00e8 stato largamente approfondito da Charles Darwin, che ne ha classificato numerose specie, confermando che questi animali hanno una lunga storia geologica che permette di valutare le specie contemporanee. Darwin inizi\u00f2 a raccogliere esemplari sudamericani, per poi spostarsi su esemplari europei, principalmente del Cretaceo. Le deduzioni da lui tratte durante i suoi 8 anni sui cirripedi, sono valide a tutt'oggi. Darwin scrisse che molti scalpellidi erano apparsi nel Giurassico, per poi diffondersi estensivamente nel Cretacico, raggiungendo il massimo durante il Triassico; la linea dell'evoluzione da una specie all'altra \u00e8 identificabile cos\u00ec come la vicinanza fra specie e generi di cirripedi.\nWithers ha pubblicato numerosi articoli sui fossili di cirripedi, stabilendo una base di 22000 esemplari classificati in 217 specie che ne illustra la storia tassonomica.\nI primi reperti fossili riconducibili ai Cirripedia sono molto antichi, provenendo da \"Priscansermarinus\" del Cambriano medio (sui 500 milioni di anni fa), ma non vi sono resti scheletrici fino al Neogene (l'era pi\u00f9 recente, gli ultimi 20 milioni di anni). Tracce fossili lasciate da specie di Acrothoracica (\"Rogerella\") sono abbastanza comuni e databili dal Devoniano ad oggi.\nNello studio dei paleo-mari, i fossili di cirripedi servono a valutarne la profondit\u00e0: il grado di usura del fossile indica la distanza sulla quale \u00e8 stato trasportato, suggerendo che l'animale viveva in acque poco profonde per poi rompersi quando \u00e8 stato portato dalle correnti a profondit\u00e0 maggiori. Lo stato dei fossili e il danno subito portano quindi informazioni sulla storia tettonica della regione.\nAltri fossili di cirripedi sono serviti da punti di riferimento per la classificazione, come l'\"Archaeolepas redtenbacheri\" (Germania), il \"Praelepas jaworski\" del Carbonifero (Russia), il \"Brachylepas naissanti\" o il \"Cyprilepas Holmi\" del Siluriano superiore (Estonia).\nImportanza economica.\nTra i cirripedi vi sono alcune specie commestibili, consumate soprattutto in Spagna e Portogallo, come \"Pollicipes cornucopia\" e \"Austromegabalanus psittacus\". L'importanza dei cirripedi \u00e8 per\u00f2 soprattutto relativa alle incrostazioni che producono sulla carena delle navi compromettendone le prestazioni e aumentando il consumo di carburante."}
{"id": "2167081", "revid": "767487", "url": "https://it.wikipedia.org/wiki?curid=2167081", "title": "Al Bianchi", "text": ""}
{"id": "2167083", "revid": "709565", "url": "https://it.wikipedia.org/wiki?curid=2167083", "title": "Paperino e la sposa persiana", "text": "Paperino e la sposa persiana (\"Donald Duck in Ancient Persia\") \u00e8 una storia di 24 tavole scritta da Carl Barks.\nTrama.\nQui, Quo e Qua disubbidiscono allo zio, andando a spiare uno scienziato pazzo, che rinchiude in un aereo loro e poi lo stesso Paperino. Le intenzioni dello scienziato sono di dirigersi a Itsa Faka, antica citt\u00e0 persiana, e tramite una formula, far tornare in vita gli abitanti polverizzati. Riesce nell'intento, ma il Re Nevvawaza (nella prima edizione italiana noto con il nome di Borombo 78\u00b0) convinto che Paperino sia la reincarnazione del Principe Cad Al\u00ec Cad, cerca di farlo sposare con sua figlia Needa Bara Soapa. Ci\u00f2 non rende molto felice il papero, anche perch\u00e9 la principessa \u00e8 davvero orribile e grassa.\nQui, Quo e Qua con un rituale, portano in vita il vero principe e il sovrano decide una sfida fra i due che decreter\u00e0 il futuro marito della ragazza, il duello avverr\u00e0 il giorno seguente. I nipoti cercano di far fuggire lo zio ma riusciranno solo a far fuggire il principe. Prima di celebrare le nozze vengono interrotti dallo stesso scienziato che riusc\u00ec a far tornare in vita la gente, che ora minaccia la razza terrestre con un terribile vapore che polverizza chiunque ne venga a contatto. Paperino per\u00f2 rompe l'ampolla contenente il gas, che porta di nuovo alla morte gli abitanti di Itsa Faka, lo scienziato, e lo stesso Cad Al\u00ec Cad, tornato nella reggia perch\u00e9 spaventato dai cambiamenti avvenuti durante il tempo passato dalla disidratazione. \nI paperi riescono cos\u00ec a fuggire."}
{"id": "2167086", "revid": "124123", "url": "https://it.wikipedia.org/wiki?curid=2167086", "title": "Ernesto Breda", "text": "Biografia.\nEra figlio di Felice Luigi Breda, che fu sindaco di Campo San Martino (PD). \nLa famiglia Breda era impegnata nell'attivit\u00e0 estrattiva di ghiaia e il cugino Vincenzo Stefano Breda era presidente della Societ\u00e0 Veneta di Imprese e Costruzioni Pubbliche, una delle pi\u00f9 attive imprese della seconda met\u00e0 dell'Ottocento.\nErnesto Breda si laure\u00f2 all'Universit\u00e0 di Padova in ingegneria civile ed inizi\u00f2 a lavorare come caposervizio nell'azienda presieduta dal cugino, Vincenzo Stefano Breda, per la quale ebbe modo di effettuare viaggi di lavoro all'estero. Nel 1886 rilev\u00f2 \"L'Elvetica\", un'officina meccanica di Milano che si trovava in liquidazione, e la rinomin\u00f2 \u201c\"Accomandita Ing. Ernesto Breda &amp; C\".\u201d. Breda si trasfer\u00ec a vivere a Milano, anche se tra il 1899 e il 1903 ricopr\u00ec la carica di sindaco nel proprio paese natale, carica che il padre aveva ricoperto per 40 anni. Sempre nel 1903, data la necessit\u00e0 di espandere la produzione, acquist\u00f2 dei terreni agricoli a Sesto San Giovanni e nel comune autonomo di Niguarda, dove sorgeranno i grandi stabilimenti Breda che daranno lavoro a migliaia di operai per tutto il Novecento; dei terreni sestesi faceva parte anche la Villa Torretta, del XVI secolo, che Breda trasform\u00f2 in alloggio per i dipendenti, adattandone gli interni per ospitare pi\u00f9 famiglie. Sotto la gestione di Ernesto Breda l'azienda rinnov\u00f2 il parco macchine e si specializz\u00f2 nelle costruzioni ferroviarie, accrescendo notevolmente il suo giro d'affari. Nel 1906 Breda istituisce un fondo di previdenza e risparmio per gli impiegati e due anni dopo, in anticipo rispetto alla legislazione nazionale sul lavoro, concede una settimana di ferie agli operai con almeno cinque anni di anzianit\u00e0. Nel 1910 \u00e8 il primo a costruire a Milano nuove case per i dipendenti dell\u2019azienda. \nCon la prima guerra mondiale Ernesto Breda entr\u00f2 a far parte, con altri industriali, del comitato centrale per la mobilitazione industriale, organo di consultazione tra ministri, militari e imprenditori in cui si stabilivano l'assegnazione di commesse legate allo sforzo bellico. La Breda si specializz\u00f2 anche nelle costruzioni aeronautiche, diventando un grosso complesso industriale.\nErnesto Breda mor\u00ec nel 1918; Giovanni Breda eredit\u00f2 dal padre la direzione dell'azienda, la cui amministrazione fu presto affidata al conte Guido Sagramoso che manterr\u00e0 l'incarico fino al 1944, ma con le sue dimissioni, nel 1933, la famiglia ne sarebbe uscita completamente.\nArchivio.\nLa documentazione prodotta da Ernesto Breda durante il periodo di attivit\u00e0 nell'azienda di famiglia (1886-1918) \u00e8 conservata nel fondo \"Breda\" dell'Archivio storico Breda conservato presso Fondazione ISEC. Istituto per la storia dell'et\u00e0 contemporanea. Il fondo filmico \"Breda\" (1921-1966) che documenta le attivit\u00e0 svolte dalla Breda negli stabilimenti di Sesto San Giovanni \u00e8 stato depositato dalla Fondazione ISEC presso l'Archivio nazionale del cinema d'impresa."}
{"id": "2167089", "revid": "114551238", "url": "https://it.wikipedia.org/wiki?curid=2167089", "title": "The Ripper - Nel cuore del terrore", "text": "The Ripper - Nel cuore del terrore \u00e8 un film per la televisione del 1997 diretto da Janet Meyers.\nTrama.\nLa storia riprende le gesta di Jack lo squartatore indicando in un nobile l'assassino su cui Jim Hansen, ispettore di Scotland Yard deve indagare. Ambientata nell'Inghilterra del 1888, nell'indagine avr\u00e0 il supporto della prostituta Florence Lewis, testimone di un delitto."}
{"id": "2167091", "revid": "300067", "url": "https://it.wikipedia.org/wiki?curid=2167091", "title": "Joe Holup", "text": ""}
{"id": "2167093", "revid": "84184", "url": "https://it.wikipedia.org/wiki?curid=2167093", "title": "Franco Grignani", "text": "Biografia.\nDopo aver passato i primi anni della sua vita nel comune natale in provincia di Pavia, e aver frequentato Matematica all'Universit\u00e0 degli Studi di Pavia, si laurea in Architettura al Politecnico di Torino, ma gi\u00e0 negli anni trenta (all'et\u00e0 di 18-20 anni) partecipa a manifestazioni del secondo futurismo, per poi avvicinarsi all'astrattismo geometrico e al costruttivismo.\nSviluppa i propri interessi nell'ambito ottico visivo, conducendo ricerche analitiche attraverso non solo mezzi pittorici ma anche fotografici. Presto i suoi sviluppi si dirigono verso lo studio dei procedimenti percettivi sperimentando con fotogrammi, fotomontaggi, sovrimpressioni e elaborati grafici, basandosi su teorie percettive, in particolare sulla Psicologia della forma.\nSuccessivamente entra in un lungo periodo di sperimentazione sulle \"forme virtuali\" intervenendo direttamente sull'immagine distorcendone la forma in modo plastico (rotazioni, torsioni, scissioni, deformazioni) o dinamico (progressioni, accelerazioni, scambio di direzione e rovesciamenti prospettici); facendo emergere, tramite modifiche e sollecitazioni \"artificiali\", suggestioni ed emozioni naturali dalla mente dell'osservatore.\nGi\u00e0 dai primi anni '30, trasferitosi a Torino per completare gli studi, ed essendo entrato in contatto col secondo Futurismo, Grignani si dimostra interessato e studioso dei concetti e stilemi Boccioniani, in particolare i cardini avanguardisti delle \"Linee di Forza\" e dei \"Dinamismi compenetranti\". A questi si aggiunge nel periodo bellico, per un lavoro di studio sulle sagome degli aerei nemici (Grignani dovette tenere un corso di avvistamento), un interesse per l'interazione occhio-mente, e pi\u00f9 generalmente sul mondo della percezione visiva e le sue sfumature.\nLa Sperimentazione.\nInseritosi in un contesto futurista, Grignani rimane fortemente affascinato dall'avanguardia e dai suoi artisti e ne prende ispirazione mantenendo sempre la sua indipendenza intellettuale e uno sguardo critico. Da questo movimento parte il suo interesse per il dinamismo, e attorno a ci\u00f2 vi sviluppa la sua ricerca negli anni successivi, una sperimentazione quasi scientifica per creare le sue fotografie, fatta di tentativi ed errori, e un rigore matematico, una precisione millimetrica, necessaria per la creazione dei suoi quadri. Sperimenta nel campo della fotografia usando materiali riflettenti e distorcenti, come macchie d'olio e vernici, vetri rotti, diverse superfici convesse, metalli, oppure bagnando direttamente il piano lavoro ricercando fenomeni ottici, trovando gli effetti nascosti, rilegati alla percezione propria alla \"coda dell'occhio\", che chiama \"subpercezione\". L'obbiettivo \u00e8 di \"rilevare il mondo delle tensioni strutturali\" \"processare il comportamento umano in risposta all'avvento massiccio della macchina, dove la prospettiva diventa proiettiva\". Il suo interesse estetico per la mutevolezza delle forme deriva dalle interrelazioni recepite nell'ambiente moderno in cui l'uomo vive, secondo Grignani, sempre pi\u00f9 lontano dalla natura. Senza limiti o regole, spinge il suo lavoro verso nuovi parametri visivi, ampliando i modelli di visione, componendo nuove configurazioni in rapporti spaziali complessi, immagini dinamiche, composizioni geometriche ripetute, effetti di sovrapposizione, trasparenze, compenetrazioni dal carattere estremamente vivo bench\u00e9, per la maggior parte, in bianco e nero.\nPenguin Books.\nLa sua ampia produzione grafica e artistica vede, tra le altre cose, la presenza di una serie di copertine per una collana di romanzi fantascientifici pubblicati nel biennio '69-'70. Esse non sono solo opere circoscritte ma assumono importanza in relazione al grande lavoro sperimentale-scientifico che accompagna e appassiona Grignani nell'arco di tutta la sua carriera. \nDal 1968, a fronte della crisi economica avvenuta all\u2019interno della casa editrice Penguin Books, il direttore artistico David Pelham per risollevarne le sorti decide di commissionare a Grignani le copertine di sedici romanzi fantascientifici, essendo stato affascinato dalle sue produzioni artistiche. L\u2019artista applica la sua sperimentazione per creare delle vere e proprie opere d'arte, che riflettono la narrazione contenuta nei romanzi presentando delle forme prevalentemente astratte che dialogano col subconscio dell'osservatore. \n\u00c8 possibile riscontrare nelle opere di copertina alcuni rimandi e evoluzioni di lavori sperimentali pregressi, appartenenti alle diverse categorie inventate e esplorate dal designer, tra le quali: Subpercezioni (Flou); Interferenze; Distorsioni; Grafiche Trovate; Moir\u00e9; Radiali; Diacroniche; Tensioni; Periodiche; Dissociazioni.\nQuesti lavori sono esemplificativi del processo traduttivo del designer dall'opera d'arte alla pubblicit\u00e0 o al progetto con fine comunicativo specifico, come nota il curatore della mostra dedicata a Grignani Mario Piazza: \"Grignani ha sperimentato molto usando giochi di lenti, specchi e vetri, come facevano le avanguardie in fotografia. Questi risultati sono stati poi tradotti, nella dimensione comunicativa, in progetti specifici, diventando spesso molto pertinenti. Vedi ad esempio la serie di copertine di romanzi di fantascienza da lui studiate per la casa editrice Penguin Books, che presentano forme acquose, senza confine, disposte in maniera entropica. Da forme astratte, esse sono diventate perfette per il tema richiesto\".\nRork!\nEsempio del rapporto tra immagine e trama \u00e8 \u2018\u2019Rork!\u2019\u2019, romanzo di Avram Davidson, in cui il protagonista vuole rimanere solo a tal punto da decidere di imbarcarsi per un mondo sconosciuto e remoto nella galassia. La copertina riprende la sperimentazione fatta ne \u2018\u2019La goccia obesa\u2019\u2019(1953), dove macchie espanse realizzate con vernici colorate sembrano richiamare le orbite di pianeti estranei, silenziosi e sperduti. Nella composizione dall'atmosfera sospesa l\u2019immagine risulta dinamica ma lenta nel suo muoversi lungo un\u2019orbita immaginaria, similmente ad un pianeta illuminato da una luce arancione quasi aliena.\nDavy.\n\u2018\u2019Davy\u2019\u2019 di Edgar Pangborn \u00e8 un romanzo distopico, racconta di un mondo post-apocalittico a creare dal collasso della civilizzazione immaginato alla fine del ventesimo secolo. Questo decadimento sembra trovare eco nello studio fatto con i sali di bromuro d\u2019argento (Diradamento e distorsione tensiva, 1953), in cui si riscontrano figure a meta' tra l'organico quasi fungino e l'amorfo.\nThe day it rained forever.\nNella copertina di \u2018\u2019The day it rained forever\u2019\u2019 si trova una composizione riconducibile alla categoria delle Moir\u00e9. Le Moir\u00e9 sono un tipo di elaborazioni fotografiche caratterizzate dalla fitta ripetizione di una texture, che qui sembrano trasmettere la malinconia di un giorno di pioggia eterna. \nTime out of joint.\nNel caso di \u2018\u2019Time out of joint\u2019\u2019 le solarizzazioni sono impiegate dal designer a suggerire un senso di dispersione temporale in cui si ritrova immerso il protagonista, con spirali ripetute che potrebbero alludere ad una sorta di opprimente gabbia metaforica.\nConfronto con \"Solarizzazione su fasce curvate\" (1955) e \"Fotogramma con rete a spirale\" (1929).\nSquares of the city.\nLa grafica per \u2018\u2019Squares of the city\u2019\u2019 rimanda alla tecnica di sperimentazione per la quale Grignani filtrava immagini attraverso vetri industrali texturizzati e frammentati, come in \"Strutture filtrate con vetro industriale quadrettato e rigato\" (1952), richiamando in questo caso l\u2019immagine di uno skyline frammentato, oltre che il tema del gioco degli scacchi presente nel romanzo.\nAltre.\nQuelle di \"The Penultimate truth\", \"Conjure wife\" e \"the Traps of time\" sono tra le copertine con un fattore pi\u00f9 figurativo. Il corpo umano non \u00e8 spesso protagonista nell'opera di Franco Grignani, tuttavia se ne possono trovare degli esempi tra le grafiche per Alfieri e Lacroix.\nSi pu\u00f2 riscontrare che anche quando l'elemento figurativo umano \u00e8 presente, non manca la componente geometrico-lineare, anzi tra le due parti si instaura un forte rapporto di interazione e compartecipazione.\nPartecipazioni e realizzazioni.\nFra le varie partecipazioni viene ricordata quella nel 1972 alla XXXVI biennale di Venezia, dove ha progettato la sezione di grafica sperimentale. Grignani ha sostenuto numerose mostre private e pubbliche in tutto il mondo, e ha partecipato al primo congresso sulla comunicazione umana: \"Vision 65\"]. le sue opere sono conservate in alcuni dei pi\u00f9 importanti musei internazionali e nazionali, come il MOMA di New York, lo Stedelijk Museum di Amsterdam, il Victoria and Albert Museum nel South Kensington di Londra e il \"Museo d'Arte Moderna\" di Varsavia.\nLa fama internazionale gli venne anche in gran parte data dalla sua produzione nel campo della progettazione grafica. Sicuramente uno dei lavori pi\u00f9 noti al pubblico \u00e8 il certificato della pura lana vergine (\"International Wool Society\") realizzato nel 1964, ma anche gli annunci pubblicitari per la casa farmaceutica Domp\u00e8 e per la stamperia Alfieri &amp; Lacroix.\n\u00c8 stato membro dell'AGI Alliance Graphique Internationale."}
{"id": "2167099", "revid": "55935", "url": "https://it.wikipedia.org/wiki?curid=2167099", "title": "Soprintendente", "text": ""}
{"id": "2167101", "revid": "121460790", "url": "https://it.wikipedia.org/wiki?curid=2167101", "title": "Hero High", "text": "Hero High - scuola di eroi (\"Hero High\") \u00e8 una serie TV di disegni animati prodotta nel 1981 dallo studio di animazione statunitense Filmation. La serie \u00e8 stata trasmessa negli Stati Uniti dal network NBC a partire da settembre 1981 e in Italia da Telemontecarlo nel 1993.\nTrama.\nLa storia \u00e8 ambientata in una demenziale scuola superiore per aspiranti supereroi, dove viene insegnato ai giovani studenti come dovrebbero usare correttamente i propri poteri nella lotta contro la criminalit\u00e0. Si tratta delle avventure tragicomiche di Capitan California, della sua innamorata Glorious Gal e dei loro amici Rex Ruthless, Dirty Trixie e Misty Magic, che devono lottare contro i \"cattivi\" di turno.\nNella serie spesso compare il supereroe Shazam.\nElenco episodi.\nDi questa serie non sono disponibili i titoli italiani degli episodi."}
{"id": "2167102", "revid": "339392", "url": "https://it.wikipedia.org/wiki?curid=2167102", "title": "Dialogo platonico", "text": ""}
{"id": "2167104", "revid": "287204", "url": "https://it.wikipedia.org/wiki?curid=2167104", "title": "Forme di governo", "text": ""}
{"id": "2167106", "revid": "599013", "url": "https://it.wikipedia.org/wiki?curid=2167106", "title": "George Bon Salle", "text": ""}
{"id": "2167108", "revid": "1522738", "url": "https://it.wikipedia.org/wiki?curid=2167108", "title": "The Super Mario Bros. Super Show!", "text": " \nThe Super Mario Bros. Super Show!, conosciuta in Italia come Super Mario, \u00e8 una serie televisiva animata prodotta dallo studio statunitense DiC Entertainment nel 1989 e basata sui videogiochi \"Super Mario Bros.\" e \"Super Mario Bros. 2\" della Nintendo. La serie contiene anche dei segmenti in \"live action\" in cui i due protagonisti, Mario e Luigi, sono interpretati rispettivamente da Lou Albano e Danny Wells. \u00c8 stata trasmessa negli Stati Uniti in syndication a partire da settembre 1989 e in Italia su Italia 1 e Canale 5 con il titolo \"Super Mario\", per poi essere replicata su Fox Kids.\nGli anni successivi debuttarono due nuove serie animate dedicate all'idraulico baffuto Mario, con uno stile quasi identico a quello della serie madre ma prive dei segmenti in live action, dal titolo \"Le avventure di Super Mario\" e \"Super Mario World\".\nTrama.\nI segmenti live action hanno luogo a Brooklyn, nell'appartamento dei fratelli idraulici italo-americani Mario e Luigi, coinvolti in diverse disavventure con i loro clienti, spesso interpretati da guest star.\nI segmenti animati seguono invece Mario e Luigi che, durante una riparazione di routine, vengono risucchiati in una conduttura che li porta nel \"Regno dei Funghi\", un surreale mondo parallelo dove i due fratelli scoprono di avere particolari superpoteri. Ruzzolando fuori dal tubo, i due salvano accidentalmente la Principessa Amarena (Peach) e il suo servitore Ughetto (Toad) dal malvagio e tirannico re Attila (Bowser) e i suoi soldati. Amarena, quindi, chiede a loro di aiutarla a raggiungere la capitale del suo regno e di sconfiggere Attila, e in cambio la principessa li far\u00e0 tornare a casa. I due fratelli accettano e il quartetto inizia il suo viaggio attraverso le numerose e bizzarre citt\u00e0 del regno, combattendo i piccoli mostri ai comandi di Attila.\nFormat.\nLa serie televisiva contiene due segmenti: uno in live action e uno d'animazione. I 52 episodi sono strutturati con i segmenti dal vivo che occupano i primi e gli ultimi minuti dell'episodio, con in mezzo l'episodio animato.\nLa parte in live action segue i protagonisti Mario e Luigi (interpretati rispettivamente dal wrestler Lou Albano e da Danny Wells) nel loro lavoro da idraulici prima che finissero nel Regno dei Funghi, combinando non pochi disastri o finendo in situazioni inaspettate. I due ricevono spesso visite da parte di numerose star, come Nedra Volz, Norman Fell, Donna Douglas, Eve Plumb, Vanna White, Danica McKellar, Nicole Eggert, Clare Carey, Brian Bonsall, Sgt. Slaughter e Magic Johnson. In un'occasione appare Maurice LaMarche nei panni dell'ispettore Gadget, e in un altro Ernie Hudson nei panni di Slimebuster, una parodia del personaggio Winston Zeddemore da lui interpretato in \"Ghostbusters\". Nell'ottavo episodio, Fred Travalena interpreta Elvis Presley. Lou Albano e Danny Wells, oltre a Mario e Luigi, interpretano occasionalmente anche altri personaggi, come le cugine Marianne e Luigina e i cugini campagnoli Mario Joe e Luigi Bob; nell'episodio 64, inoltre, Lou Albano interpreta s\u00e9 stesso.\nLa parte animata riprende le caratteristiche dei videogiochi \"Super Mario Bros.\" e \"Super Mario Bros. 2\". Le vicende sono ambientate principalmente nelle varie citt\u00e0 e villaggi del Regno dei Funghi, sempre diverse a seconda dell'episodio; queste comprendono la terra del rap, delle automobili, della pasta, della giovent\u00f9, delle piramidi, e molte altre ambientate ad esempio nella giungla, in montagne innevate, nello spazio, o nel futuro. Attila (Bowser) tenta sempre di impadronirsi dei villaggi o di creare qualche problema ai fratelli Mario, e si serve sia di scagnozzi comparsi nel primo titolo (come Goomba e Koopa Troopa) sia di quelli comparsi nel secondo (come Mouser e Tritesta). Anche Attila cambia insieme all'ambientazione, divenendo ad esempio un punk, un robot, o un personaggio simile a Dart Fener. Ad aiutare Mario e Luigi c'\u00e8 anche il funghetto Ughetto. Spesso gli episodi sono parodie di film, fiabe o libri, mostrando riferimenti alla cultura di massa, come \"Guerre stellari\", \"I predatori dell'arca perduta\" e \"Sherlock Holmes\", o ad eventi storici come la guerra di Troia e la guerra d'indipendenza americana.\nNegli Stati Uniti, dove la serie \u00e8 stata trasmessa in syndication e su Freeform, ogni venerd\u00ec venivano trasmessi al suo interno anche degli episodi della serie \"Un regno incantato per Zelda\".\nEdizione italiana.\nHome video.\nNel 1989, alcuni episodi sono stati distribuiti in Italia in videocassetta da PentaVideo, sotto il marchio \"Bim Bum Bam Video\".\nDal 2006, la Sound Music International ha distribuito la serie in DVD, con tre volumi contenenti 4 puntate l'uno, con il titolo \"Super Mario Bros.\""}
{"id": "2167111", "revid": "438678", "url": "https://it.wikipedia.org/wiki?curid=2167111", "title": "\u00a1Diga Queso!", "text": "\u00a1Diga Queso! \u00e8 il settimo singolo del gruppo pop punk dei Supernova, lanciato in formato 7\" da Rococo Records nel 2007. La tiratura fu limitata a 200 copie, tutte firmate dai componenti della band.\nEntrambe le tracce furono registrate dal vivo allo Showbox Theatre di Seattle, quando il gruppo era in tour con The Presidents of the United States of America."}
{"id": "2167112", "revid": "599013", "url": "https://it.wikipedia.org/wiki?curid=2167112", "title": "Hub Reed", "text": ""}
{"id": "2167117", "revid": "767487", "url": "https://it.wikipedia.org/wiki?curid=2167117", "title": "John Richter", "text": ""}
{"id": "2167118", "revid": "1442080", "url": "https://it.wikipedia.org/wiki?curid=2167118", "title": "Monte Calvo (Gavorrano)", "text": "Il Monte Calvo \u00e8 un'alta collina posta fra il paese di Gavorrano e la frazione di Ravi, nella parte centro settentrionale della provincia di Grosseto. Esso costituisce una delle propaggini settentrionali del gruppo del Monte d'Alma, uno dei pi\u00f9 vasti e boscosi complessi collinari fra la pianura del fiume Pecora a nord e quella della Bruna a sud.\nTerritorio.\nIl Monte Calvo racchiude un mosaico di macchie sclerofilliche, garighe, prati aridi e ambienti rocciosi calcarei nel quale alberga una flora mediterranea ricca di specie importanti nel quadro geobotanico regionale. Alcune di esse sono presenti nelle liste rosse della flora toscana e nella legge regionale sulle piante protette. \nSono rappresentati anche aspetti dell'habitat prioritario \u201cformazioni erbose secche seminaturali e facies coperte di cespugli su substrato calcareo con stupende fioriture di Orchidaceae\u201d (Direttiva 97/62/CE), dell'ordine Festuca Brometalia. \nLe fitocenosi rupestri a \"Ferula glauca\" sono peculiari del biotopo e meriterebbero uno specifico studio fitosociologico. L'area rientra nel SIR 108 \u201cMonte d'Alma\u201d(cod.: IT51A0008) di ettari 5.845,08 e nel pSIC omonimo (cod.: IT51A0008): non sono presenti aree protette ai sensi della L 394/91 e LRT 49/95. \nGeomorfologia.\nIl Monte Calvo \u00e8 un dosso collinare con crinale orientato in senso nord-sud e raggiungente quota 467 m s.l.m. I versanti orientali, scoscesi e rupestri, incombono sul paese di Ravi e degradano poi verso la depressione valliva dove scorre la vecchia via Aurelia mentre quelli occidentali, ugualmente ripidi, si affacciano sulla pianura del fiume Pecora fra Scarlino e Gavorrano. A meridione il monte \u00e8 in continuit\u00e0 col complesso del Monte Alma attraverso i Poggi della Paganella e il Poggio Palone. \nGeolitologicamente si distingue da quest'ultimo complesso, prevalentemente arenaceo (macigno del Chianti), per essere costituito da calcari massicci della Falda Toscana (Giurassico inferiore) e in misura minore dai pi\u00f9 antichi calcari cavernosi della formazione carbonatico-evaporitica. La linea di contatto fra macigno e calcare segue all'incirca la linea del Fosso dei Crognoli ed \u00e8 ben distinguibile anche per il differente sviluppo della vegetazione sui due substrati. \nSul Monte Calvo, in particolare sul versante orientale, sono presenti fenomeni di carsismo quali grotte, doline e fratture profonde dei banchi rocciosi, e vi \u00e8 una pressoch\u00e9 assoluta assenza di acqua in superficie a causa dell'estrema rocciosit\u00e0 e permeabilit\u00e0 del substrato. \nLa parte nord del Monte Calvo \u00e8 interessata da attivit\u00e0 estrattiva di calcare che determina un elevato impatto ambientale. In passato la zona di Ravi ha rappresentato un'importante zona mineraria (es. Miniera Marchi) per la presenza di cospicui giacimenti di pirite.\nClima.\nClimaticamente la zona ricade nel tipo mediterraneo in senso lato con temperatura media annua di circa 14,5 \u00b0C e precipitazioni intorno a 800 mm. La natura calcarea del rilievo non consente la permanenza di acqua in superficie ed anche l'unico fosso dell'area (Fosso dei Crognoli) seppur incassato e protetto dalla vegetazione \u00e8 privo di acqua per quasi tutto l'anno. I venti sia orientali che occidentali che frequentemente spazzano la sommit\u00e0 ed i fianchi del Monte Calvo contribuiscono ad inasprire le condizioni di siccit\u00e0 e a rendere lento e difficile lo sviluppo della vegetazione.\nFlora.\nIl Monte Calvo \u00e8 rivestito da fitta macchia mediterranea, interrotta da affioramenti rupestri e ampie plaghe di vegetazione erbacea. Le parti sommitali del rilievo sono infatti denudate e colonizzate da praterie secche a dominanza di due piccoli cespuglietti aromatici, \"Helichrysum italicum\" e \"Satureja montana\". Ad esse si associa la graminacea \"Bromus erectus\" e numerose altre specie, fra cui numerose orchidacee e la grande ombrellifera \"Ferula glauca\" di cui vi \u00e8 notevole abbondanza. \nFitosociologicamente questa prateria si presenta come una combinazione fra aspetti delle classi Festuca Brometea e Ononido-Rosmarinetea, cui si aggiunge un limitato contingente di erbe annuali della classe Thero Brachypodietea. La prateria \u00e8 mosaicata con caratteristici aspetti di gariga del \"Quercion ilicis\", in cui sono abbondanti le sclerofille calcicole della macchia mediterranea, come filliree, alaterno e lentisco. Sono invece quasi assenti le eriche, il mirto ed il corbezzolo, a causa del loro carattere pi\u00f9 spiccatamente acidofilo. \nLa fillirea a foglie larghe (\"Phillyrea latifolia\") \u00e8 abbondantissima e si presenta con individui vetusti dai fusti grossi e contorti. \nEsistono anche aspetti di tipica lecceta chiusa con sottobosco a viburno e ciclamini (\"Cyclamen repandum\" e \"C. hederifolium\"), riferibili all'associazione \"Viburno tini\"-\"Quercetum ilicis\"; molto limitata \u00e8 invece la partecipazione di latifoglie decidue, in particolare l'orniello (\"Fraxinus ornus\"). \nSui macereti e ghiaioni calcarei della valle del Fosso dei Crognoli e sui costoni rocciosi sopra Ravi sono presenti aspetti di vegetazione pioniera rupicolo-casmofitica a \"Ferula glauca\", una pianta alta fino a pi\u00f9 di 2 metri, con grandi foglie pluri-pennatosette, tenaci fusti farinoso-polverosi e grandi ombrelle gialle che compaiono verso la fine di maggio dando luogo ad un singolare spettacolo naturale. \nLa flora del Monte Calvo \u00e8 prettamente mediterranea e tipica di terreni calcarei aridi e rocciosi. Nelle praterie del crinale e nelle garighe sono presenti numerose specie di Orchidaceae, fra cui \"Orchis pauciflora\", dai fiori gialli macchiati di bruno e \"Orchis simia\", dai fiori screziati di porpora e bianco, sono piuttosto abbondanti. Compaiono inoltre \"Orchis tridentata\", \"O. papilionacea\", \"O. italica\" e diverse specie di Ophrys come \"O. bertolonii\", \"O. holosericea\", \"O. sphegodes\", \"O. bombyliflora\", \"O. apifera\", \"O. crabronifera\" e \"O. tyrrhena\". Queste ultime due sono endemiche dell'area ligure-tirrenica e presentano quindi un particolare interesse fitogeografico e conservazionistico. \nNumerose sono le leguminose e le graminaceae a ciclo annuale che contribuiscono ad incrementare la diversit\u00e0 fitotassonomica del biotopo. Sulle pietraie del fosso dei Crognoli e sui costoni rupestri sopra Ravi compaiono le entit\u00e0 di maggiore interesse floristico come ad esempio \"Biscutella cichoriifolia\", una crucifera dalle vistose infiorescenze gialle considerata vulnerabile in Toscana per la sua rarit\u00e0. \nDegne di menzione sono inoltre \"Iberis umbellata\", \"Antirrhinum latifolium\", \"Centranthus calcitrapa\", \"Narcissus poeticus\", \"Narcissus tazetta\", \"Arabis verna\", \"Lactuca viminea\", \"Phagnalon sordidum\", \"Lathyrus setifolius\", \"Teucrium flavum\" e \"Ruta graveolens\"."}
{"id": "2167120", "revid": "38120", "url": "https://it.wikipedia.org/wiki?curid=2167120", "title": "Lassie (serie televisiva)", "text": ""}
{"id": "2167122", "revid": "22475", "url": "https://it.wikipedia.org/wiki?curid=2167122", "title": "Jackie Moreland", "text": "Carriera.\nHigh School.\nNel 1954, Moreland si trasfer\u00ec dal liceo sciolto nella Harris Community of Claiborne Parish alla Minden High School di Minden nella Webster Parish nel nord-ovest della Louisiana. Ha giocato nel 1955 e nel 1956 per i Minden Crimson Tide sotto la guida di Coach Cleveland S. \"Cleve\" Strong (1923-2008). \u00c8 stato il primo della sua scuola ad essere nominato \"All American\" nel basket. \u00c8 stato premiato come \"Most Valuable Player\" dal Minden Junior Chamber International. \nAlla Minden High School, Moreland ha ottenuto una media del 60% dal campo, del 90% dalla lunetta e 21,3 punti e 26 rimbalzi a partita. Ha stabilito un record in Louisiana per aver realizzato 27 tiri liberi consecutivi di fila. A partire dal 2011, i 5.030 punti del liceo in carriera di Moreland erano ancora classificati come il quarto pi\u00f9 alto totale per un giocatore di basket delle scuole superiori negli Stati Uniti. Il 2 aprile 1956, la Minden High School ritir\u00f2 il numero 44 di Jackie Moreland, segnando la prima volta che il liceo conferiva questo onore a uno dei suoi ex atleti. \nMoreland \u00e8 stato inoltre nella squadra di baseball di Minden, dove ha portato la squadra a un record di 18-2 durante il suo anno da junior.\nCollege.\nJackie Moreland era una delle reclute di basket pi\u00f9 ricercate della nazione con Kentucky, Texas A&amp;M, North Carolina State e Centenary College che volevano tutte le sue ottime doti da cestista. \nMoreland \u00e8 diventato un tre volte giocatore All-American mentre era alla Louisiana Tech University di Ruston sotto la guida dell'allenatore Cecil C. Crowley.\nEgli \u00e8 ancora oggi il quarto nella classifica per punti segnati al college con i suoi 1.419 punti nella storia della Louisiana Tech, nonostante abbia giocato solo per tre anni, invece dei consueti quattro anni per i Bulldogs. Ha completato tre anni e mezzo alla Louisiana Tech (dal 1958 al 1960), conseguendo il Bachelor of Science, laureandosi in ingegneria civile. \nNBA / ABA.\nMoreland \u00e8 l'unico diplomato della Minden High School ad aver giocato finora nella National Basketball Association. Fu selezionato dai Detroit Pistons nel primo giro alla quarta scelta (dopo Oscar Robertson, Jerry West, e Darrall Imhoff) del Draft NBA 1960 rimanendoci fino al 1965. Dal 1967 al 1970 ha giocato per i New Orleans Buccaneers dell'ABA."}
{"id": "2167124", "revid": "1305772", "url": "https://it.wikipedia.org/wiki?curid=2167124", "title": "Lunar Lander", "text": "Lunar Lander \u00e8 un videogioco arcade in grafica vettoriale prodotto da Atari nel 1979, nel quale \u00e8 simulato un allunaggio. \u00c8 stato all'epoca distribuito in circa 4830 unit\u00e0. In Giappone il gioco \u00e8 stato distribuito da SEGA.\nModalit\u00e0 di gioco.\nLo scopo del gioco \u00e8 quello di fare correttamente atterrare un modulo spaziale sulla superficie della Luna. Questa viene generata in maniera casuale all'inizio di ogni partita, e ogni volta presenta solo alcune zone abbastanza piane sulle quali \u00e8 possibile far atterrare la navetta. Per pilotare quest'ultima \u00e8 necessario utilizzare il suo retrorazzo per controbilanciare la forza di gravit\u00e0, attraverso una speciale leva posta sul cabinet che rende possibile dosarne la potenza, e due pulsanti per indicarne la direzione. Il modulo \u00e8 dotato di carburante limitato; quando si esaurisce non risponde pi\u00f9 ai comandi del giocatore. \u00c8 tuttavia possibile \"acquistare\" carburante inserendo monete o gettoni nella macchina.\nStoria.\nUno dei predecessori di \"Lunar Lander\" \u00e8 \"Lunar Landing Game\", realizzato nel 1969 da Jim Storer a seguito dell'allunaggio dell'Apollo 11. Scritto in linguaggio FOCAL su PDP-8, \"Lunar Landing Game\" \u00e8 un videogioco testuale dove, a turno, si devono inserire dei valori numerici che rappresentano la velocit\u00e0. Nel 1973 Jack Burness si ispir\u00f2 ad esso per la realizzazione di \"Moonlander\" (ma chiamato anche \"Lunar Lander\"), creato per dimostrare le capacit\u00e0 di input e output del DEC GT40: questa versione era infatti dotata di grafica ed era controllata tramite una penna ottica con la quale era possibile variare accelerazione e angolo della navetta.\nAltre versioni.\n\"Lunar Lander\" \u00e8 presente in una raccolta di conversioni di videogioco arcade per Game Boy Advance del 2005, contenente anche \"Millipede\" e \"Super Breakout\". Altre compilation nel quale \u00e8 presente sono: \"Retro Atari Classics\" per Nintendo DS, \"Atari Anthology\" per Xbox, PlayStation 2 e Microsoft Windows, \"Atari Classics Evolved\" per PlayStation Portable.\nMolte sono le varianti e conversioni non ufficiali, dagli anni '70 in poi. Tra quelle che ebbero rilievo sulla stampa si possono citare \"Jupiter Lander\" per Commodore VIC-20 e 64 (1981-82) e \"Apollo 11\" per ZX Spectrum (1983)."}
{"id": "2167125", "revid": "1494169", "url": "https://it.wikipedia.org/wiki?curid=2167125", "title": "Marzorati", "text": ""}
{"id": "2167133", "revid": "287204", "url": "https://it.wikipedia.org/wiki?curid=2167133", "title": "San Vitale", "text": ""}
{"id": "2167137", "revid": "287204", "url": "https://it.wikipedia.org/wiki?curid=2167137", "title": "Jack Turner", "text": ""}
{"id": "2167138", "revid": "30610", "url": "https://it.wikipedia.org/wiki?curid=2167138", "title": "Valerie Dore", "text": "Valerie Dore era il nome di un progetto musicale Italo disco creato nel 1984 dal produttore Lino Nicolosi. Lo pseudonimo \u00e8 utilizzato ora come nome d'arte da Monica Stucchi. Col nome di Valerie Dore sono stati pubblicati diversi singoli e un album nel periodo compreso tra il 1984 e 1986. La cantante principale in \"The Night\" \u00e8 Dora Carofiglio, poi diventata moglie di Lino Nicolosi, mentre in \"Get closer\" e \"It's so easy\" la voce \u00e8 di Rossana Nicolosi, assistita da Dora Carofiglio, entrambe dei Novecento. Le voci principali sull'album \"The Legend\" sono invece state incise dalla stessa Monica Stucchi, con cori cantati da Simona Zanini di Radiorama, Doctor's Cat e Raggio di Luna/Moon Ray. Stucchi ha cantato anche i successivi singoli di Valerie Dore e ha effettuato tutte le apparizioni pubbliche.\nBiografia.\nNata a Milano nel 1963, nel 1977, quando ancora frequenta il liceo artistico, Monica Stucchi appare in programmi televisivi e si esibisce in vari pub del milanese come voce femminile del gruppo bluegrass Watermelon String Band del suonatore di banjo Bruno Guaitamacchi.\nL'esordio.\nA seguito dell'incontro con il nascente produttore discografico Roberto Gasparini, titolare dell'allora Merak music, Stucchi debutta nel 1983 come interprete e volto del singolo \"The Night\", brano scritto da Giuseppe Nicolosi dei Novecento (musica) e da Barbara Lynn Addoms (testo), e prodotto in studio da Lino Nicolosi e dallo stesso Gasparini. Questo brano era considerevolmente influenzato da un nuovo tipo di Italo disco che Gazebo e Savage avevano all'epoca introdotto come \"Romantic Dance\". A parte le eccellenti doti vocali di Dora Carofiglio, fu l'eccentrico personaggio di palcoscenico dall'aspetto nuovo ed estroso con vesti prevalentemente in pizzo e movenze lente impersonato dalla Stucchi a determinare il successo. Questo contribu\u00ec, in particolare in Italia, a essere Monica Stucchi il marchio famoso Valerie Dore.\nVengono successivamente incisi due nuovi singoli di successo nell'ambito della stessa equipe musicale. \"Get Closer\" nel 1984, con la musica composta dai fratelli Nicolosi e le liriche di Barbara Addoms, che \u00e8 un brano con degli arrangiamenti ipnotici e quasi identici al precedente singolo \"The Night\", e che sul piano canoro vede la voce di Rossana Nicolosi. Il terzo singolo che appare nell'aprile 1985 durante la trasmissione televisiva AZZURRO, sempre con la voce di Rossana Nicolosi, con la musica composta da Dora Carofiglio/fratelli Nicolosi ed i testi scritti da Na\u00efmy Hackett, \u00e8 \"It's So Easy\". Dall'estate 1984 Valerie Dore promuove i tre singoli in parecchie trasmissioni europee ed entra subito nelle vette di molte classifiche europee. Entrambi i dischi sono stati prodotti in coproduzione da Lino Nicolosi e da Roberto Gasparini.\nUn nuovo inizio.\nIn vista della produzione del nuovo album, nel 1985 Monica Stucchi sempre col suo nome d'arte Valerie Dore e continuando ancora la collaborazione col suo unico produttore Roberto Gasparini, cambia squadra d'autori affidandosi alla sensibilit\u00e0 musicale di Marco Tansini per le composizioni e gli arrangiamenti, e alla italo-americana Simona Zanini per quanto riguarda i testi in inglese.\nIl concept album \"The Legend\" uscito nell'aprile 1986 \u00e8 ispirato alla leggenda dei Cavalieri della Tavola rotonda, e rappresenta una contaminazione musicale tra il pop, la dance ed il folk inglese, segnando un cambio di stile. I singoli \"King Arthur\" (sigla nel 1986 della trasmissione televisiva RAI Discoring) e \"Lancelot\" sono i brani di maggior successo dell'album presentato in programmi televisivi europei e in parecchi Italiani tra cui AZZURRO , Festivalbar , Riva del Garda e Vota la voce.\nNel 1987 Monica alias Valerie Dore accetta l'invito a Londra da parte di KP Schleinitz per la realizzazione del nuovo singolo \"Wrong Direction\", che si auto-produce col futuro marito Mauro Zavagli con la loro etichetta MZM e incidono in studi londinesi con la collaborazione tecnica di Ralph P. Ruppert e musicale Mark Price e Nick Beggs. Il disco esce solo in Italia (con EMI Italia) nel 1988. Per questo brano , dal suono particolarmente curato nella sua versione extended, Valerie sceglie nuovamente un cambio di look e si presenta in uno stile sempre estroso ma pi\u00f9 serioso, collegiale nei passaggi televisivi e servizi fotografici.\nNegli anni successivi i brani di Valerie Dore continuano ad essere pubblicati: in antologie come \"The Best of Valerie Dore\", in versioni remix, in numerose antologie di musica dance o riproposte in nuovi Paesi come ristampe delle versioni originali, e promozionate da video e da vecchie registrazioni televisive in cui Monica Stucchi alias Valerie Dore appare sempre con sue vecchie e nuove registrazioni video. Escono brani anche in versione cover, come \"The Night\" riproposta nella versione di Scooter nel 2003.\nLa Dore \u00e8 classificata nel genere discomusic o italodisco, sebbene la sua personalit\u00e0 e scelta musicale sia sempre stata molto diversa dal modello di musica da discoteca prevalente all'epoca.\nLontana dalla scena.\nSi trasferisce in seguito per qualche tempo in Madagascar col marito, dove collabora con un gruppo musicale locale. Rientrati in Italia, i due coniugi si occupano anche di restauro e aprono una galleria d'arte a Milano. Negli anni seguenti di distanza dalle scene musicali, la Stucchi svolge varie attivit\u00e0: lavora come investigatrice privata e collabora con un'agenzia teatrale. Nel 2000 la coppia si divide e la Stucchi si ritira a vita privata. Dal 2005, si registrano, seppur fortuitamente, alcune sue esibizioni. Frattanto ricontatta il vecchio compositore di \"The Legend\" e incide due brani, scrivendone i testi, che per\u00f2 non risultano essere stati pubblicati. Congela nuovamente ogni rientro pubblico per ragioni di vita privata, ma continua a comporre ed incidere senza pubblicare.\nRitorno.\nNel novembre 2006 incide il singolo \"How Do I Get to Mars?\" pubblicato nella compilation \"ConGarbo\". Sebbene sia solita utilizzare un'estensione di tre ottave, la Dore utilizza per il brano un'impostazione vocale greve e fiatata. Ha anche creato il proprio sito ufficiale in italiano.\nNella puntata di \"Matricole &amp; Meteore\" andata in onda il 18 marzo 2010 ha partecipato come ospite, ritornando in televisione dopo oltre vent'anni.\nDal maggio 2009 Valerie Dore \u00e8 intenta a cercare collaborazioni con musicisti ed artisti, per poter rilanciare il suo nuovo lavoro."}
{"id": "2167140", "revid": "1782831", "url": "https://it.wikipedia.org/wiki?curid=2167140", "title": "My Melody - Sogni di magia", "text": " \u00e8 un manga edito da K\u014ddansha basato sui noti personaggi della Sanrio, da cui \u00e8 stato tratto un anime. La serie animata \u00e8 divisa in 4 serie: \"Onegai My Melody\", , e , prodotte dal 2005 al 2009 e trasmesse dal network giapponese TV Tokyo a partire dal 3 aprile 2005. Le prime due serie sono composte da un totale di 104 episodi da 20 minuti e le altre due 156 mini-episodi da 10 minuti (ma uniti in 52 blocchi da 20 minuti nella quarta serie). Un cortometraggio d'animazione di 12 minuti intitolato \u00e8 uscito l'11 agosto 2012, proiettato insieme a \"Eiga Jewelpet - Sweets Dance Princess\", film tratto dalla serie \"Jewelpet\".\nIn Italia l'anime \u00e8 stato trasmesso per la prima volta su Italia 1 a partire dall'8 settembre 2008 e si \u00e8 concluso nell'agosto del 2010 ma solo sul canale a pagamento Hiro. Le ultime 2 serie, infatti, trasmesse in 78 episodi su Hiro, risultano ancora inedite in chiaro. Tutte le serie sono intitolate \"My Melody - Sogni di magia\".\nTrama.\nLa perfida coniglietta Kuromi e il suo tapiro volante Baku scappano dalla prigione sotterranea del regno di Mary Land per impadronirsi di potere magico tramite i sogni degli umani. La bianca coniglietta My Melody, artefice involontaria della fuga dei due furfanti, viene inviata sulla Terra per proteggere i sogni della gente.\nQui My Melody conosce una studentessa delle medie, Uta Yumeno, prima vittima di Kuromi e dopo averla salvata dall'incantesimo della diavoletta, la ragazzina offre a My Melody di restare a vivere con lei per tutto il tempo della sua missione sulla Terra, diventando cos\u00ec sua grande ed inseparabile amica.\nAnime.\nEdizione Italiana.\nCensure e tagli.\nIn Italia, per motivi legati all'authority e all'orario di messa in onda (la cosiddetta \"fascia protetta\"), sono state completamente censurate alcune scene che vedevano Keru baciarsi con altri maschi, nell'intento di salvare la sua amata Uta. Inoltre, l'episodio 24 (secondo la numerazione originale giapponese), non \u00e8 mai stato trasmesso in chiaro su Italia 1, perch\u00e9 ritenuto troppo forte per il pubblico pomeridiano della rete. In questa puntata, una ragazza raggruppava e scambiava varie parti del corpo di altre giovani, \"rubate\" grazie alle perfide magie di Kuromi, per apparire pi\u00f9 attraente e carina agli occhi dei ragazzi. Tuttavia, l'episodio \u00e8 stato trasmesso per la prima volta integralmente sul canale a pagamento Hiro di Mediaset Premium il 21 dicembre 2009, anche nell'episodio 36 hanno tagliato una scena in cui Keru dopo aver saputo che Iun \u00e8 venuto ad abitare per qualche giorno a casa di Uta, Keru ha avuto un'immaginazione in cui Uta e Iun si stavano lavando insieme questa scena non \u00e8 stata trasmessa su Italia 1 e neanche su Hiro ma solo nelle versioni straniere.\nTrasmissione.\nLa trasmissione dell'anime in Italia \u00e8 iniziata l'8 settembre 2008 in prima visione su Italia 1. La serie, a partire dal 24 gennaio 2009 (ossia dall'episodio numero 9 della seconda serie), \u00e8 stata spostata, ancora in prima visione, nella collocazione del sabato e della domenica mattina, intorno alle ore 8:35, con episodi interi, dove \u00e8 rimasta per un paio di mesi (fino al 29 marzo), per poi essere momentaneamente sospesa. Dopo una breve pausa, la serie \u00e8 ricominciata dal 24 maggio 2009 sempre nel weekend alle ore 9:00 circa, ancora in prima visione, fino al 15 agosto 2009, giorno della conclusione della seconda serie.\nIn Italia questo anime \u00e8 stato il primo ad essere trasmesso in un formato ancora pi\u00f9 insolito dei \"mezzi episodi\" nei quali alcune serie venivano divise: quindici minuti per puntata (tre quarti di episodio), che hanno creato non poca confusione fra gli spettatori. Verso la fine della prima stagione (cio\u00e8 dall'episodio numero 43), la serie \u00e8 stata trasmessa in un formato pi\u00f9 rispettoso di quello originale: episodi tagliati in due parti da dieci minuti. Solo dal 24 gennaio 2009 per\u00f2 gli episodi sono stati trasmessi interamente come in originale, con puntate da 20 minuti.\nLe ultime due stagioni sono ancora inedite in chiaro, ma sono state trasmesse su Hiro nel 2010 dopo le repliche delle serie precedenti: anche i mini-episodi della terza serie, trasmessi in giorni diversi in Giappone, in Italia sono stati uniti in puntate di circa 20 minuti, mantenendo per\u00f2 un titolo per ogni mini-episodio. La terza serie \u00e8 stata quindi trasmessa dal 9 giugno al 4 luglio 2010 in 26 episodi invece che 52, mentre la quarta serie, che anche in Giappone era formata da 52 episodi di 20 minuti divisi in due mini-episodi, \u00e8 stata trasmessa dal 5 luglio al 25 agosto 2010.\nSigle.\n\"Onegai My Melody\".\nSigla di apertura\nSigle di chiusura\n\"Onegai My Melody ~Kuru Kuru Shuffle!~\".\nSigla di apertura\nSigle di chiusura\n\"Onegai My Melody Sukkiri\u266a\".\nSigle di apertura\nSigla di chiusura\n\"Onegai My Melody Kirara\u2605\".\nSigla di apertura\nSigle di chiusura\nSigla italiana.\nLa sigla italiana \u00e8 scritta e cantata da Cristina D'Avena su musica di Goffredo Orlandi. Dopo la sigla di \"Dolce piccola Remi\" questa \u00e8 la seconda sigla scritta ed interpretata da Cristina D'Avena. All'inizio veniva impiegata, sia per quella iniziale sia per quella finale, un taglio della durata di 30 secondi, con il solo ritornello, mentre a cavallo tra la prima e la seconda stagione \u00e8 stata utilizzata la versione classica della durata di un minuto. Fino all'episodio 28 della seconda stagione, la sigla conteneva un errore di montaggio audio, veniva infatti cantato: \"Con la magia lei prover\u00e0 / a rubare i sogni degli uomini\", frase errata frutto dell'assemblaggio di due sezioni diverse della canzone.\nL'attuale sigla italiana \u00e8 frutto di un rifacimento da parte di Mediaset, visto che la sigla precedente, un ritornello con le parole \"My Melody\" e i nomi di tutti i personaggi della serie in rima, ha avuto problemi con i diritti. La sigla \u00e8 stata poi utilizzata anche per gli episodi delle stagioni successive.\nSigla di apertura e di chiusura"}
{"id": "2167141", "revid": "599013", "url": "https://it.wikipedia.org/wiki?curid=2167141", "title": "Jack Turner (cestista 1939)", "text": ""}
{"id": "2167145", "revid": "1842072", "url": "https://it.wikipedia.org/wiki?curid=2167145", "title": "Touch (Unix)", "text": "touch \u00e8 un comando dei sistemi operativi Unix e Unix-like, e pi\u00f9 in generale dei sistemi POSIX, che permette di impostare la data e ora di ultima modifica e/o di ultimo accesso di uno o pi\u00f9 file e directory.\n\"touch\" \u00e8 anche lo strumento tradizionalmente usato per creare dei file vuoti.\nSintassi.\nLa sintassi generale di \"touch\" \u00e8 la seguente:\n touch [\"opzioni\"] [--] \"file1\" [\"file2\" \u2026]\nI parametri \"file\" indicano i nomi dei file o directory da aggiornare. Se un file non esiste, il comportamento predefinito \u00e8 quello di creare un nuovo file vuoto.\nIl doppio trattino -- (facoltativo) indica che i parametri successivi non sono da considerarsi opzioni.\nIl comportamento predefinito prevede di impostare sia la data e ora di ultima modifica che quella di ultimo accesso dei file alla data e ora correnti.\nOpzioni.\nTra le opzioni principali vi sono:\nEsempi.\nImposta la data e ora di ultima modifica e di ultimo accesso del file prova.txt alla data e ora correnti, creando il file se esso non esiste:\n touch prova.txt\nImposta la data e ora di ultima modifica dei file prova1.txt e prova2.txt alla data di ultima modifica del file altro.txt, creando i file se non esistono:\n touch -m -r altro.txt prova1.txt prova2.txt\n\u00c8 possibile usare anche il wildcard * per modificare pi\u00f9 file dello stesso tipo in una volta sola:\n touch -c -a -t 200608052230.03 *.txt\nImposta la data e ora di ultimo accesso del file prova3.txt alle 22:30:03 del 5 agosto 2006, evitando di creare il file se non esiste:\n touch -c -a -t 200608052230.03 prova3.txt"}
{"id": "2167146", "revid": "1005847", "url": "https://it.wikipedia.org/wiki?curid=2167146", "title": "Economia italiana del XIX secolo", "text": "L'Economia italiana del XIX secolo risentiva dell'unit\u00e0 nazionale conquistata da troppo poco tempo, delle contraddizioni politico-economiche delle diverse regioni unificate, delle forti disparit\u00e0 socioeconomiche fra il settentrione e il Meridione del paese, esemplificate poi nella cosiddetta questione meridionale, oltre che del mutato assetto geopolitico dell'Europa dopo il 1870.\nNel 1877 la rete nazionale ferroviaria appariva quasi del tutto completata. Oltre ai collegamenti interni fra le varie regioni, ormai in via di ultimazione, l'Italia era collegata con la Francia e l'Europa Centrale. Tutto ci\u00f2 consentiva lo sviluppo di un vero mercato nazionale e internazionale, anche se la stessa povert\u00e0 del mercato interno ne rappresentava un ostacolo al suo sviluppo.\nFiscalismo.\nPer portare avanti la politica delle grandi opere pubbliche e la formazione delle strutture unitarie dello Stato, vanto storico della destra, fu necessario costruire un nuovo sistema fiscale che colp\u00ec duramente i ceti popolari riducendone la capacit\u00e0 di spesa.\nMolta parte degli imprenditori si trovava in gravi difficolt\u00e0, come quelle, unite, di subire la concorrenza estera, di avere scarse risorse per gli investimenti e di avere di fronte un mercato interno povero e con gravi difficolt\u00e0 per assorbire la loro produzione.\nLo Stato, fra il 1878 ed il 1887, impose una sorta di protezionismo con una legislazione doganale che cre\u00f2 un mercato protetto da alti dazi sui prodotti di importazione, rendendone svantaggioso l'acquisto nel territorio italiano.\nIndustrializzazione e capitale.\nPer potere sviluppare l'industrializzazione si rendevano necessari grandi capitali che i privati non possedevano.\nSolo attraverso l'intervento dello Stato, cio\u00e8 attraverso la tassazione, si potevano reperire somme adeguate: il fiscalismo fu imposto con molta determinazione.\nL'agricoltura, al contempo, oppressa dalle tasse e da una legislazione protezionistica che favoriva la produzione cerealicola e il latifondo meridionale, prevalentemente a coltura estensiva, era priva dei capitali necessari per rinnovare le proprie tecniche.\nLa naturale conseguenza dello stato in cui versavano le campagne fu l'emigrazione, verso paesi pi\u00f9 ricchi, di molta parte dei lavoratori, agricoli e non, spesso la parte pi\u00f9 attiva e capace del mondo del lavoro.\nIn Italia il problema dell'accumulazione dei capitali necessari a finanziare l'industrializzazione non venne risolto dal risparmio privato bens\u00ec attraverso l'intervento dello Stato che con la politica fiscale, caricata soprattutto sulle campagne, con il protezionismo doganale e con il finanziamento diretto stimol\u00f2 e favor\u00ec il processo di industrializzazione.\nProtezionismo.\nL'indagine industriale nel 1870-74 evidenzi\u00f2 con chiarezza l'atteggiamento protezionistico degli industriali.\nQueste tendenze divennero pi\u00f9 forti dopo che, nel 1873, era scoppiata la crisi economica mondiale e si concretizzarono nel 1878 con le prime tariffe protezionistiche che favorirono prevalentemente il settore industriale pi\u00f9 forte, ossia l'industria tessile.\nIl protezionismo a favore dell'industria, in un paese prevalentemente agricolo, dimostr\u00f2 come i gruppi industriali si erano ormai imposti nella guida dell'economia del paese.\nL'agricoltura versava in uno stato di grave sottosviluppo e arretratezza mentre le condizioni dei contadini erano inaccettabili.\nL'industria siderurgica e quella meccanica stentavano a progredire non potendo sostenere la concorrenza dei paesi stranieri pi\u00f9 sviluppati.\nL'accentuato aumento della spesa pubblica divenne un fattore decisivo, nel promuovere lo sviluppo dell'industria navale e della siderurgia.\nIl forte protezionismo doganale influ\u00ec grandemente e negativamente nei rapporti con la Francia, che rispose con dazi di rappresaglia, venendosi cos\u00ec a creare una vera e propria guerra commerciale tra i due paesi.\nIl protezionismo non costitu\u00ec un rimedio assoluto contro i mali che affliggevano l'economia italiana poich\u00e9, dopo un certo periodo di sviluppo, l'industria, in occasione della crisi industriale ed economica internazionale del 1890 - 95, dovette affrontare le gravi difficolt\u00e0 che avevano una delle loro cause nella stessa limitatezza del mercato interno, impoverito anche dalle difficolt\u00e0 dell'economia agricola.\nNel 1887 si era affermato un sistema economico fondato sulla concentrazione industriale nel settentrione, sulla prevalenza degli interessi latifondistici nel meridione e sulla accentuazione del divario fra il nord e il sud del paese.\nIl pareggio di bilancio fu raggiunto nel 1883, grazie alla pesante politica fiscale, mentre l'abolizione del corso forzoso della lira, che ne consentiva nuovamente la conversione in moneta aurea ed argentea costitu\u00ec un'importante successo, e ci\u00f2 contribu\u00ec a riportare la fiducia degli investitori internazionali verso l'Italia, favorendo l'afflusso di capitali stranieri.\nIl disavanzo commerciale, tuttavia, a causa del crescente aumento della spesa pubblica si svilupp\u00f2 in misura sempre pi\u00f9 grave negli ultimi anni del governo Depretis.\nCon Sonnino, Ministro delle finanze di Crispi, si ebbe una imponente opera di risanamento finanziario.\nSonnino avrebbe voluto imporre maggiori tasse per i ceti pi\u00f9 privilegiati, ma non super\u00f2 la forte opposizione, con il risultato che il miglioramento del bilancio fu ottenuto con dazi e tasse che, come da tradizione, penalizzavano essenzialmente i consumi popolari.\nL'attivo di bilancio, che doveva durare per oltre dieci anni, fu raggiunto solo nel 1899.\nIniziava un ciclo positivo per l'economia italiana che, approfittando anche del boom economico mondiale, ebbe un grande sviluppo a partire dal 1896."}
{"id": "2167149", "revid": "729019", "url": "https://it.wikipedia.org/wiki?curid=2167149", "title": "Waco CG-4", "text": "Il Waco CG-4 Haig, CG-4 Hadrian nella designazione militare britannica, era un aliante da trasporto tattico progettato dall'azienda statunitense Waco Aircraft Company (WACO) e prodotto su licenza da ben 16 aziende che ne realizzarono un totale di oltre 13\u00a0900 esemplari.\nLargamente impiegato durante il secondo conflitto mondiale dalle forze armate alleate, si trattava di un pesante velivolo con struttura in legno ricoperta in tela che, a seconda della configurazione, permetteva di portare truppe o piccoli mezzi motorizzati.\nL'equipaggio comprendeva un pilota ed un copilota.\nStoria del progetto.\nProgettato dalla Waco, precedentemente nota come Weaver Aircraft Company of Ohio in Ohio (da qui l'acronimo WACO), il CG-4 compi il suo primo volo di prova nel maggio 1942.\nSi rivel\u00f2 essere un velivolo di semplicissima ed economica costruzione, utile per trasportare truppe e materiali; alla fine del conflitto, pi\u00f9 di 13.900 CG-4AS erano stati consegnati. Per la fabbricazione del CG-4A cooperarono 16 imprese diverse, permettendo, anche grazie a turni di 24 ore, una costruzione veloce; tra queste Wicks Aircraft Company di Kansas City (Missouri), e la Commonwealth Aircraft Corporation, di Kansas City (Kansas), sono state, tra le 15 imprese sub-appaltatrici, le prime ad iniziare la produzione, insieme alla stessa Waco di Troy (Ohio).\nIl CG-4 era costruito in legno e metallo ricoperto di tessuto, spartano nella strumentazione.\nUno dei lavoratori della Wicks Aircraft Company fabbrica a Kansas City, ha scritto:\n\"Da un lato dell'enorme ambiente costruito in mattoni c'\u00e8 un ventilatore in funzione, dall'altro una cascata d'acqua per evitare che l'aria si saturi di vernice. Gli uomini fanno funzionare gli spruzzatori della vernice che copre le enormi ali dell'aliante con il colore kaki o il blu, e infine dipingono l'emozionante White Star, la stella bianca racchiusa in un cerchio blu, che sta diventando nel mondo simbolo di vittoria ...\nL'ossatura delle ali viene dapprima ricoperta di tela, stesa come carta da parati sul compensato, successivamente, ogni giuntura, collegamento, ogni buco nella fusoliera, ogni bordo viene chiuso con quella sostanza adesiva che non solo rende le ali a tenuta stagna, ma copre anche le mie mani, i miei pantaloni, le mie ciglia, i miei capelli e i miei utensili con una vernice a rapida asciugatura che poi si deve levare con il solvente per smalto da unghie o grattare via con un diluente che brucia maledettamente\".\nTecnica.\nIl CG-4 era incredibilmente versatile rispetto alla semplicit\u00e0 di progetto; poteva trasportare 13 soldati con il loro equipaggiamento oppure una Jeep Willys, o un obice M1 Pack 75 mm da 75 millimetri, o un rimorchio di 250\u00a0kg, come anche in alcuni casi piccoli bulldozer.\nLe operazioni di carico erano agevolate, oltre che dal portellone laterale, anche dalla possibilit\u00e0 di aprire il muso del velivolo, che era incernierato e si apriva verso l'alto.\nIl Waco non aveva grandi doti di carico rispetto a molti concorrenti alleati; ne \u00e8 un esempio il pi\u00f9 grande inglese Airspeed Horsa, che poteva trasportare 28 fanti o una jeep ed un cannone anticarro; anche l'inglese General Aircraft Hamilcar poteva trasportare un carico maggiore, ma fu spesso preferito il Waco, che grazie alle sue minori dimensioni poteva atterrare in spazi ridotti.\nImpiego operativo.\nLa base aeronautica di Whiteman fu attivata il 6 agosto 1942, come prima base per alianti militari.\nNel novembre 1942, l'installazione divent\u00f2 Sedalia Army Air Field e vi fu assegnata di stanza la 12 Troop Carrier comando della Army Air Forces. Per il traino si avevano a disposizione Curtiss C-46 e Douglas C-47s.\nIl CG-4AS \u00e8 stato impiegato nel luglio 1943 durante lo sbarco in Sicilia da parte delle forze alleate. Furono poi impiegati nello sbarco in Normandia del 6 giugno 1944, e in altre importanti operazioni in Europa e nel teatro asiatico, in particolare in Cina, Birmania ed India.\nConsiderati come velivoli \"monouso\" venivano abbandonati dopo l'atterraggio; non erano infatti considerati velivoli a tutti gli effetti, tanto che persino i loro piloti erano semplici soldati aerotrasportati, senza il diritto d'indossare i distintivi da pilota militare e che, dopo l'atterraggio, partecipavano normalmente alle operazioni di combattimento. Nonostante la mancanza di metodi ufficiali ed attrezzature specifiche sono stati recuperati numerosi alianti dai teatri bellici di Normandia, Paesi Bassi e nel Circondario di Wesel in Germania.\nIl CG-4A venne utilizzato anche per inviare rifornimenti ai partigiani in Jugoslavia.\nTraino.\nIl CG-4, come ogni aliante, decollava al traino di un aereo a motore, e rimaneva al traino per tutto il volo fino all'atterraggio, quando invece si sganciava.\nIl Waco venne impiegato tatticamente in diversi modi: poteva trasportare a terra materiali e truppe, atterrando silenziosamente dietro le linee nemiche, o poteva semplicemente fungere da trasporto per i paracadutisti, per poi riatterrare all'aeroporto d'armamento. Generalmente per il traino era impiegato un Douglas C-47 Skytrain, ma a volte furono utilizzati velivoli diversi come i Curtiss C-46 Commando (impiegati per la prima volta durante l'operazione Plunder nel marzo 1945) o plurimotori destinati al bombardamento.\nIl CG-4A USAAF era generalmente trainato con un cavo in nylon dal diametro di 24\u00a0mm, lungo 107 o 96 m.\nEsemplari attualmente esistenti.\nData la grande quantit\u00e0 di esemplari prodotti esistono un buon numero di esemplari completi in esposizione nei musei aeronautici statunitensi tra cui:"}
{"id": "2167150", "revid": "599013", "url": "https://it.wikipedia.org/wiki?curid=2167150", "title": "Jack Turner (cestista 1930)", "text": ""}
{"id": "2167158", "revid": "599013", "url": "https://it.wikipedia.org/wiki?curid=2167158", "title": "LeRoy Ellis", "text": ""}
{"id": "2167161", "revid": "1592097", "url": "https://it.wikipedia.org/wiki?curid=2167161", "title": "Ciak si canta", "text": ""}
{"id": "2167167", "revid": "599013", "url": "https://it.wikipedia.org/wiki?curid=2167167", "title": "Juris Laiz\u0101ns", "text": "Carriera.\nClub.\nLaiz\u0101ns ha cominciato la propria carriera professionistica nel 1997, con lo Skonto di R\u012bga, citt\u00e0 dove \u00e8 nato. Dopo quattro stagioni, 81 presenze di Virsl\u012bga all'attivo e tre titoli nazionali vinti, \u00e8 stato acquistato dalla squadra russa del . Con il CSKA ha giocato fino al 2005, conquistando un campionato russo, una coppa nazionale e la Coppa UEFA 2004-2005.\nNell'estate 2005 viene ceduto alla , dove rimane per met\u00e0 stagione prima di trasferirsi al , altra squadra della prima divisione russa. Nel 2007 viene acquistato dal Kuban' Krasnodar, mentre nel 2008 raggiunge lo \u0160innik Jaroslavl', squadra in cui milita.\nNazionale.\nHa fatto il proprio debutto con la nazionale lettone il 6 febbraio 1998, in un incontro con valido per la Rothmans Cup. Il 27 marzo 2002 mise a segno la sua prima rete in amichevole contro il . Nel 2004 \u00e8 stato uno dei 23 lettoni a prendere parte per la prima volta al campionato d'Europa, disputato quell'anno in Portogallo.\nHa totalizzato 113 presenze e 15 reti con la divisa della selezione del proprio paese: \u00e8 il terzo lettone per numero di gare disputate in Nazionale."}
{"id": "2167168", "revid": "113247822", "url": "https://it.wikipedia.org/wiki?curid=2167168", "title": "Erik Orsenna", "text": " \u00c8 membro dell'Acad\u00e9mie fran\u00e7aise dal 1998.\nBiografia.\nDopo gli studi in filosofia, scienze politiche e economia, diventa ricercatore ed insegnante nel campo della finanza internazionale e dell'economia dello sviluppo in varie istituzioni, tra cui la , l'\u00c9cole normale sup\u00e9rieure e la London School of Economics.\nNel 1981 diventa consigliere del ministro della cooperazione, Jean-Pierre Cot, occupandosi di negoziazioni multilaterali e materie prime.\nDopo essere diventato consigliere culturale di Fran\u00e7ois Mitterrand dal 1983 al 1984, \u00e8 stato nominato \"ma\u00eetre des requ\u00eates\" al Consiglio di stato nel dicembre 1985, poi consigliere di stato nel luglio 2000. \u00c8 membro dell'Alto consiglio della francofonia. Dal 2002, fa parte del comitato di sorveglianza del gruppo Canal+ e dal 2004 anche di quello di Telfrance.\nHa ricevuto il Prix Goncourt e il Prix Goncourt des lyc\u00e9ens nel 1988 per il romanzo \"L'Exposition coloniale\". Occupa il seggio 17 dell'Acad\u00e9mie fran\u00e7aise dal 28 maggio 1998.\nDall'ottobre 2007 fa parte del consiglio di amministrazione dell'\u00c9cole normale sup\u00e9rieure, designato su proposta del ministro degli esteri francese.\nHa fatto parte della Commissione Attali, che ha presentato il suo rapporto al presidente della repubblica il 23 gennaio 2008."}
{"id": "2167171", "revid": "287204", "url": "https://it.wikipedia.org/wiki?curid=2167171", "title": "Juris Laizans", "text": ""}
{"id": "2167174", "revid": "91078", "url": "https://it.wikipedia.org/wiki?curid=2167174", "title": "Legge di unificazione figurale", "text": ""}
{"id": "2167176", "revid": "767487", "url": "https://it.wikipedia.org/wiki?curid=2167176", "title": "Blackeberg", "text": "Blackeberg \u00e8 un sobborgo di Stoccolma, in Svezia.\nStoria.\nDagli anni cinquanta appartiene ufficialmente alla circoscrizione di Bromma, ed \u00e8 geograficamente adiacente ai sobborghi di S\u00f6dra \u00c4ngby, R\u00e5cksta e Grimsta. Una stima dell'anno 2004 vi attribuisce 5.897 abitanti.\nBlackeberg era originariamente un'area agricola, menzionata per la prima volta intorno all'anno 1599. Nel 1861 il produttore di tabacco Knut Ljungl\u00f6f acquist\u00f2 l'area per poi costruirvi una residenza, una stalla, un mulino e una segheria. Sia il mulino che la segheria sono oggi luoghi aperti ai turisti. Negli anni '50 si registr\u00f2 un sensibile sviluppo urbano, grazie alla realizzazione dei primi edifici a pi\u00f9 piani, un centro commerciale e una biblioteca: in questo periodo molte persone si spostarono dal centro di Stoccolma a Blackeberg o presso altri sobborghi adiacenti. Il 26 ottobre 1952 fu inoltre inaugurata la stazione della metropolitana.\nQui vi \u00e8 inoltre ambientato sia il romanzo horror \"Lasciami entrare\", sia l'omonimo film, seppur quest'ultimo sia stato girato a Lule\u00e5 ricreando le scenografie della stessa Blackeberg."}
{"id": "2167177", "revid": "91078", "url": "https://it.wikipedia.org/wiki?curid=2167177", "title": "Principi di unificazione formale di Wertheimer", "text": ""}
{"id": "2167180", "revid": "599013", "url": "https://it.wikipedia.org/wiki?curid=2167180", "title": "Jerry Harkness", "text": ""}
{"id": "2167182", "revid": "1305772", "url": "https://it.wikipedia.org/wiki?curid=2167182", "title": "Ext4", "text": "ext4 o fourth extended filesystem \u00e8 un file system journaled sviluppato come successore di ext3, incluso nel kernel Linux.\nStoria.\next4 nasce come una serie di estensioni retrocompatibili e aventi lo scopo di aumentare i limiti di immagazzinamento a 64 bit di ext3 e di migliorarne alcune prestazioni, ma per motivi di stabilit\u00e0 alcuni sviluppatori di Linux si opposero all'ingresso di tali estensioni nel kernel e proposero di effettuare un fork del codice di ext3 allo scopo di condurre lo sviluppo senza impattare sugli utenti di ext3; la proposta fu accettata e, il 28 giugno 2006 il responsabile (\"maintainer\") di ext3, Theodore Ts'o, annunci\u00f2 il nuovo piano di sviluppo di ext4.\nUna \"release\" preliminare di ext4 fu inclusa in fase di sviluppo e sotto il nome ext4dev nella versione 2.6.19 del kernel Linux, distribuita il 29 novembre 2006; l'11 ottobre 2008 le patch che rendevano ext4 codice stabile furono inserite nei repository del codice sorgente di Linux 2.6.28, indicando la fine della fase di sviluppo e raccomandando l'adozione di ext4. Il kernel 2.6.28 fu distribuito il 25 dicembre 2008.\nCaratteristiche.\nVolumi grandi.\next3 supporta file grandi al massimo 2 TiB, e file system grandi complessivamente 16 TiB. ext4 usa 48 bit per l'indirizzamento dei blocchi, quindi i limiti aumentano: si potranno avere file grandi fino a 16 TiB, ed i file system potranno essere grandi fino 1 EiB. Il motivo dell'utilizzo di 48 bit \u00e8 dettato da alcune limitazioni che dovrebbero essere superate prima di poter portare l'indirizzamento dei blocchi di ext4 a 64 bit; tali correzioni tuttavia non rientrano nella pianificazione di ext4. Le strutture di ext4 sono state progettate tenendo a mente tale fatto, quindi un futuro aggiornamento di ext4 implementer\u00e0 il completo supporto all'indirizzamento a 64 bit. 1 EiB \u00e8 tuttavia sufficiente finch\u00e9 questo non accadr\u00e0.\nExtent.\nI file system di Unix tradizionali, come ext3, usano uno schema di mapping dei blocchi indiretto per tenere traccia di ogni blocco usato per memorizzare i dati di un file. Questa scelta \u00e8 inefficiente per file molto grandi, specialmente per quanto riguarda le operazioni di cancellazione e di troncamento, perch\u00e9 tale mapping tiene una voce per ogni singolo blocco; questo significa che per file che utilizzano molti blocchi si ha un mapping enorme, lento da gestire. I file system moderni usano un approccio differente chiamato \"extent\". Un extent \u00e8 un gruppo di blocchi fisicamente contigui. In pratica si dice \"I dati del file sono nei prossimi N blocchi\". Per esempio, un file grande 100 MB pu\u00f2 essere allocato in un unico extent di tale dimensione (la massima dimensione di un extent \u00e8 128 MB), invece di creare il mapping indiretto per 25600 blocchi (un blocco contiene 4 KB di dati). File ancora pi\u00f9 grandi sono divisi in pi\u00f9 extent. Gli extent migliorano le performance dal momento che un extent incoraggia allocazioni di blocchi contigue sul disco ma aumentano la frammentazione esterna.\nAllocazione multiblocco.\nQuando ext3 deve scrivere nuovi dati su un disco, \u00e8 l'allocatore di blocchi a decidere quali blocchi liberi saranno usati per scrivere i nuovi dati. Ma l'allocatore di blocchi di ext3 pu\u00f2 allocare solamente un blocco (4 KB) alla volta. Questo significa che se il sistema necessita di allocare i 100 MB menzionati precedentemente, dovr\u00e0 chiamare l'allocatore di blocchi 25600 volte. Questo non solo \u00e8 inefficiente, ma non permette all'allocatore di blocchi di ottimizzare la politica di allocazione perch\u00e9 esso non sa quanti blocchi il sistema vuole allocare, sa solamente che gli \u00e8 stato chiesto di allocare un blocco.\next4 usa un allocatore multiblocco (mballoc) che pu\u00f2 allocare pi\u00f9 blocchi per ogni singola chiamata, invece di uno solo; questo limita molto l'overhead. Inoltre tale caratteristica migliora le performance, ed \u00e8 particolarmente utile con l'allocazione ritardata e gli extent. Questa caratteristica non influenza il formato dei dati sul disco. Infine si noti che l'allocatore di blocchi di ext4 ha altri miglioramenti.\nAllocazione ritardata.\nL'allocazione ritardata \u00e8 una caratteristica il cui effetto interessa \"solo\" le prestazioni (infatti non cambia il formato dei dati sul disco). Tale caratteristica, che si trova in molti file system moderni come XFS, ZFS, Btrfs o Reiser4, consiste nel ritardare l'allocazione di blocchi il pi\u00f9 possibile; contrariamente a quanto fanno i file system tradizionali (come ext3, ReiserFS, ecc): allocare i blocchi il prima possibile. Per esempio, se un processo compie un'operazione di scrittura, il file system alloca immediatamente i blocchi dove i dati saranno memorizzati, anche se i dati poi non verranno scritti immediatamente ma finiranno in cache per un po' di tempo. Questo approccio ha degli svantaggi. Per esempio quando un processo scrive continuamente su un file che cresce, le scritture successive allocano i blocchi per i dati, ma non sanno se il file continuer\u00e0 a crescere. L'allocazione ritardata, invece, non alloca i blocchi immediatamente quando il processo scrive, ma piuttosto ritarda l'allocazione fintanto che il file \u00e8 tenuto in cache, cio\u00e8 fino a quando il file non sar\u00e0 effettivamente scritto sul disco. Questa caratteristica d\u00e0 all'allocatore di blocchi l'opportunit\u00e0 di ottimizzare l'allocazione in situazioni in cui un vecchio file system non avrebbe potuto. L'allocazione ritardata funziona veramente bene con le due caratteristiche elencate precedentemente: gli extent e l'allocazione multiblocco, perch\u00e9 in molti processi di scrittura quando un file \u00e8 scritto effettivamente sul disco, sar\u00e0 allocato in extent i cui blocchi saranno allocati pi\u00f9 di uno alla volta. Le performance sono migliori, e la frammentazione \u00e8 migliorata in alcuni processi di scrittura. Un altro vantaggio \u00e8 che i file temporanei, che spesso hanno vita breve, non vengono neppure scritti sul disco, risparmiando in tal modo cicli di scrittura e di cancellazione. Tuttavia l'allocazione ritardata fa s\u00ec che i dati rimangano in RAM per un tempo maggiore, prima di essere scritti sul supporto fisico, quindi una accidentale caduta di tensione o spegnimento del dispositivo, faranno cancellare tutti i dati non ancora salvati. Per forzare una scrittura dei dati su supporto fisico vedere il comando sync.\nRetrocompatibilit\u00e0.\nIl filesystem ext4 \u00e8 retrocompatibile con ext3 ed ext2, rendendo cos\u00ec possibile montare un filesystem ext3 o ext2 come ext4.\nCompatibilit\u00e0 in avanti.\nIl filesystem ext4 \u00e8 parzialmente compatibile in avanti con ext3. Questo significa che una partizione ext4 pu\u00f2 essere montata come ext3 (usando \"ext3\" come tipo di filesystem). Tuttavia, se la partizione ext4 usa gli extent (una delle principali caratteristiche introdotte in ext4), si perde la compatibilit\u00e0 in avanti.\nGli extent vengono abilitati di default a partire dal kernel 2.6.23. Precedentemente l'opzione \"extents\" andava attivata esplicitamente (es. codice_1).\nPreallocazione persistente.\nQuesta caratteristica, disponibile in ext4 nelle versioni di kernel pi\u00f9 recenti, ed emulata dalla glibc nei file system che non la supportano, permette alle applicazioni di preallocare spazio su disco: le applicazioni dicono al file system di preallocare lo spazio, ed il file system prealloca i blocchi e le strutture dati necessarie, ma non ci sono dati memorizzati in essi fino a che l'applicazione non avr\u00e0 realmente bisogno di scrivere dati. In realt\u00e0 \u00e8 ci\u00f2 che fanno i programmi di P2P per conto loro: \"preallocano\" lo spazio necessario per un file che verr\u00e0 scaricato dopo ore o giorni, ma implementato molto pi\u00f9 efficientemente dal file system e con un'API generica. Tutto ci\u00f2 ha molti usi: in primo luogo, evitare che le applicazioni (come quelle di P2P sopra citate) compiano quest'azione da soli in maniera inefficiente (riempiendo cio\u00e8 il file di zeri). In secondo luogo, per migliorare la frammentazione, dato che i blocchi saranno allocati tutti insieme, pi\u00f9 contigui possibile. Terzo, per assicurarsi che le applicazioni abbiano sempre lo spazio che sanno che servir\u00e0 loro, il che \u00e8 molto importante per applicazioni Real Time (infatti senza la preallocazioni il file system potrebbe risultare pieno nel bel mezzo di un'operazione importante).\nRimozione del limite di 32000 sottodirectory.\nIn ext3 il massimo numero possibile di sottodirectory contenute in una singola cartella \u00e8 32000. ext4 supera questo limite permettendo un numero illimitato di sottodirectory. Per non portare ad un degrado delle prestazioni in caso di directory di grandi dimensioni, ext4 introduce per default l'indicizzazione tramite H-tree (una versione di B-Tree). Questa caratteristica \u00e8 presente a partire dal kernel 2.6.23. H-tree \u00e8 presente anche nei file system ext3 con \"dir_index\" abilitato.\nDeframmentazione in linea.\nNonostante l'allocazione ritardata, gli extent e l'allocazione multiblocco aiutino a ridurre la frammentazione del file system, \u00e8 inevitabile che con l'utilizzo questa compaia. Per esempio, se si salvano tre file in una directory e conseguentemente sul disco e qualche giorno dopo si modifica il file centrale in maniera da fare aumentare la sua dimensione, le uniche opzioni sono frammentare la parte in eccesso (che causerebbe un seek), oppure spostare il file in una zona pi\u00f9 grande (che causerebbe un seek ad un'ipotetica applicazione che voglia leggere tutti i file della cartella, come ad esempio un file manager che vuole creare le anteprime di tutte le immagini di una cartella). D'altra parte, il file system pu\u00f2 occuparsi solo di certi tipi di frammentazione: non pu\u00f2 sapere, per esempio, che deve tenere contigui tutti i file relativi al boot, perch\u00e9 non sa quali sono i file relativi al boot. Per risolvere questo problema, ext4 supporta la deframmentazione in linea. In pi\u00f9 esiste un tool (e4defrag) che pu\u00f2 deframmentare file singoli oppure l'intero file system.\nControllo dell'integrit\u00e0 pi\u00f9 rapido.\nIl controllo dell'integrit\u00e0 del file system (fsck) \u00e8 molto lento, specialmente per quanto riguarda il primo passo: il controllo di tutti gli inode del file system. In ext4, alla fine di ogni tabella di gruppo di inode, \u00e8 salvata una lista dei blocchi inutilizzati (con un checksum, per sicurezza), quindi fsck non controller\u00e0 tali nodi. Il risultato \u00e8 che il tempo complessivo impiegato da fsck migliora da 2 a 20 volte, a seconda del numero di inode usati. Si noti che \u00e8 fsck, e non ext4, a costruire la lista degli inode inutilizzati. Ci\u00f2 significa che \u00e8 necessario eseguire fsck per creare le liste degli inode inutilizzati, e solo dalla successiva esecuzione fsck sar\u00e0 pi\u00f9 rapido (in particolare \u00e8 necessario eseguire fsck per convertire un file system ext3 in ext4). C'\u00e8 un'altra caratteristica che prende parte nella velocizzazione di fsck, e si tratta dei \"gruppi flessibili di blocchi\", che contribuiscono a velocizzare le operazioni del file system.\nCaratteristiche relative agli inode.\nInode pi\u00f9 larghi, timestamp in nanosecondi, attributi estesi, prenotazione inode.\nQuesta caratteristica \u00e8 presente a partire dal kernel 2.6.23.\nBarriere attive di default.\nQuesta opzione incrementa l'affidabilit\u00e0 del file system a costo di un po' di performance (si pu\u00f2 disabilitare con \"mount -o barrier=0\"). Il file system, prima di scrivere la commit del journaling, deve assicurarsi che tutte le informazioni della transazione siano salvate nel journal. Fare semplicemente le scritture nell'ordine corretto non \u00e8 sufficiente; i dispositivi attuali sono dotati di molta cache, e riordinano le operazioni per migliorare le performance. Quindi il file system deve esplicitamente richiedere al disco di scrivere concretamente tutti i dati del journal prima di scrivere il record di commit; se il record di commit fosse scritto per primo, il journal potrebbe risultare corrotto. Il sottosistema dell'I/O a blocchi rende possibile tutto ci\u00f2 tramite l'uso delle barriere; in sostanza, una barriera impedisce la scrittura di blocchi dopo la barriera fino a che tutti i blocchi scritti prima della barriera siano scritti concretamente sul mezzo. Usare le barriere permette al file system di garantire la consistenza della propria struttura in ogni momento.\nModalit\u00e0 \"No Journaling\".\nIl journaling assicura l'integrit\u00e0 del file system mantenendo un log dei cambiamenti che stanno per essere apportati al disco. Comunque, \u00e8 ovvio che causi un piccolo overhead. Alcuni sistemi con requisiti speciali possono usare ext4 disabilitando il journaling, ed ottenere cos\u00ec un lieve incremento delle prestazioni al costo di un maggiore rischio di danni causati da problemi hardware come i cali di tensione."}
{"id": "2167185", "revid": "21250347", "url": "https://it.wikipedia.org/wiki?curid=2167185", "title": "Immortalit\u00e0 dell'anima", "text": ""}
{"id": "2167189", "revid": "91078", "url": "https://it.wikipedia.org/wiki?curid=2167189", "title": "Woolmark", "text": ""}
{"id": "2167192", "revid": "767487", "url": "https://it.wikipedia.org/wiki?curid=2167192", "title": "Oleksij Pe\u010derov", "text": "Carriera.\nViene selezionato al draft 2006 con la 18\u00aa scelta dai Washington Wizards. Il 5 luglio 2007 firma con i Wizards.\nIl 23 giugno 2009 viene ceduto insieme a Etan Thomas, Darius Songaila e una prima scelta ai Minnesota Timberwolves in cambio di Randy Foye e Mike Miller.\nNel 2010 firma con l'Armani Jeans Milano, club militante in Serie A e in Eurolega. Con la maglia di Milano disputa una stagione deludente, chiudendo con 7,8 punti e 4,9 rimbalzi di media a partita.\nIn seguito firma un contratto biennale con l'Azovmash Mariupol'.\nNel novembre 2013 firma un contratto di un mese con il Power Electronics Valencia. Nel gennaio 2014 firma fino a fine stagione con il Krasnye Kryl'ja Samara."}
{"id": "2167195", "revid": "935281", "url": "https://it.wikipedia.org/wiki?curid=2167195", "title": "Osco-umbri", "text": "Con il nome di Osco-umbri, o Sabellici, o Italici in senso stretto, o Italici orientali, si indica un insieme di popoli indoeuropei stanziati nell'antichit\u00e0 nell'Italia continentale, caratterizzati dall'uso di un insieme di lingue (e/o dialetti) tra loro strettamente imparentate: le lingue osco-umbre (anche \"italiche\" o \"italiche orientali\"). I pi\u00f9 noti sono gli Osci, gli Umbri e i Sanniti (o Sabelli); altri erano poi i Piceni, i Vestini, i Marrucini, i Peligni, i Marsi, gli Irpini, gli Equi, i Sabini, gli Ernici, i Volsci, i Lucani, i Bruzi.\nUn tempo ritenuti parte dello stesso ceppo indoeuropeo dei Latini e degli altri popoli a essi linguisticamente pi\u00f9 affini (i Latino-falisci), a partire dagli studi condotti da Vittore Pisani e Giacomo Devoto fin dagli anni trenta del XX secolo \u00e8 emerso come in tale ceppo, chiamato \"italico\", convergessero in realt\u00e0 due diverse stirpi indoeuropee, giunte poi in Italia in momenti differenti e qui riavvicinate da una lunga convivenza. I precisi caratteri etnico-culturali di questi popoli, identificati soprattutto sul piano linguistico, continuano a essere oggetto di dibattito tra gli storici, cos\u00ec come le relazioni dei vari nuclei all'interno del gruppo e con altri popoli dell'area.\nSecondo l'opinione pi\u00f9 diffusa, che tuttavia non esclude ipotesi alternative, gli Osco-umbri penetrarono nella Penisola italica nel II millennio a.C. provenendo dall'Europa centro-orientale; qui forse si stabilirono inizialmente in alcune aree della Pianura Padana, per poi spingersi ulteriormente verso sud. In et\u00e0 storica risultano attestati lungo la dorsale appenninica centrale, dalla valle del Tevere alla Calabria interna, toccando sia le sponde adriatiche, sia quelle tirreniche. Tutti i popoli osco-umbri subirono, a partire dalla seconda met\u00e0 del I millennio a.C., la pressione dei Latini, in piena ascesa, che gi\u00e0 nel III secolo a.C. li ebbero completamente assoggettati. Gli Osco-umbri conservarono ancora per secoli la propria individualit\u00e0 etnico-linguistica - a Pompei sono stati rinvenuti graffiti in lingua osca risalenti al I secolo d.C. -, prima di essere definitivamente romanizzati.\nEtnonimo.\nIl composto \"Osco-umbri\", con il quale comunemente si indica questo gruppo di popoli, deriva dai due pi\u00f9 ampiamente attestati, gli Osci e gli Umbri, ed \u00e8 in stretta relazione con la famiglia linguistica corrispondente: le lingue osco-umbre. L'insieme dei popoli osco-umbri \u00e8 a volte identificato anche con altre espressioni:\nL'identificazione degli Osco-umbri come gruppo indoeuropeo a s\u00e9 stante, distinto da quello cui appartenevano i Latini, risale agli studi di Alois Walde, che nel 1917 accost\u00f2 i due ceppi, fino ad allora ritenuti una sola stirpe, a due differenti gruppi celtici, solo in un secondo momento riunitisi in territorio italico. Tale ipotesi, in s\u00e9 scorretta, fu tuttavia ripresa negli anni trenta da Vittore Pisani; in seguito i tentativi di accostare dialettalmente l'uno o l'altro dei due ceppi ad altre famiglie indoeuropee non hanno superato lo stadio di ipotesi. Tuttavia, i successivi lavori di Giacomo Devoto consolidarono definitivamente la distinzione tra Osco-umbri e Latino-falisci, in un quadro ulteriormente contestualizzato di indoeuropeizzazione complessa dell'Italia, fatta di molteplici apporti, scaglionati lungo un processo plurisecolare, e di altrettanto molteplici fenomeni di sovrapposizione, fusione e convergenza tra i popoli e le loro lingue.\nStoria.\nLe origini.\nLa linguistica storica ritiene che gli Osco-umbri, come gran parte delle popolazioni indoeuropee dell'Europa, si siano staccati dal tronco originario, stanziato nelle steppe comprese tra il Mar Nero e il Caucaso, intorno all'inizio del III millennio a.C. Gli Osco-umbri, non ancora o soltanto in parte differenziati dagli altri popoli limitrofi, fecero quindi parte del \"continuum\" indoeuropeo che si stanzi\u00f2 nell'Europa centro-orientale, dal Mar Baltico ai Balcani, e che da qui si espanse in seguito verso occidente.\nLa cristallizzazione degli Osco-umbri come popolo autonomo, o perlomeno come insieme di trib\u00f9 affini, avvenne probabilmente in un'area dell'Europa centrale a nord delle Alpi; Devoto colloca quest'area, sia pure con ampi margini di approssimazione, nei pressi del medio corso del Danubio, nella regione storica in seguito chiamata Pannonia, e ritiene che, nel II millennio a.C., gli Osco-umbri fossero in stretto contatto - fisico e dialettale - con Latino-falisci (ai quali associa anche gli antichi Veneti), Traci e Illiri.\nL'insediamento in Italia (XII-VI secolo a.C.).\nLa penetrazione delle genti osco-umbre in Italia \u00e8 collocata nella seconda met\u00e0 del II millennio a.C., probabilmente intorno al XII secolo a.C. Per questo motivo, l'arrivo degli Osco-umbri in Italia \u00e8 stato posto da alcuni studiosi in correlazione con lo sviluppo della cultura protovillanoviana, cronologicamente compatibile. Fin dalle testimonianze pi\u00f9 antiche (met\u00e0 del I millennio a.C., alcune anche anteriori) i popoli osco-umbri appaiono collocati in un'area in gran parte coincidente con quella nella quale durante l'et\u00e0 del bronzo si era estesa la cultura protovillanoviana e successivamente nell'et\u00e0 del ferro la cultura delle tombe a fossa e la cultura picena e umbra (principalmente inumatrici).\nI popoli osco-umbri nelle loro sedi storiche (V-I secolo a.C.).\nI popoli di lingua osca.\nGli Osci.\nGli Osci (od Oschi) si sovrapposero agli Opici latino-falisci nel territorio dell'odierna Campania, nell'entroterra del Golfo di Napoli e in una pi\u00f9 ampia area, dai confini non ben precisati, che si ampliava verso sud. Iscrizioni in lingua osca sono state rinvenute in un'area notevolmente pi\u00f9 estesa, fino alle attuali Basilicata, Puglia, Calabria e perfino Sicilia nordoccidentale, ma non \u00e8 chiaro se a tale diffusione corrispondesse una simmetrica presenza di genti osche, quanto piuttosto processi migratori successivi, in particolare dei Sanniti che le avrebbero presto assorbite.\nStoricamente, la presenza osca nell'area \u00e8 attestata con certezza almeno a partire dal VI secolo a.C., epoca della fondazione, proprio da parte degli Osci, della citt\u00e0 di Pompei. Fin da allora il popolo sub\u00ec la pressione dei Greci, insediati sulla costa del Golfo di Napoli dal VII secolo e che sopraffecero presto le trib\u00f9 osche del litorale, da Cuma a Vivara. Nel V secolo gli Osci dell'entroterra furono assorbiti dai Sanniti e poco dopo, nel IV secolo, dai Romani, in seguito alle Guerre sannitiche (343-290 a.C.). Gli Osci resistettero tuttavia alla romanizzazione ancora per secoli, tanto che a Pompei sono stati rinvenuti graffiti in lingua osca risalenti al I secolo d.C.; il popolo, comunque, fu totalmente integrato nelle strutture culturali, sociali, linguistiche e istituzionali della Repubblica romana, fino a perdere del tutto la propria specifica individualit\u00e0. Al gruppo linguistico degli Osci viene ricondotto un insieme di popoli attestati nell'Italia centro-meridionale in epoca pre-romana e ricordati dalle fonti classiche; tra le trib\u00f9 osche, le pi\u00f9 note sono gli Aurunci e gli Ausoni.\nIl gruppo sannitico.\nStanziato nella regione che da loro prese il nome di Sannio, corrispondente agli attuali territori della Campania settentrionale, dell'alta Puglia, di gran parte del Molise, del basso Abruzzo e dell'alta Lucania, i Sanniti erano un insieme di trib\u00f9 (il touto) che estese progressivamente, nel corso della prima met\u00e0 del I millennio a.C. la propria area di influenza, fino ad arrivare ad inglobare i loro vicini meridionali, gli Osci, ai quali erano linguisticamente molto affini. Nel IV secolo a.C. vennero in contatto con la Repubblica romana, allora potenza in piena ascesa. Tra il 343 e il 290 a.C. le tre Guerre sannitiche sancirono la supremazia dei Romani sui Sanniti, incrinata ma non revocata da defezioni e ribellioni nei secoli seguenti. I Sanniti furono quindi completamente romanizzati, in un lungo processo che si concluse soltanto nei primi secoli del I millennio d.C. I Sanniti si suddividevano in quattro trib\u00f9 principali: Caudini, Irpini, Pentri e Carricini, riunite nella Lega sannitica.\nStrettamente affini ai Sanniti erano i Lucani, anch'essi ripartiti in pi\u00f9 trib\u00f9 e stanziati pi\u00f9 a sud, in un territorio compreso tra i fiumi Sele, Bradano, Laos e Crati (la Lucania). All'inizio del IV secolo a.C. si espansero verso sud-ovest, nell'attuale Calabria, dove vennero in conflitto con i Greci della Magna Grecia, in particolare con Siracusa che riusc\u00ec a dividere i Lucani e a sbarrare loro il passo. L'espansionismo del popolo italico si volse allora verso est, dove si scontr\u00f2 con Taranto. In seguito presero parte alle Guerre sannitiche e alle Guerre pirriche contro la potenza in ascesa di Roma, che riusc\u00ec a sottometterli nel 275 a.C. Tra III e I secolo a.C. i Lucani presero parte a diverse insurrezioni italiche contro il dominio romano, senza riuscire a riacquisire l'indipendenza; a partire dalla decisiva battaglia di Porta Collina (82 a.C.) ebbe inizio la loro definitiva romanizzazione. Secondo Strabone, durante il conflitto contro Siracusa dai Lucani si separarono i Bruzi, che controllarono la regione della Sila.\nAltrettanto affini ai Sanniti erano i Frentani stanziati all'estremit\u00e0 settentrionale del Sannio, sulla regione costiera adriatica centrale compresa tra le foci del fiumi Sangro e Biferno. Coinvolti nelle Guerre sannitiche, non poterono partecipare attivamente alla lotta condotta dal grosso dei Sanniti perch\u00e9 strettamente vincolati a Roma dall'imposizione di un'alleanza. Presero parte anche alla ribellione italica del I secolo a.C. (Guerra sociale), dopo la quale ottennero anch'essi la cittadinanza romana e furono inquadrati nelle strutture politico-sociali della Repubblica romana.\nI Marrucini.\nStanziati nel I millennio a.C. in una striscia di territorio lungo le coste adriatiche, nell'attuale Abruzzo, i Marrucini entrarono in conflitto con la Repubblica romana alla fine del IV secolo a.C. Presto furono indotti dall'evidente supremazia dell'esercito romano a unirsi in alleanza con Roma, accettando una condizione di chiara subordinazione anche se conservarono a lungo un certo margine di autonomia interna. Nel I secolo a.C. ottennero come tutti gli Italici la cittadinanza romana, in seguito alla Guerra sociale alla quale avevano preso parte, e da allora si comp\u00ec rapidamente il processo di romanizzazione del popolo.\nI Peligni.\nI Peligni abitavano la Valle Peligna e avevano per capitale Corfinium. Si scontrarono con i Romani nel IV secolo a.C., nel quadro della Seconda guerra sannitica, ma in seguito (304 a.C.) si piegarono all'alleanza con Roma, in posizione subalterna ma conservando margini di autonomia negli affari interni. Nel 90 a.C. figurarono tra i principali ispiratori della rivolta degli alleati italici (\"socii\") di Roma, volta a ottenere la cittadinanza romana; proprio a Corfinium fu organizzata la ribellione, che sarebbe sfociata nella Guerra sociale. I Peligni capitolarono a Roma nell'88 a.C.\nI Sabini.\nI Sabini sono stati un antico popolo dell'Italia centrale. La loro area di insediamento era compresa all'incirca tra l'alto Tevere, il Nera e l'Appennino marchigiano, in corrispondenza cio\u00e8 dell'odierna provincia di Rieti e della confinante regione dell'alto Aterno in provincia dell'Aquila.\nI Sabini, rimasti nell'entroterra appenninico, continuarono anche nel V secolo a.C. la loro pressione sul Lazio, con altre infiltrazioni nella zona tra il Tevere e l'Aniene. La loro sottomissione da parte dei Romani avvenne dopo un lungo periodo di pace nel 290 a.C. con una campagna vigorosa del console Manio Curio Dentato: sul loro territorio vennero distribuite terre in abbondanza a cittadini romani, ai quali si assimilarono del tutto i Sabini, accolti poi nel 268 a.C. nella cittadinanza romana con l'inclusione in due nuove trib\u00f9, la Quirina e la Velina.\nI popoli di lingua umbra.\nGli Umbri.\nInizialmente stanziati in un'ampia regione dell'Italia centro-settentrionale che si spingeva fino alla Pianura Padana e aggregati in citt\u00e0 fin dal X-IX secolo a.C., gli Umbri subirono presto la pressione di Etruschi e Galli, che ridussero l'area da loro occupata. Fondarono numerose citt\u00e0-Stato, federate tra loro; nel territorio di una di esse, Ikuvium (oggi Gubbio), sono state rinvenute le \"Tavole eugubine\", principale fonte di conoscenza sugli Umbri e una delle pi\u00f9 importanti testimonianze epigrafiche dell'intera Italia preromana. Dalle \"Tavole\" si desumono, oltre a fondamentali informazioni sulla lingua umbra, le principali nozioni sulla cultura e la religione del popolo, per molti versi affini a quelle dei vicini Latini che forse ne subirono l'influenza.\nIn et\u00e0 storica gli Umbri risultano attestati nell'alta e media valle del Tevere; qui, a partire dalla fine del IV secolo a.C., entrarono in contatto con i Romani, che li sottomisero con la battaglia di Sentino nel 295 a.C. Da allora gli Umbri rimasero sempre fedeli a Roma. Non \u00e8 possibile precisare quando il processo di romanizzazione degli Umbri si comp\u00ec definitivamente; le testimonianze pi\u00f9 tarde della loro lingua, sempre contenute nelle \"Tavole eugubine\", sono datate al I secolo d.C., ma \u00e8 probabile che l'idioma - e con esso l'identit\u00e0 degli Umbri - si sia conservato ancora a lungo dopo tale data.\nI Marsi.\nStanziati nell'area del lago del Fucino con Marruvio come centro principale, i Marsi entrarono in conflitto con i Romani durante la Seconda guerra sannitica, nel 325 a.C.; sconfitti, diedero vita a diverse ribellioni, finch\u00e9 nel 304 a.C. non accettarono un'alleanza, in posizione subordinata, con Roma. Si opposero alla romanizzazione del loro territorio attaccando la colonia latina di Carsoli (301 a.C.), ma furono rapidamente ricondotti all'obbedienza. Nel 91 a.C. furono tra i principali ispiratori della Guerra sociale, scatenata dagli Italici sottomessi per ottenere l'estensione della cittadinanza romana; contribuirono alla rivolta con importanti contingenti militari, nelle cui fila fu scelto uno dei due comandanti supremi dell'esercito ribelle, Quinto Poppedio Silone. In seguito alla generale vittoria romana sui rivoltosi si accentu\u00f2 il processo di assimilazione nelle strutture romane, favorita dall'estensione della Lex Julia de civitate; ottenuta la cittadinanza, i Marsi furono inquadrati nella \"gens\" Sergia.\nI Volsci.\nI Volsci erano un antico popolo italico, ben noto nella storia del primo secolo della Repubblica romana. La capitale del territorio comandato dai Volsci Anziati era Anzio (\"Antium\"). In quel periodo abitavano un'area parzialmente collinosa e parzialmente paludosa del sud del Latium, limitata dagli Aurunci e dai Sanniti a sud, dagli Ernici ad est e all'incirca dalla linea che da Norba e Cora a nord andava ad Antium nel sud.\nI Volsci Ecetrani occupavano, invece, la maggior parte della Valle del Sacco, della Valle del Liri e della Valle di Comino.\nI Volsci parlavano volsco, un dialetto sabellico, variante della lingua umbra.\nFurono fra i nemici pi\u00f9 pericolosi di Roma ed alleati frequentemente con gli Equi, mentre gli Ernici dal 486 a.C. in poi furono alleati di Roma. Secondo Tito Livio erano \u00ab\"ferocior ad rebellandum quam ad bellandum gens\"\u00bb.\nAltri popoli con tratti culturali osco-umbri.\nDi altri popoli, la cui memoria \u00e8 tramandata dalle fonti antiche e dai ritrovamenti archeologici, non \u00e8 allo stato possibile determinare esattamente l'appartenenza linguistica. A causa dell'esiguit\u00e0 e della frammentariet\u00e0 delle testimonianze, la ricerca attualmente ha potuto individuare soltanto la loro generica appartenenza al ceppo osco-umbro.\nGli Equi.\nGli Equi (in latino \"Aequi\") erano un'antica popolazione, che occupava un'area oggi compresa fra il Lazio e l'Abruzzo, in Italia, costantemente citata nella prima decade di Livio come ostile a Roma nei primi tre secoli dell'esistenza della citt\u00e0. Importante citt\u00e0 degli Equi fu Alba Fucens, fondata come colonia romana e divenuta citt\u00e0 commerciale, situata nella contemporanea provincia dell'Aquila.\nGli Ernici.\nGli Ernici erano un'antica popolazione dell'Italia, il cui territorio era situato nel Lazio fra il lago del Fucino ed il fiume Sacco (\"Trerus\"); confinavano con i Volsci a sud e con gli Equi e i Marsi a nord.\nI popoli albensi.\nI popoli albensi erano una \"foederatio\" di trenta popolazioni dell'Italia preromana, di etnia latino-falisca ma con alcune aspetti culturali mutuati dagli osco-umbri. Plinio ne accenna quando ormai la popolazione era estinta da tempo. L'elenco di citt\u00e0 albensi \u00e8 da lui chiamato \"populi\" della \"foederatio albensis\". Fra questi ultimi appaiono Albalonga, Cora (Cori), Manates (Tibur), Fidenates (Fidaene), Foreti (Gabii) Accienses (Aricia), Tolerus (Valmontone), ed alcuni che costituivano parte integrante della citt\u00e0 di Roma: Velienses (Velia), Querquetulani (Celio), Munienses (Quirinale, ma secondo alcuni storici trattasi di Castrimoenium) ecc. Originariamente di ceppo latino-falisco, ricevettero nel corso dei secoli numerosi apporti osco-umbri, progressivamente assimilati. Tra gli elementi osco-umbri degli Albensi spicca quello, testimoniato anche dall'archeologia, relativo ai riti funerari, con la presenza, accanto e dopo l'incenerizione di matrice latina, dell'inumazione propria degli Osco-umbri.\nI Vestini.\nI Vestini occupavano l'Altopiano delle Rocche e la valle dell'Aterno, arrivando a toccare il Mar Adriatico all'altezza di Penne. Nel 325 a.C., nel quadro della Seconda guerra sannitica, strinsero un patto con i Sanniti al quale Roma reag\u00ec con una spedizione militare, che devast\u00f2 il loro territorio. Nel 302 a.C. strinsero un patto d'alleanza con Roma, in posizione subordinata, e presero parte alla Seconda guerra punica contro Annibale. Nel I secolo a.C. parteciparono alla grande rivolta degli Italici nota come Guerra sociale per la concessione della cittadinanza romana; sconfitti, furono tuttavia in seguito inseriti nelle strutture politico-sociali di Roma con la Lex Julia de civitate."}
{"id": "2167196", "revid": "767487", "url": "https://it.wikipedia.org/wiki?curid=2167196", "title": "James Gadsden", "text": "Fu presidente della Compagnia ferroviaria della Carolina del Sud, promuovendo una grande espansione della rete ferroviaria dello Stato.\nBiografia.\nIl servizio nell'Esercito.\nNato a Charleston, nella Carolina del Sud, era nipote di Christopher Gadsden, patriota della guerra d'indipendenza. Laureatosi nel 1806 all'universit\u00e0 di Yale, entr\u00f2 come ufficiale nell'esercito degli Stati Uniti, e agli ordini del generale Andrew Jackson combatt\u00e9 prima i britannici nella guerra del 1812, quindi gli indiani Seminole nel territorio della Florida, in quegli anni passato dalla Spagna agli Stati Uniti con il trattato Adams-On\u00eds.\nI trattati con i Seminole.\nDimessosi dall'esercito nel 1821, due anni dopo torn\u00f2 in Florida, incaricato dal governo di trovare un accordo con i Seminole sconfitti, e fu il principale promotore del trattato di Moultrie Creek, in base al quale gli indiani vennero confinati in una riserva al centro del territorio. In seguito, continu\u00f2 a vivere in Florida, tentando anche la carriera politica, ma le sue aspirazioni vennero definitivamente stroncate dallo stesso Andrew Jackson, nel frattempo divenuto Presidente, a causa di gravi contrasti su questioni tariffarie. Nel 1832 fu, ancora una volta, chiamato al negoziato con i Seminole, ed impose loro il trattato di Payne's Landing, col quale si sanciva la deportazione degli indiani ad ovest del Mississippi, nell'odierno Oklahoma; il rifiuto opposto da alcune trib\u00f9 scaten\u00f2 la seconda guerra Seminole, cui lo stesso Gadsden partecip\u00f2.\nImprenditore ferroviario.\nLasciata la Florida, dalla met\u00e0 degli anni trenta fu un attivo imprenditore ferroviario, giungendo nel 1840 alla presidenza della Compagnia ferroviaria della Carolina del Sud, che tenne per 10 anni e durante la quale promosse una grande espansione della rete ferroviaria dello Stato. Egli era infatti convinto, da fervente sudista qual era, che solo la creazione di un sistema integrato di tutte le ferrovie del Sud, collegato direttamente sia alla costa del Pacifico che, attraverso i maggiori porti, con l'Europa, potesse porre fine all'inferiorit\u00e0 economica rispetto al Nord. Le sue idee lungimiranti non furono per\u00f2 condivise dai suoi compatrioti, un errore che il Sud pag\u00f2 caro durante la guerra di secessione, risultando uno dei fattori determinanti per la sua sconfitta.\nL'Acquisto Gadsden.\nNel 1853, tuttavia, si fece concreta la possibilit\u00e0 di realizzare uno dei suoi progetti pi\u00f9 agognati, ovvero una linea ferroviaria transcontinentale che unisse il Sud con la California: infatti, dietro suggerimento del Ministro della guerra Jefferson Davis, anch'egli uomo del Sud (tanto da divenire, pochi anni dopo, Presidente della Confederazione), il Presidente Franklin Pierce lo nomin\u00f2 Ministro plenipotenziario in Messico. In questa veste, intavol\u00f2 immediatamente trattative col governo locale, in quel periodo guidato da Santa Anna, per l'acquisizione da parte degli USA di un vasto territorio di confine, attraverso il quale sarebbe transitata la linea transcontinentale; la transazione si concretizz\u00f2 l'anno successivo, ma per un'estensione fortemente ridimensionata (78,000\u00a0km\u00b2) rispetto ai piani originari. Le terre cos\u00ec incorporate vennero definite Acquisto Gadsden, e fanno attualmente parte degli Stati del Nuovo Messico e dell'Arizona.\nMorte e lascito.\nNel 1856 lasci\u00f2 la carica di ambasciatore e si ritir\u00f2 nella sua citt\u00e0 natale, ove mor\u00ec due anni pi\u00f9 tardi, non vedendo realizzate le sue aspirazioni sulla linea transcontinentale, che venne inaugurata solo nel 1881, e peraltro senza nemmeno transitare per il territorio che porta il suo nome."}
{"id": "2167199", "revid": "1566286", "url": "https://it.wikipedia.org/wiki?curid=2167199", "title": "Valerie Mahaffey", "text": "Biografia.\nIn giovent\u00f9 si trasfer\u00ec ad Austin in Texas, dopo aver terminato i suoi studi e laureatasi nel 1975, riesce ad entrare nel mondo del cinema nel 1977 con il film televisivo Tell Me My Name. Dopo diverse partecipazioni a ruoli televisivi diventa famosa per aver interpretato Alma Hodge in \"Desperate Housewives\". Nel 2012 entra a far parte del cast di \"Devious Maids - Panni sporchi a Beverly Hills\", nel quale interpreta Olivia. \nSposata con Joseph Kell, dalla relazione \u00e8 nato un figlio.\nDoppiatrici italiane.\nNelle versioni in italiano delle opere in cui ha recitato, Valerie Mahaffey \u00e8 stata doppiata da:"}
{"id": "2167204", "revid": "21250551", "url": "https://it.wikipedia.org/wiki?curid=2167204", "title": "Abahu", "text": ""}
{"id": "2167206", "revid": "300067", "url": "https://it.wikipedia.org/wiki?curid=2167206", "title": "David Noel", "text": ""}
{"id": "2167208", "revid": "36426", "url": "https://it.wikipedia.org/wiki?curid=2167208", "title": "Cantante lirica", "text": ""}
{"id": "2167214", "revid": "729019", "url": "https://it.wikipedia.org/wiki?curid=2167214", "title": "Blackeberg (metropolitana di Stoccolma)", "text": "Blackeberg \u00e8 una stazione della metropolitana di Stoccolma.\n\u00c8 situata presso l'omonimo quartiere, a sua volta compreso all'interno della circoscrizione di Bromma.\nSul tracciato della linea verde T19 \u00e8 invece posizionata fra le fermate Islandstorget e R\u00e5cksta.\nLa stazione apr\u00ec ufficialmente il 26 ottobre 1952, giorno in cui divenne operativo il tratto da H\u00f6torget a V\u00e4llingby.\nLa banchina \u00e8 principalmente in superficie, eccezion fatta per una parte coperta dal tunnel di circa 600 metri che collega Blackeberg a Islandstorget. La progettazione della stazione fu affidata all'architetto Peter Celsing, mentre le decorazioni artistiche presenti (datate 1987) sono opera del pittore Ruben Heleander.\nIl suo utilizzo medio quotidiano durante un normale giorno feriale \u00e8 pari a 4.300 persone circa.\nLa stazione di Blackeberg compare sia nel romanzo horror \"Lasciami entrare\" che nell'omonimo film, seppur quest'ultimo sia stato girato a Lule\u00e5 ricreando le scenografie della stessa Blackeberg."}
{"id": "2167215", "revid": "339392", "url": "https://it.wikipedia.org/wiki?curid=2167215", "title": "Sportflugzeugbau G\u00f6ppingen Martin Schempp", "text": ""}
{"id": "2167216", "revid": "599013", "url": "https://it.wikipedia.org/wiki?curid=2167216", "title": "Bobby Jones (cestista 1984)", "text": "Carriera.\nDopo alterne fortune per circa quattro anni nella NBA, nella stagione 2009-10 ha vestito la maglia del Basket Teramo realizzando 11 punti di media per partita.\nIl 29 luglio del 2010 diventa ufficialmente un giocatore della Sutor Montegranaro. Il 28 febbraio del 2011 la dirigenza della Fabi Shoes Montegranaro decide di tagliarlo dal \"roster\" e al suo posto arriva Ryan Toolson. \nChiude la sua permanenza a Montegranaro giocando 20 partite con una media di 7,8 punti per gara.\nIl 3 marzo del 2011 viene ingaggiato dalla Fulgor Libertas Forl\u00ec, squadra che milita in Legadue.\nA fine stagione ottiene la salvezza con la Fulgor Libertas Forl\u00ec in Legadue realizzando 17,2 punti e catturando 9 rimbalzi per partita.\nNel luglio del 2011 firma un contratto con Pistoia, squadra che milita in Legadue in cui gioca 28 partite di campionato ad una media di 13,8 punti e 8 rimbalzi per partita.\nIl 25 luglio 2012 firma un contratto annuale con la Virtus Roma, tornando cos\u00ec a giocare in Serie A.\nNell'estate del 2013 viene confermato nel ruolo di ala grande titolare della squadra della Capitale; tuttavia viene tesserato per il campionato solo l'8 novembre, all'arrivo del suo passaporto equatoguineano."}
{"id": "2167219", "revid": "599013", "url": "https://it.wikipedia.org/wiki?curid=2167219", "title": "Alexander Johnson", "text": ""}
{"id": "2167220", "revid": "104458", "url": "https://it.wikipedia.org/wiki?curid=2167220", "title": "Sabellici", "text": ""}
{"id": "2167224", "revid": "21251080", "url": "https://it.wikipedia.org/wiki?curid=2167224", "title": "Religione pagana", "text": ""}
{"id": "2167225", "revid": "2121138", "url": "https://it.wikipedia.org/wiki?curid=2167225", "title": "Tollywood", "text": "Il cinema dell'India meridionale, precisamente della citt\u00e0 di Hyderabad, \u00e8 conosciuto anche come Tollywood.\nTollywood sarebbe un portmanteau della lingua ufficiale, il Telugu, e Hollywood.\n. Si tratta di spettacoli di taglio teatrale, con molte scene di danza."}
{"id": "2167228", "revid": "32698", "url": "https://it.wikipedia.org/wiki?curid=2167228", "title": "Superkamiokande", "text": ""}
{"id": "2167229", "revid": "21251128", "url": "https://it.wikipedia.org/wiki?curid=2167229", "title": "Paganesimo celtico", "text": ""}
{"id": "2167231", "revid": "105922721", "url": "https://it.wikipedia.org/wiki?curid=2167231", "title": "Lollywood", "text": "Lollywood (urdu: \u0644\u0627\u0644\u06cc\u0648\u064f\u0688) \u00e8 il termine con cui si fa riferimento alla cinematografia industriale pakistana con centro a Lahore.\nIl nome \u00e8 un portmanteau tra questa citt\u00e0 e Hollywood. Il nome fu coniato per la prima volta nell'estate del 1989 nell'allora rivista \"Glamour\", ora non pi\u00f9 pubblicata. Nacque come un gioco col suffisso \"wood\" per emulare Bollywood."}
{"id": "2167238", "revid": "767487", "url": "https://it.wikipedia.org/wiki?curid=2167238", "title": "Lawrence Roberts", "text": ""}
{"id": "2167239", "revid": "21251261", "url": "https://it.wikipedia.org/wiki?curid=2167239", "title": "Cristianesimo Germanico", "text": ""}
{"id": "2167241", "revid": "775372", "url": "https://it.wikipedia.org/wiki?curid=2167241", "title": "Cinema assamese", "text": "Il cinema assamese \u00e8 il cinema prodotto e visto principalmente nello stato indiano dell'Assam in lingua assamese.\nNacque nel 1935 quando Jyoti Prasad Agarwala produsse, diresse e music\u00f2 il film \"Joymoti\". Nonostante la sua lunga storia e lo spessore artistico non ha mai raggiunto la scena nazionale indiana. Sebbene all'inizio del XXI secolo i film assamesi abbiano mutuato lo stile da Bollywood, l'industria non \u00e8 stata in grado di competere con quella cinematografia, rimanendo quindi all'ombra del mercato bollywoodiano."}
{"id": "2167242", "revid": "21251283", "url": "https://it.wikipedia.org/wiki?curid=2167242", "title": "Jollywood", "text": ""}
{"id": "2167244", "revid": "287204", "url": "https://it.wikipedia.org/wiki?curid=2167244", "title": "Daniel Ewing", "text": ""}
{"id": "2167245", "revid": "2121138", "url": "https://it.wikipedia.org/wiki?curid=2167245", "title": "Ollywood", "text": "L'Industria cinematografica di Orissa o Ollywood \u00e8 il cinema indiano di lingua oriya dello stato di Orissa con sede nelle citt\u00e0 di Bhubaneswar e Cuttack. \nIl primo film risale al 1934 dal titolo \"Sita Biwah\", per la regia di Mohan Sunder Dev Goswami. Molti inconvenienti ci furono durante la produzione del film; a questo \u00e8 dovuto anche il fatto che fino al 1951 ne furono prodotti solamente altri cinque anno in cui fu prodotto il film Rolls \u2013 28, primo film ad avere il titolo in lingua inglese. Nel 1960 usc\u00ec il film \"Sri Lokenath\", che vinse un premio. Nel 1962 Prashanta Nanda, regista del film, vinse il \"National Film Award for Best Feature Film in Oriya\" per il suo film d'esordio \"Nua Bou\". Nanda lavor\u00f2 fin dal 1939 con il cinema di Orissa, ma solo dal 1976 lavor\u00f2 come attore, regista, sceneggiatore, paroliere e cantante. Nanda infatti, oltre al premio nel 1962, vinse anche alcuni premi per altri film negli anni 1960, 1966 e 1969. Negli anni 1990 la produzione cinematografica \u00e8 cresciuta notevolmente, cos\u00ec come negli anni 2000 e 2010."}
{"id": "2167247", "revid": "1318658", "url": "https://it.wikipedia.org/wiki?curid=2167247", "title": "Giulio Preti", "text": "Biografia.\nNacque a Pavia nel 1911. Compiuti i primi studi all'Istituto Magistrale \"Adelaide \"Cairoli\", si iscrisse all'Universit\u00e0 degli Studi di Pavia, dove fu allievo di Adolfo Levi, Guido Villa e dell'indianista Luigi Suali; dopo essersi interessato di discipline orientalistiche, indirizz\u00f2 i suoi studi alla filosofia e si laure\u00f2 nel 1933, discutendo una tesi sul pensiero di Edmund Husserl. Grazie all'amicizia con Enzo Paci, nata nelle aule dell'ateneo di Pavia, Giulio Preti entr\u00f2 a far parte del novero di intellettuali e studiosi che, riuniti intorno alla figura di Antonio Banfi, avrebbero poi dato vita al movimento di rinnovamento della filosofia italiana che si andava delineando nell'ambiente milanese di quegli anni.\nSegnalatosi ben presto come acuto critico dell'orientamento idealistico predominante nella cultura italiana della prima met\u00e0 del '900, rivolse i propri interessi, oltre che alla fenomenologia husserliana, alle pi\u00f9 innovative correnti europee di filosofia della scienza e del linguaggio, concentrandosi particolarmente sugli sviluppi della logica matematica e sul positivismo logico.\nNel 1937 sposa Daria Menicanti dando vita a un matrimonio che terminer\u00e0 nel 1954, anche se il rapporto tra i due durer\u00e0 tutta la vita.\nNel corso della Seconda guerra mondiale partecip\u00f2 alla Resistenza, fiancheggiando formazioni comuniste, ma nel 1946 decise di non ritirare la tessera del PCI.\nAttivo promotore di ideali democratici, partecip\u00f2, nel secondo dopoguerra, al dibattito culturale italiano contribuendo a riviste e quotidiani, soprattutto di area comunista, (\"Il Politecnico\", \"Paese sera\") e segnalandosi per la polemica, che lo accompagn\u00f2 lungo tutta la sua attivit\u00e0, contro l'impostazione umanistico-retorica dei principali indirizzi (cattolico-spiritualista, idealistico crociano e post-attualistico) della cultura italiana. Ader\u00ec alla dottrina marxistica ufficiosa del PCI (non rifiut\u00f2 il \"diamat\" sovietico e la larga parte del pensiero gramsciano), e condusse autonomi studi sul giovane Marx nell'ottica di una originale filosofia della prassi.\nIncaricato di Filosofia morale presso l'Universit\u00e0 di Pavia nel 1950, pass\u00f2 nel 1954 alla Facolt\u00e0 di Magistero dell'Universit\u00e0 degli Studi di Firenze, dove rimase come professore di Storia della Filosofia e di Filosofia fino alla morte.\nIl pensiero.\nGiulio Preti diede dei contributi originali a pressoch\u00e9 tutte le discipline filosofiche: dalla filosofia teoretica alla filosofia morale, dalla storia della filosofia all'estetica, dalla filosofia del linguaggio alla filosofia della scienza.\nI suoi primi saggi, accolti nella rivista banfiana \"Studi Filosofici\", lo videro coinvolto in una polemica sull'immanenza e la trascendenza in filosofia, oltre che nella presentazione delle principali novit\u00e0 filosofiche d'oltralpe. I suoi primi due volumi \"Fenomenologia del valore\" (1942) e \"Idealismo e positivismo\" (1943), in cui emerge con evidenza quell'impostazione tesa a conciliare istanze razionalistiche ed empiristiche cui rimarr\u00e0 fedele per tutta la vita, sono di taglio decisamente teoretico: in essi, pur mantenendo in larga parte la terminologia e l'approccio mutuati da Husserl nel corso dei suoi studi, dimostra la propria sensibilit\u00e0 alle istanze di tipo positivistico ed ai problemi posti dal materialismo storico. Solo nel periodo successivo alla guerra approder\u00e0 ad uno studio veramente sistematico del pensiero filosofico-analitico sviluppato in Inghilterra dalla \"scuola\" di Russell e Wittgenstein e sul continente dagli autori dei circoli neo-positivistici di Vienna e Berlino, in gran parte riparati in America nel corso degli anni trenta del '900: i frutti di questi suoi studi saranno accolti nel volumetto \"Linguaggio comune e linguaggi scientifici\" (1953), oltre che in alcuni articoli apparsi in riviste e ora raccolti nel primo volume dei \"Saggi filosofici\" (1976). Pur non abbandonando mai del tutto la propria originaria impostazione \"continentale\", da allora in poi Preti si sarebbe segnalato come uno dei filosofi italiani pi\u00f9 in sintonia con temi e metodi della filosofia analitica anglo-americana. Presente nella sua opera fu anche l'influenza del pragmatismo americano, anche se limitata ad alcuni aspetti generali della riflessione sul rapporto tra teoresi e prassi, come risulta evidente dalla lettura di un libro, dato alle stampe nel 1957 e destinato a godere di un certo successo, \"Praxis ed empirismo\": in questo volumetto egli present\u00f2 in maniera relativamente organica, per quanto rapidamente, alcuni temi al confine tra pensiero teoretico, filosofia morale e filosofia politica.\nNegli anni successivi la sua opera, rimasta in parte inedita e uscita postuma, si focalizz\u00f2 su problemi concernenti temi teoretici trasversali soprattutto nei campi della gnoseologia, della filosofia della scienza, della metamorale (analisi teoretica di concetti propri della filosofia morale) e dell'estetica.\nGiulio Preti fu autore anche di studi storico-filosofici. Nel campo della storia della filosofia antica e in quello medievistico egli concentr\u00f2 il proprio interesse sui problemi della logica post-aristotelica e scolastica (si vedano gli studi contenuti nel secondo volume dei \"Saggi filosofici\"), mentre nell'ambito della filosofia moderna si occup\u00f2 di Leibniz e della filosofia morale di Adam Smith, dando alle stampe due volumi rispettivamente nel 1953 e nel 1957. Sempre nel 1957 vide la luce un libro sulla \"Storia del pensiero scientifico\", riguardante lo sviluppo dello spirito scientifico dall'antichit\u00e0 greca alla crisi della scienza classica tra la fine del XIX secolo e l'inizio del XX.\nIl suo ultimo volume \"Retorica e logica. Le due culture\" del 1968 \u00e8 un'opera a cavallo tra la ricostruzione storico-filosofica e il saggio teoretico, con il quale si intende dimostrare, prendendo le mosse dalla polemica aperta dallo scienziato e scrittore inglese Charles Percy Snow, l'inconciliabilit\u00e0 tra le due forme di cultura che si intrecciano nel dibattito occidentale, quella logico-scientifica e quella umanistico-letteraria, e la necessit\u00e0 di far prevalere la prima sulla seconda al fine di non cedere a nuove forme di oscurantismo elitario e fanatico.\nPreti, inoltre, affianc\u00f2 costantemente alla propria attivit\u00e0 di autore quella di curatore e traduttore soprattutto di classici del pensiero filosofico.\nIl suo stile, volutamente trascurato, \u00e8 rapido, nervoso e semplice, in implicita polemica con il \"bello scrivere\" e l'ermetismo tipico delle scuole idealistiche italiane. Altra interessante caratteristica di Preti come autore \u00e8 quella di non ritornare quasi mai sul materiale gi\u00e0 da lui edito: non diede mai mano infatti a seconde edizioni delle proprie opere.\nCritica.\nSecondo il parere del professor Elio Franzini, nel pensiero di Giulio Preti si assisterebbe a un tentativo di trovare una via alternativa al rapporto fra un pensiero unitario e inglobante (di tradizione hegeliano-crociana), e uno invece dualistico, nel distinguo fra saperi umanistici e scientifici. Il rifiuto di una strenua dicotomia, secondo Preti, non deve annullare bens\u00ec esaltare le differenze."}
{"id": "2167248", "revid": "91078", "url": "https://it.wikipedia.org/wiki?curid=2167248", "title": "International wool secretariat", "text": ""}
{"id": "2167250", "revid": "287204", "url": "https://it.wikipedia.org/wiki?curid=2167250", "title": "Wayne Simien", "text": ""}
{"id": "2167251", "revid": "124925138", "url": "https://it.wikipedia.org/wiki?curid=2167251", "title": "Stazione di Lione-Part-Dieu", "text": "La stazione di Lione-Part-Dieu (in francese \"gare de Lyon-Part-Dieu\") \u00e8 la principale stazione ferroviaria di Lione, inaugurata nel 1983.\nMovimento.\nA livello nazionale la stazione \u00e8 servita dai TGV che la collegano alle maggiori citt\u00e0 della Francia. Per quanto riguarda le destinazioni internazionali sono attivi collegamenti TGV tra Parigi Lione e Milano Porta Garibaldi, Frecciarossa tra Parigi Lione e Milano Centrale, Eurostar per Londra St. Pancras, TGV Lyria per alcune citt\u00e0 svizzere e AVE per Barcellona Sants."}
{"id": "2167254", "revid": "91078", "url": "https://it.wikipedia.org/wiki?curid=2167254", "title": "Woolmark Company", "text": ""}
{"id": "2167258", "revid": "1498232", "url": "https://it.wikipedia.org/wiki?curid=2167258", "title": "Contee degli Stati Uniti d'America", "text": "Le contee degli Stati Uniti d'America rappresentano il secondo livello di suddivisione territoriale degli Stati Uniti d'America, il pi\u00f9 alto con compiti prettamente amministrativi. Le contee sono infatti immediatamente sottoposte al governo dei singoli Stati federati e risultano essere un livello intermedio tra questo e i comuni.\nIn tutti gli Stati Uniti ci sono 3.142 contee o amministrazioni statisticamente assimilabili a queste.\nSuddivisione amministrativa.\nDei 50 stati della federazione, solamente 2 non sono suddivisi in contee. Si tratta di Alaska e Louisiana, che per\u00f2 presentano anch'esse una suddivisione territoriale sovraccomunale. In particolare nel caso della Louisiana, divisa in parrocchie (\"parishes\"), la differenza pu\u00f2 dirsi esclusivamente formale, legata alla diversa denominazione. Nell'Alaska invece vi sono fattispecie che in sostanza danno poteri molto blandi a tali suddivisioni: si tratta dei borghi (\"boroughs\"), peraltro nella maggioranza dei casi consolidati nelle \"city and borough\" che costituiscono un livello amministrativo unico, e delle aree censuarie (\"census areas\") che sono pure invenzioni statistiche degli uffici federali.\nOltre a quelle dei due stati descritti, esistono altre eccezioni all'ordinamento generale, come le citt\u00e0 indipendenti (\"independent cities\") il cui territorio non \u00e8 compreso in alcuna contea e che dipendono direttamente dall'amministrazione statale. Sono 41 in totale, 38 nella sola Virginia. \nVi sono poi citt\u00e0 la cui municipalit\u00e0 si \u00e8 fusa o comunque forma un tutt'uno con l'amministrazione della contea cui appartiene. Sono queste le cosiddette citt\u00e0 consolidate (\"consolidated city-county\"), la cui origine \u00e8 data appunto da ampliamenti dell'estensione urbana al punto che dei comuni sono arrivati ad occupare l'intero territorio della propria contea. Come situazione ancora pi\u00f9 estrema vanno segnalate le singolarit\u00e0 di citt\u00e0 la cui espansione ne ha determinato l'occupazione di territori appartenenti a pi\u00f9 contee (si pensi al caso di Dallas la cui estensione cittadina tocca 5 contee), mentre la metropoli di New York ha addirittura come propri quartieri (\"boroughs\") 5 contee, rappresentando per\u00f2 l'unico caso di ribaltamento dei due livelli amministrativi.\nCaratteristiche.\nLa localit\u00e0 nella quale sono presenti la sede amministrativa e la corte di giustizia della contea, prende il nome di capoluogo di contea (\"county seat\").\nBisogna tener presente che ogni stato ha una sua costituzione che definisce i compiti e i limiti delle proprie contee, in maniera del tutto autonoma. Ne segue che da Stato a Stato si possono avere differenze notevoli riguardo all'effettiva funzione delle contee, sul loro tipo di governo e sul rapporto con i livelli amministrativi inferiori: si pensi agli Stati che presentano un livello intermedio tra quello della contea e quello comunale, tipicamente, ma non solo, rappresentato dalle \"township\", o alle Hawaii che danno tutto il potere alle contee senza prevedere l\u2019istituzione di comuni.\nForma di governo.\nGeneralmente vi \u00e8 un consiglio di eletti (\"board of supervisors\", \"county commission\", \"county council\", o \"county legislature\") e un capo del consiglio (\"county mayor\" o \"county executive\") che in alcuni casi rappresenta una carica poco pi\u00f9 che onorifica, mentre in altri ha piene funzioni. In molti casi vi \u00e8 un'altra figura (\"county manager\" o \"chief administrative officer\") che si occupa delle questioni quotidiane di governo rispondendone al consiglio o al capo del consiglio. In alcuni stati il potere esecutivo, data la sua importanza, \u00e8 svolto da pi\u00f9 funzionari che possono essere eletti separatamente dai membri del consiglio.\nAlcune contee si sono date una forma di governo metropolitana, eleggendo un sindaco (\"mayor\") di contea pur tenendo il consiglio di contea e i sindaci comunali, essendo state conferite di alcune funzioni sovraccomunali tramite referendum: il pi\u00f9 tipico di questi casi \u00e8 quello della Contea di Miami-Dade. Hanno ugualmente un sindaco molte delle contee degli Stati con un ordinamento particolare rispetto ai comuni, come le Hawaii o l\u2019Alaska, oltre a tutte le maggiori citt\u00e0 consolidate.\nPoteri delle contee.\nIn maniera sintetica, si possono tracciare tre differenti profili riguardanti le diverse competenze che nei vari stati vengono assegnate alle contee.\nCompetenze limitate.\nNel New England le contee hanno la funzione di distretti giudiziari e dipartimenti dello sceriffo, mentre il potere legislativo locale \u00e8 in mano ai comuni. In Connecticut, Rhode Island e in parte del Massachusetts le contee non esercitano alcun potere amministrativo. Nel Connecticut gli 8 consigli di contea sono stati sciolti nel 1960 e rimpiazzati in alcune funzioni da 15 \"consigli regionali\" (\"regional council\") che si occupano in maniera pi\u00f9 specifica della gestione del territorio di aree omogenee dal punto di vista socio-economico.\nCompetenze tipiche.\nAd esclusione del New England, le contee si occupano generalmente di pubblica sicurezza, servizi pubblici, strade, biblioteche, parchi e prigioni. Normalmente vi \u00e8 anche un servizio di registrazione delle informazioni statistiche e anagrafiche, a volte collegato con l'ufficio elettorale.\nCompetenze piene.\nSpecie negli stati nei quali le contee sono pi\u00f9 grandi o pi\u00f9 popolose, le competenze delle contee sono pi\u00f9 estese e possono riguardare: aeroporti, porti, spiagge, musei, cliniche ed edilizia popolare. Possono occuparsi anche di servizi sociali, assistenziali, di tutela degli animali, salvaguardia di beni storici e ambientali, ecc. Infine possono esservi dei vigili del fuoco di contea, anche in presenza di uno o pi\u00f9 corpi dello stesso tipo nelle citt\u00e0 del proprio territorio. Nel Maryland le contee si spingono ad occuparsi anche dell'istruzione che generalmente compete ai distretti scolastici.\nPoteri di polizia.\nL'ufficio dello sceriffo (\"Sheriff's office\") \u00e8 l'ufficio di polizia responsabile dell'applicazione della legge in una contea. \u00c8 presente nelle contee di 48 stati. La carica di sceriffo \u00e8 solitamente attribuita per elezione da parte dei cittadini, secondo una tradizione tipicamente statunitense. I deputy sheriff (vice) sono invece nominati.\nLa relazione tra ufficio dello sceriffo e altre forze di polizia varia a seconda dello Stato e, all'interno di alcuni stati, anche da contea a contea. In alcune contee lo sceriffo pu\u00f2 essere la figura pi\u00f9 importante, in altre invece fa poco pi\u00f9 che amministrare la prigione della contea, provvedere al trasporto dei prigionieri ed assicurare il servizio di sicurezza per il tribunale della contea.\nSuddivisioni delle contee.\nLe contee possono essere suddivise in Divisioni civili minori (\"Minor civil divisions\" o MCD) o in \"Census County Divisions\" (CCD). Le \"Minor civil divisions\" svolgono soprattutto compiti amministrativi e di governo del territorio. Gli stati nei quali sono presenti MCD o entit\u00e0 a queste equivalenti sono 29.\nLe forme pi\u00f9 diffuse sono le \"town\" (tipicamente nel New England) e le \"township\" (tipicamente nel Midwest) ma esistono una ventina di denominazioni differenti.\nIn 20 stati nei quali le MCD non esistono, sono presenti le \"County census divisions\" che per\u00f2 hanno solo finalit\u00e0 statistiche. L'Alaska ha i propri \"boroughs\" suddivisi in \"census subareas\" (CSAs) assimilabili ai CCD. Va per altro precisato che non in tutti i casi le MCD hanno attivato funzioni amministrative e di governo (ad es. tutte le \"township\" dell'Arkansas) sebbene ne abbiano facolt\u00e0.\nLo United States Census Bureau (USCB) si occupa di rendere pi\u00f9 uniforme possibile questo sistema di suddivisioni, sempre nel rispetto delle singolarit\u00e0 e particolarit\u00e0 di ogni stato. Ad esempio lo USCB con il suo programma avviato nel 1972 e definito \"Boundary and Annexation Survey\" (BAS), oltre alla precisa definizione dei confini di tutte le diverse entit\u00e0 amministrative americane, ha tra i suoi obiettivi quello di dare ad ogni stato una copertura completa nella suddivisione in contee (in questo solo l'Alaska \u00e8 ancora carente) e nella suddivisione di queste in MCD, dove previsti. A questo proposito vanno segnalati, tra le altre entit\u00e0 equivalenti agli MCD, gli \"unorganized territories\" (UT) che sono territori, normalmente poco abitati, cui non \u00e8 stata ancora attribuita alcuna unit\u00e0 di appartenenza.\nInfine va detto che le localit\u00e0 (\"places\") che si trovino all'interno di MCD possono o meno essere parte degli stessi. Si parla di \"dependent places\" quando le localit\u00e0 sono considerate nel territorio degli MCD, e di \"independent places\" quando non lo sono. Come conseguenza si ha, ad esempio per i fini statistici, che nel primo caso gli abitanti di una localit\u00e0 sono considerati appartenere alla stessa e all'MCD dal quale dipendono, mentre nel secondo caso ogni abitante \u00e8 computato una sola volta.\nContee per stato.\nLe contee degli Stati Uniti sono complessivamente 3.141. Vale a dire mediamente 62 per stato. Si pu\u00f2 notare come negli Stati del Midwest e del Sud il numero delle contee sia pi\u00f9 elevato rispetto agli Stati dell'ovest e del nord-est"}
{"id": "2167259", "revid": "729019", "url": "https://it.wikipedia.org/wiki?curid=2167259", "title": "Linea A (metropolitana di Lione)", "text": "La linea A (Perrache - Vaulx-en-Velin La Soie) della metropolitana di Lione \u00e8 una linea di metropolitana che serve la citt\u00e0 di Lione, in Francia. La linea \u00e8 entrata in servizio il 2 maggio 1978."}
{"id": "2167260", "revid": "729019", "url": "https://it.wikipedia.org/wiki?curid=2167260", "title": "Linea B (metropolitana di Lione)", "text": "La linea B (Charpennes - Gare d'Oullins) della metropolitana di Lione \u00e8 una linea di metropolitana entrata in servizio il 2 maggio 1978 e che serve la citt\u00e0 di Lione, in Francia."}
{"id": "2167262", "revid": "1573940", "url": "https://it.wikipedia.org/wiki?curid=2167262", "title": "Aethia", "text": "Aethia \u00e8 un genere di uccelli caradriformi della famiglia Alcidae.\nEtimologia.\nIl termine \"Aethia\" deriva dal greco \"\u03b1\u03af\u03b8\u03c5\u03b9\u03b1\", termine che indicava un non meglio identificato uccello marino. La stessa parola, con una traslitterazione diversa (\"Aythya\") \u00e8 utilizzata per indicare un genere ben distinto di uccelli della famiglia degli Anatidi.\nDescrizione.\nLe specie appartenenti al genere \"Aethia\" sono uccelli marini di piccole dimensioni (85-300 g).\nBiologia.\nSi cibano prevalentemente di copepodi, meduse, ctenofori, di krill ed altri tipi di zooplancton.Nidificano in colonie che raggiungono il milione di individui, depongono un solo uovo in una fenditura naturale e lo covano per 25-36 giorni; il pulcino metter\u00e0 le piume 25-35 giorni dopo la schiusa.\nDistribuzione e habitat.\nIl genere \u00e8 distribuito nelle regioni settentrionali dell'Oceano Pacifico (Mare di Bering, Mare di Okhotsk, Golfo di Alaska e Isole Aleutine).\nTassonomia.\nIl genere comprende le seguenti specie viventi:\n\u00c8 stata inoltre descritta una specie fossile del tardo Miocene."}
{"id": "2167263", "revid": "599013", "url": "https://it.wikipedia.org/wiki?curid=2167263", "title": "Daniel Torres", "text": "Carriera.\nClub.\nDebutta in Prima Divisione costaricana col Deportivo Saprissa. Nel 2001 pass\u00f2 ai Columbus Crew nella Major League Soccer statunitense. Per il Clausura 2003 ritorna al Saprissa. Quindi passa dal Troms\u00f8, squadra norvegese, al Bodens in Svezia. Dal 2006 al 2007 gioc\u00f2 per il Real Salt Lake. Nella stagione 2008 passa al Bryne. Nel 2009 fa ritorno nella Major League Soccer, approdando al Dallas.\nNazionale.\nDaniel \u00e8 inoltre un membro della squadra Nazionale della Costa Rica con la quale ha competuto nella Coppa del Mondo FIFA Under-20 del 1997 in Malaysia."}
{"id": "2167265", "revid": "729019", "url": "https://it.wikipedia.org/wiki?curid=2167265", "title": "Linea C (metropolitana di Lione)", "text": "La linea C della metropolitana di Lione \u00e8 linea di metropolitana che serve la citt\u00e0 di Lione, in Francia. Inaugurata nel 1974, parte della linea \u00e8 a cremagliera in quanto riprende il percorso di una funicolare dismessa."}
{"id": "2167267", "revid": "154893", "url": "https://it.wikipedia.org/wiki?curid=2167267", "title": "Editrice Laterza", "text": ""}
{"id": "2167268", "revid": "106908", "url": "https://it.wikipedia.org/wiki?curid=2167268", "title": "Circondario di Bad Kreuznach", "text": "Il circondario di Bad Kreuznach (targa KH) \u00e8 un circondario (\"Landkreis\") della Renania-Palatinato, in Germania.\nComprende 6 citt\u00e0 e 113 comuni.\nCapoluogo e centro maggiore \u00e8 Bad Kreuznach."}
{"id": "2167271", "revid": "149727", "url": "https://it.wikipedia.org/wiki?curid=2167271", "title": "Landkreis Bad Kreuznach", "text": ""}
{"id": "2167273", "revid": "110157", "url": "https://it.wikipedia.org/wiki?curid=2167273", "title": "Basilica di Notre-Dame de Fourvi\u00e8re", "text": "La basilica di Notre-Dame de Fourvi\u00e8re \u00e8 una chiesa di Lione. \nStoria e descrizione.\nFu costruita con fondi privati tra il 1872 e il 1884 su una posizione dominante rispetto alla citt\u00e0 come segno del trionfo dei valori cristiani su quelli socialisti della comune di Lione del 1870, assomiglia ed \u00e8 stata fatta ad ispirazione della basilica del Sacro Cuore di Parigi.\nFu progettata da Pierre Bossan con un'architettura bizantina e romanica: due modelli non gotici insoliti come scelta ai tempi.\nNel 1897 papa Leone XIII la elev\u00f2 al rango di basilica minore. Dal 1997 \u00e8 classificata come monumento storico di Francia."}
{"id": "2167274", "revid": "61051", "url": "https://it.wikipedia.org/wiki?curid=2167274", "title": "CG-4 Waco", "text": ""}
{"id": "2167285", "revid": "108366338", "url": "https://it.wikipedia.org/wiki?curid=2167285", "title": "Montegonzi", "text": "Montegonzi \u00e8 una frazione del comune di Cavriglia, provincia di Arezzo.\nStoria.\nMontegonzi il cui toponimo ha origini longobarde, fu feudo dei Conti Guidi come confermano i diplomi imperiali di Arrigo VI del 1191 e Federico II del 1248; il borgo cinto di mura nel corso del Duecento si sviluppa attorno al castello.\nNel 1314 divenne propriet\u00e0 della famiglia Ricasoli mentre l'anno successivo fu possesso della Repubblica Fiorentina amministrandosi come libero comune. Nel 1375 ritorn\u00f2 in possesso dei Ricasoli senza per\u00f2 acquisire diritti feudali dagli abitanti.\nNella met\u00e0 del Cinquecento entr\u00f2 a far parte della Lega d'Avane per poi diventarne capoluogo. Il Podest\u00e0 nominato da Firenze risiedeva in un palazzo tuttora esistente. Nel 1478, durante le guerre tra Siena, alleata col Re di Napoli e col papa Sisto IV e Firenze, Montegonzi rappresent\u00f2 uno dei baluardi pi\u00f9 muniti della Repubblica Fiorentina. Proprietario della rocca era Pier Giovanni Ricasoli, nominato pi\u00f9 volte commissario della Repubblica nelle guerre contro Siena e Pisa.\nDal 1774, con la riforma amministrativa voluta dal Granduca Leopoldo I, il territorio della Lega d'Avane venne aggregata alla comunit\u00e0 di San Giovanni Valdarno.\nNel 1808, con la riforma napoleonica, fu costituito il Comune di Cavriglia cui venne assegnato pressoch\u00e9 tutto il territorio della Lega d'Avane. Nonostante ci\u00f2 per i primi anni la sede del comune rimase Montegonzi e il primo sindaco che fu nominato fu il montegonzese GiovanBattista Ricci.\nAgli inizi del Novecento il paese era conosciuto per le fornaci che fabbricavano stoviglie in cotto.\nMontegonzi ha subito nel Novecento un lento spopolamento verso i comuni del Valdarno e attualmente \u00e8 una frequentata localit\u00e0 estiva.\nMonumenti e luoghi d'interesse.\nIl cassero fu edificato prima del 1000, come risulta da una pergamena conservata nell'Archivio di Stato di Firenze. Fra le carte della Badia di Coltibuono c'\u00e8 un atto di vendita di un appezzamento di terreno situato presso Monterotondo, (localit\u00e0 che si trova lungo la statale 408 di Montevarchi, poco dopo il confine fra le province di Siena e Arezzo), tra la pieve di S. Pietro a Venano presso Gaiole in Chianti e la Badia di Coltibuono. L'atto fu stipulato da un notaio, in Montegonzi, nell'anno 1063 cos\u00ec che \u00e8 da ritenere che la rocca (o almeno parte di essa), sia stata edificata, come luogo di vedetta, qualche secolo prima dai longobardi che occuparono la zona.\nIn origine Montegonzi doveva avere una struttura molto simile a quella di Monteriggioni, con mura di cinta e cassero, che dovevano servire da ultimo baluardo. Nelle mura di cinta si aprivano, in corrispondenza delle principali vie d'accesso al paese, le porte, in numero e dimensioni proporzionate all'estensione della superficie e della consistenza della popolazione. Le porte di accesso, di modeste dimensioni, dovevano verosimilmente aprirsi su ponti difesi da torrioni scavalcanti il fossato che correva intorno alla cinta. L'aspetto dei dintorni del \"castello\" non ha nel tempo subito forti mutamenti perch\u00e9 nel paesaggio agrario si \u00e8 perpetuata l'impronta rurale che le \u00e8 stata propria fin dalle origini, mai cancellata del tutto dalle nuove realt\u00e0 che si sono su di esso stratificate.\nLa rocca di Montegonzi \u00e8 posta fra il torrente Rimaggio, che gli passa a levante, e il borro di Montegonzi, che scende al suo ponente sulla cima di un colle a 432 metri di altitudine, nelle pendici dei Monti del Chianti.\nSi erge ancora, dopo oltre dieci secoli della costruzione, la potente struttura del cassero. La fortificazione si presenta nella sua forma antica, salvo il tetto, le finestre e le porte ricavate nella muraglia esterna. Alla fine del secolo scorso, il castello pass\u00f2 dai Ricasoli-Quaratesi ai Viligiardi, che abitavano allora nel \"mercatale\" e precisamente nell'edificio sul cui portale d'ingresso \u00e8 ben visibile il loro stemma di famiglia. l nuovi proprietari trasformarono il \"cassero\" in civile abitazione. Nel corso dei lavori i muri aggiunti ridussero l'ampia corte, che era all'interno della muraglia e che aveva visto per secoli l'andirivieni di servi, soldati e \"signori\", all'attuale piccola piazzetta. Tutta la costruzione fu coperta con un tetto in cotto dalla larga gronda retta da mensoloni in legno. Nelle mura di cinta e nelle torri vennero aperte porte e finestre di diversa forma e dimensione. Le due torri furono sbassate perch\u00e9 pericolanti sulla cima. La zona delle carbonaie sotto al \"cassero\", verso nord, venne sistemata a terrazzamenti. Nell'archivio della prioria di Montegonzi esiste un biglietto manoscritto che dice cos\u00ec: \"L'antico Cassero in Montegonzi edificato dai Conti Guidi posseduto dai Ricasoli, Quaratesi e Viligiardi fu a cura dei fratelli Cav. Eugenio e Dott. Oreste fu Francesco totalmente restaurato e ridotto ad uso di villa, nel triennio 1896-97-98\".\nSotto la parete nord della rocca, le antiche carbonaie furono trasformate in due balze dove furono piantati i cipressi ancor oggi esistenti, sebbene diminuiti di numero, per la malattia. Negli anni venti di questo secolo, nell'ala sinistra della costruzione vennero aggiunte alcune stanze; la grande antica cisterna esistente all'interno delle mura \u00e8 stata trasformata in cantina, da qualche decennio, nel Cassero non funziona pi\u00f9 il frantoio per la molitura delle olive e la cantina con la pressa per l'uva.\nIl castello sebbene sia stato trasformato in residenza privata e abbia perso l'architettura originaria come le classiche merlature, mantiene un aspetto imponente ed austero. Prima del restauro la rocca non era abitabile, essendo priva di finestre e di tetto; le uniche aperture erano le feritoie, tipiche delle fortezze. Sempre in linea con il gusto del tempo, furono dipinti i soffitti del cassero.\nL'antico cassero affiancato da un centenario e bellissimo esemplare di Cedro del Libano di oltre cento anni e si pu\u00f2 considerare l'immagine cartolina di Montegonzi.\nLa chiesa di San Pietro, originaria del XIII secolo, \u00e8 stata notevolmente rimaneggiata nell'Ottocento cos\u00ec come la torre campanaria che ha sostituito l'originale campanile a vela; autentica invece la campana maggiore del 1322. Al suo interno di particolare interesse si trova una lampada votiva d'argento del 1571, dono della popolazione per celebrare la vittoria dei cristiani nella battaglia di Lepanto.\nCamminando nelle strette e caratteristiche vie lastricate all'interno del borgo si incontra il palazzo dove risiedeva l'Ufficiale a capo della Lega d'Avane; nella porta d'ingresso, contornata da un arco in pietra, \u00e8 ben visibile lo stemma della Lega d'Avane. Delle tre porte d'accesso al borgo rimane superstite la cosiddetta \"Porticciola\" date le sue modeste dimensioni.\nIl piccolo borgo di Fontebussi, poco distante da Montegonzi era un nucleo storico interessante, completamente ristrutturato e trasformato in un agriturismo \u00e8 visitabile a fini turistici.\nAddentrandosi per i Monti del Chianti si trova la localit\u00e0 di Sereto. Il termine sembra significhi \"localit\u00e0 sul dorsale\" (trovandosi tra Valdarno e Chianti). Abitato fin dalla Preistoria, sembra che vi fossero degli insediamenti Longobardi. Oggi \u00e8 visitabile una piccola chiesa romanica. Dal 1971 \u00e8 frequentata dagli scout che hanno ristrutturato la vecchia canonica annessa alla chiesetta.\nManifestazioni.\nLa mattina del Corpus Domini gli abitanti si svegliano presto per addobbare, con petali di fiori, le vie del borgo rendendo suggestiva la solenne processione.\nIl quarto fine settimana di luglio si svolge la tradizionale Festa del Perdono."}
{"id": "2167288", "revid": "287204", "url": "https://it.wikipedia.org/wiki?curid=2167288", "title": "Petr Mad\u011bra", "text": "Biografia.\nDopo aver conseguito il diploma ad una scuola di grammatica, ha studiato Ingegneria del paesaggio all'universit\u00e0 Zem\u011bd\u011blsk\u00e1 di Praga. Si \u00e8 specializzato principalmente nell'architettura del paesaggio, nella dendrologia e nell'itticoltura. Dopodich\u00e9, ha lavorato come insegnante per non vedenti, e ha lavorato come ecologista per le autorit\u00e0 del distretto Est di Praga. Alla fine degli anni '90, ha preso parte alla redazione della rivista \"Weles\", un'importante base su cui i poeti pi\u00f9 recenti possono pubblicare i propri lavori. Lavora come progettista grafico ed editore per riviste di carattere scientifico. Vive con sua moglie e due figli a Praga.\nIl suo lavoro \u00e8 caratterizzato sa una poetica molto originale cos\u00ec come l'uso che fa sia delle immagini che delle espressioni. Queste qualit\u00e0 traggono ispirazione dalla poesia di Vladim\u00edr Holan. Insieme con le collezioni di poesie da Bogdan Trojak, Petr Hru\u0161ka, Petr Borkovec, Pavel Kolma\u010dka e J. H. Krchovsk\u00fd, i due libri di poesia altamente celebrati dalla critica, \"Krevel\" e \"Komorn\u00ed h\u016frka\" hanno formato l'orizzonte della recente poesia Ceca.\n\u00c8 stato pubblicato numerose volte nei seguenti periodici letterari: Inici\u00e1ly, Modr\u00fd kv\u011bt, Weles, Host, Tvar, Texty, Sedm\u00e1 generace etc."}
{"id": "2167289", "revid": "1573940", "url": "https://it.wikipedia.org/wiki?curid=2167289", "title": "Fratercula", "text": "Fratercula \u00e8 un genere di uccelli caradriformi della famiglia Alcidae.\nDescrizione.\nLe specie appartenenti a \"Fratercula\" sono uccelli marini di medie dimensioni, con un piumaggio prevalentemente nero superiormente e bianco inferiormente.\nI larghi becchi, che durante il resto dell'anno sono pi\u00f9 piccoli e monocromatici, durante il periodo riproduttivo sfoggiano una gran variet\u00e0 di colori, soprattutto sfumature di rosso, arancione e nero. Le ali sono corte e adattate a nuotare sott'acqua, e durante il volo vengono battute molto rapidamente (400 volte al minuto circa).\nBiologia.\nSi cibano prevalentemente di piccoli pesci e zooplancton che catturano tuffandosi e nuotando sott'acqua.Le coppie, fedeli per lungo tempo, nidificano in colonie numerose su scogli e isole rocciose; le femmine depongono un solo uovo in una fenditura naturale o in una vecchia tana (che talvolta viene foderata di erba, foglie e piume), ed entrambi i genitori si alternano nella cova.\nDistribuzione e habitat.\nIl genere \u00e8 distribuito nelle regioni settentrionali dell'Oceano Pacifico e dell'Oceano Atlantico.\nTassonomia.\nQuesto genere comprende tre specie viventi:\nSono state descritte anche tre specie fossili:\nBibliografia.\nThe National Audubon Society's \"Project Puffin\" website"}
{"id": "2167291", "revid": "86341", "url": "https://it.wikipedia.org/wiki?curid=2167291", "title": "IWS Woolmark Company", "text": "La IWS \"(International Wool Secretariat)\" \u00e8 l'organismo fondato nel 1937 dagli allevatori di pecore dell'Australia, della Nuova Zelanda, del Sudafrica, dell'Uruguay (l'80% della produzione mondiale di lana) per promuovere l'uso della pura lana vergine. Detiene i diritti del marchio di qualit\u00e0 Pura lana vergine (Woolmark). Nel 1997 cambia la propria denominazione in \"The Woolmark Company\"; l'ente \u00e8 stato acquisito dall'\"Australian Wool Innovation Limited\" (AWI).\nStoria.\nDalla sua fondazione nel 1937 in un breve arco di tempo l'ente diventa molto importante, dopo la seconda guerra mondiale la IWS inizia a promuovere l'esportazione della lana negli Stati Uniti e in Sudafrica, successivamente l'ente inizia a globalizzarsi istituendo filiali in tutto il mondo.\nNel 1947 vengono istituite succursali in Belgio, Francia e Italia, l'anno successivo in Canada, Paesi Bassi, Svezia e Svizzera. Nel 1951 si espande anche in Germania e l'anno dopo fonda una sede in Giappone. Nel 1953 nasce negli Stati Uniti la \"USA Wool Promotion Act\", un ente creato per finanziare le ricerche sulla lana. Nel 1963 viene fondata la AWTA, ente operativo per la sperimentazione della lana con sede in Australia.\nIl 1964 \u00e8 un anno importante per la storia dell'IWS, proprio in questo anno nasce infatti il certificato di qualit\u00e0 che identifica i prodotti contenenti unicamente lana al 93,7 % diventando il pi\u00f9 prestigioso marchio nel campo tessile.\nIl grafico italiano Franco Grignani definisce il logo per tale certificato: il Woolmark, una rappresentazione stilizzata del gomitolo di lana destinata a diventare uno dei marchi pi\u00f9 famosi al mondo. Nel 1969 la societ\u00e0 si espande ad altri settori tessili, fra i quali la produzione dei tappeti, due anni dopo quindi viene introdotta una nuova certificazione, il \"Woolmark Blend\", che identifica prodotti ottenuti tramite miscele con lana dal 50% al 99%; anni dopo arriver\u00e0 il \"Wool Blend\" per le miscele con la lana dal 30% al 49%.\nAttorno agli anni '90 la societ\u00e0 incontra numerosi cambiamenti burocratici, viene fondato nel 1993 un importante istituto di organizzazione e promozione per la ricerca denominato \"AWRAP\" che avv\u00eca una grande manovra di fusione a cavallo fra il 1994 e il 1995 che termina con l'assorbimento della IWS all'interno dell'AWRAP. L'IWS qualche anno pi\u00f9 tardi, nel 1997 cambia la propria denominazione in \"Woolmark Company\".\nNel 1998 all'interno della societ\u00e0 iniziano ad esserci dissensi per la nuova gestione e due anni pi\u00f9 tardi viene annunciata una nuova societ\u00e0 denominata semplicemente \"Wool\", che preannuncia un grande scisma all'interno della AWRAP, scisma che dar\u00e0 origine a due societ\u00e0 (figlie) nel gennaio del 2001. Nell'agosto del 2000 il marchio Wool entra nel mercato del tempo libero, lanciando dei prodotti sportivi denominati Sportwool, in collaborazione con la squadra inglese di calcio Manchester United. Nell'Aprile del 2002, la AWRAP quindi si divide in due societ\u00e0 distinte: la \"Wool\" diventa AWI (Australian Wool Innovation Limited) dalla AWS (Australian Wool Service) e nell'ottobre 2007 l'AWI acquisisce completamente da AWS la Woolmark Company.\nPer l'America's Cup 2021 l'ente \u00e8 uno degli sponsor dell'imbarcazione italiana Luna Rossa, sulla cui vela e negli equipaggiamenti compare il Woolmark."}
{"id": "2167294", "revid": "46291", "url": "https://it.wikipedia.org/wiki?curid=2167294", "title": "Ptychoramphus", "text": ""}
{"id": "2167300", "revid": "46291", "url": "https://it.wikipedia.org/wiki?curid=2167300", "title": "Cerorhinca", "text": ""}
{"id": "2167301", "revid": "78911", "url": "https://it.wikipedia.org/wiki?curid=2167301", "title": "Miss Liz Moneypenny", "text": ""}
{"id": "2167303", "revid": "1573940", "url": "https://it.wikipedia.org/wiki?curid=2167303", "title": "Burhinus", "text": "Burhinus \u00e8 un genere di uccelli della famiglia Burhinidae.\nTassonomia.\nComprende otto specie:"}
{"id": "2167306", "revid": "1573940", "url": "https://it.wikipedia.org/wiki?curid=2167306", "title": "Esacus", "text": "Esacus \u00e8 un genere di uccelli della famiglia Burhinidae.\nTassonomia.\nComprende due specie:"}
{"id": "2167307", "revid": "68714731", "url": "https://it.wikipedia.org/wiki?curid=2167307", "title": "Apnea nel sonno", "text": ""}
{"id": "2167336", "revid": "899609", "url": "https://it.wikipedia.org/wiki?curid=2167336", "title": "Caso dei diavoli di Loudun", "text": "Il caso dei diavoli di Loudun fu una presunta possessione demoniaca di massa avvenuta a Loudun, in Francia, nel 1634. I fatti rimasero nell'immaginario collettivo e hanno ispirato lungometraggi cinematografici oltre a opere teatrali, musicali e di narrativa. La storia coinvolse padre Urbain Grandier e le suore Orsoline di Loudun. Il prete venne accusato di avere stretto un patto col diavolo per possedere le suore del convento. \nStoria.\nUrbain Grandier \u00e8 un curato a Loudun dal 1617 dove sedusse varie fanciulle del paese. Nel 1630, la sua condotta non canonica non era ancora cessata e contro di lui venne sporta una querela inviata al vescovo di Poitiers, Monsignor de la Rocheposay; Grandier venne arrestato, condannato alla penitenza e espulso per sempre da Loudun; tuttavia riusc\u00ec a far annullare questa condanna dall'arcivescovo di Bordeaux, Henri de Soublis.\nDurante il regno di Luigi XIII, nel 1631 il cardinale Richelieu, al fine di contrastare e sconfiggere definitivamente le velleit\u00e0 indipendentiste delle citt\u00e0 di provincia, ordin\u00f2 la demolizione delle fortificazioni di alcune di esse. A Loudun per\u00f2, il barone De Laubardemont, incaricato di eseguire l'ordine del cardinale, trov\u00f2 l'opposizione di un prete, Urbain Grandier, il quale conduceva per\u00f2 una vita privata libertina. La fama di Grandier aveva anche richiamato l'interesse di Jeanne des Anges, suora superiora delle Orsoline che, col fine di intessere una relazione con lui, arriv\u00f2 a offrirgli il posto di direttore spirituale nel suo convento di clausura. Il rifiuto da parte di Grandier, caus\u00f2 nella madre superiora uno stato isterico che in breve contagi\u00f2 anche le altre suore. Il canonico Mignon, venuto a conoscenza degli strani comportamenti delle monache, decise di sfruttare la situazione per colpire Grandier, definendola come originata da una ossessione diabolica causata dal prete e incaricando degli esorcismi un prete fanatico, padre Barre. La madre superiora stessa accus\u00f2 il sacerdote di averla posseduta tramite il diavolo. Grandier venne accusato di essere la causa delle possessioni delle suore che, dopo la superiora, lamentavano gli stessi suoi sintomi, indicando tutte Grandier come colpevole insieme a Satana. Dopo alcuni esorcismi lo spirito che possedeva la madre superiora si rivel\u00f2 essere Astaroth, uno dei demoni pi\u00f9 vicini a Satana, che era entrato in lei il giorno in cui Grandier le offr\u00ec delle rose. In seguito entrarono in lei anche altri sette demoni in quanto l'abate era solito visitare il convento di notte, \"attraversando i muri\". \nVennero chiamati alcuni esorcisti, ma senza esito. Grandier venne interrogato e processato da un tribunale ecclesiastico, ma le accuse caddero per mancanza di prove e nel 1632, dopo numerosi esorcismi senza fine, il vescovo di Bordeaux intervenne per far cessare le numerose voci che nel tempo si erano diffuse ordinando la sospensione dei rituali esorcistici. \nGrandier decise allora di attaccare Richelieu, che a sua volta lo accus\u00f2 nuovamente di stregoneria mandandolo nuovamente a processo. Grandier venne arrestato nel 1634 mentre nel frattempo le suore si dicevano possedute e continuavano a ripetere il suo nome. Il prete si propose di effettuare egli stesso gli esorcismi e, nella Chiesa di Saint-Croiz, gli furono presentate le possedute che, al suo cospetto, iniziarono a urlare in preda alla collera, rotolandosi per terra, gettandosi su di lui, graffiandolo e mordendolo. Questo fu sufficiente a segnare la sorte del prete.\nSatana stesso \"testimoni\u00f2\" al processo per bocca di una suora, Giovanna, che raccont\u00f2 di aver fatto un patto con Urbain Grandier che avrebbe ottenuto fama e il potere di schiavizzare sessualmente le donne in cambio della sua anima. La prova di questo patto divenne evidente quando vennero ritrovati diversi documenti nei quali comparivano le \"firme\" di demoni come Asmodeo e L\u00e9viathan oltre a quelle del prete.\nGrandier venne torturato e condannato al rogo, dove mor\u00ec il 18 agosto 1634, senza mai confessare colpe non commesse. \nNonostante la morte di Grandier, la possessione di cui Des Anges si diceva vittima non accenn\u00f2 a placarsi; Surin, un gesuita, ritenne che la possessione fosse nata dentro di lei, per proprie colpe, e non fosse quindi causata dall'esterno. Surin la guid\u00f2 in un percorso che condurr\u00e0 la religiosa alla liberazione dalla possessione. La superiora Jeanne Des Anges una volta \"liberata\" dal demonio scrisse un memoriale degli avvenimenti, \"Il libro delle mie possessioni\".\nInfluenza culturale.\nNarrativa\nFumetti\nCinema\nTeatro\nMusica"}
{"id": "2167338", "revid": "767487", "url": "https://it.wikipedia.org/wiki?curid=2167338", "title": "Il favorito della grande regina", "text": "Il favorito della grande regina (\"The Virgin Queen\") \u00e8 un film del 1955, diretto da Henry Koster; la storia \u00e8 tratta dal racconto \"Sir Walter Raleigh\" di Harry Brown.\nTrama.\nNarra dell'incontro fra Walter Raleigh e la regina Elisabetta I. Diventato prima capitano della Guardia del Corpo e alla fine ammiraglio, si innamora di lady Beth Throgmorton e la sposa. Il figlio che aspetta da lei sar\u00e0 la sua rovina, scatenando le ira della regina che lo condanner\u00e0 a morte, anche se alla fine ripenser\u00e0 alla punizione da infliggergli.\nProduzione.\nIl film fu prodotto dalla Twentieth Century-Fox.\nDistribuzione.\nDistribuito dalla Twentieth Century-Fox Film Corporation, negli USA il film usc\u00ec in sala il 22 luglio 1955. Nella Germania Federale, fu distribuito l'8 novembre 1955, mentre in Svezia e in Francia usc\u00ec rispettivamente il 5 e il 9 dicembre. Nel 1956, fu presentato anche in Austria (gennaio), Belgio (2 marzo), Portogallo (25 giugno) e Finlandia (2 novembre). Nel 1960, venne distribuito anche in Danimarca (23 maggio) e in Spagna (1\u00ba novembre)."}
{"id": "2167341", "revid": "1543377", "url": "https://it.wikipedia.org/wiki?curid=2167341", "title": "Maxwell Anderson", "text": "Autore, poeta, giornalista e paroliere, membro fondatore della \"Playwrights' Company\". Fu vincitore del Premio Pulitzer. James Maxwell Anderson \u00e8 stato per due decenni uno dei drammaturghi pi\u00f9 importanti del teatro americano dell'inizio del XX secolo, probabilmente il periodo di maggiore splendore del dramma americano. Alla sua morte, nel 1959, ha lasciato una produzione enorme, composta da 30 opere teatrali pubblicate, una raccolta di poesie, due raccolte di saggi o trattati e venti opere teatrali incompiute o inedite. Pu\u00f2 essere considerato uno dei drammaturghi americani per antonomasia, sia per educazione sia per filosofia. Nonostante abbia trascorso gran parte della sua carriera di scrittore creativo a New York, si \u00e8 dedicato all'America centrale con il cuore e l'anima. La sua carriera \u00e8 stata fiorente dal 1923 al 1958, avendo numerosi successi a New York ed essendo paragonato a Eugene O'Neill.\nBiografia.\nGiovinezza.\nAnderson nacque ad Atlantic, Pennsylvania, secondogenito degli otto figli di William Lincoln \"Link\" Anderson, un religioso battista, e di Charlotte Perrimela Stephenson, entrambi di origine scozzese e irlandese. Inizialmente la sua famiglia visse nella fattoria di Atlantic della sua nonna materna, poi si trasfer\u00ec ad Andover, Ohio, dove suo padre divenne vigile del fuoco per la ferrovia locale mentre studiava per diventare ministro ecclesiastico. Si spostarono parecchio per assecondare gli impegni ministeriali del padre, mentre Maxwell era spesso malato, perdendo cos\u00ec buona parte dei suoi studi scolastici. Impieg\u00f2 il tempo in cui era malato leggendo libri con voracit\u00e0, ed il fatto che sia i suoi genitori sia sua zia Emma fossero degli scrittori di racconti fece crescere ulteriormente l'amore di Anderson per la letteratura.\nAll'et\u00e0 di undici anni, durante una visita a sua nonna presso la casa di campagna di Atlantic, Anderson conobbe il primo amore della sua vita, Hallie Loomis, una ragazzina poco pi\u00f9 grande proveniente da una famiglia pi\u00f9 abbiente. La sua storia autobiografica, \"Morning, Winter and Night\", narra di stupri, incesti e sadomasochismo nella casa di campagna. Lo pubblic\u00f2 sotto lo pseudonimo di John Nairne Michealson, per evitare di offendere la sua famiglia. Gli Anderson si trasferirono molte volte: nell'Ohio ad Andover e a Richmond Center, mentre in Pennsylvania a Townville, ad Edinboro, a McKeesport, a New Brighton e a Harrisburg. Infine, nel 1907, si stabilirono a Jamestown (Dakota del Nord), dove Anderson studi\u00f2 presso la Jamestown High School, diplomandosi nel 1908.\nGiornalismo.\nNel 1908 entr\u00f2 alla University of North Dakota, dove ricevette un diploma artistico in Letteratura Inglese l'11 giugno 1911. Nel periodo degli studi fu presentato al \"Dacotah Annual\" e divenne un membro attivo della societ\u00e0 letteraria \"Ad Altiora\" e allo stesso tempo nominato vice presidente della \"Sock and Buskin Dramatic Society\". Per mantenersi lavor\u00f2 come cameriere e copista notturno per il quotidiano \"Grand Forks Herald\". Dopo la laurea, insegn\u00f2 brevemente e fu nominato preside della scuola superiore di Minnewauken, sempre nel Nord Dakota, dove insegn\u00f2 anche inglese. Fu licenziato nel 1913 per aver espresso commenti pacifisti ai suoi studenti.\nNell'autunno del 1913 si iscrisse alla Stanford University vicino a Palo Alto, in California, ottenendo una Laurea magistrale in Letteratura Inglese nel 1914. Rimase all'universit\u00e0 per tre anni, come insegnante di inglese e nel 1917 pass\u00f2 al Dipartimento di Inglese del Whittier College di Whittier), una istituzione scolastica gestita da quaccheri situata nella Contea di Los Angeles. Fu licenziato ancora una volta, alla fine del suo primo anno, a causa delle sue opinioni pacifiste e per le dichiarazioni pubbliche che fece per conto e in difesa di un suo studente incarcerato, Arthur Camp, che cercava lo status di obiettore di coscienza. Anni dopo, in due suoi lavori (Valley Forge del 1934 e Knickerbocker Holiday del 1938), Anderson si prese la sua vendetta, descrivendo in maniera satirica la setta dei Mormoni, che dovrebbe essere ispirata da principi pacifisti.\nLe opinioni politiche continuarono a metterlo nei guai anche quando, lasciato l'insegnamento, entr\u00f2 a far parte delle redazioni giornalistiche. A Palo Alto, dove scriveva per il \"San Francisco Evening Bulletin\" fu licenziato per aver messo in dubbio in un editoriale la capacit\u00e0 della Germania di pagare le spese di guerra. Nel 1918 l'economista Alvin Saunders Johnson (1874 - 1971) gli offr\u00ec di trasferirsi a New York per scrivere di politica sul \"The New Republic\", ma anche qui fu licenziato, dopo aver vinto una disputa contro il capo-redattore Herbert David Croly. Tra i giornali per cui scrisse negli anni successivi alla Prima guerra mondiale ci sono il \"The Grand Forks Herald\", \"The San Francisco Chronicle\", \"The San Francisco Bulletin\", \"The New Republic of New York\", \"The New York Globe\" ed il \"New York World\". Nel 1924 fu membro fondatore di \"Measure\", una rivista dedicata alla poesia in versi.\nOpere teatrali.\nAnderson aveva gi\u00e0 iniziato a scrivere commedie teatrali negli anni della scuola e questi lavori giovanili prefigurano gi\u00e0 le commedie storiche che scriver\u00e0 in seguito, con ambientazioni elisabettiane e dialoghi e canzoni in versi. Il suo grande amore per la musica, risultato di influenze familiari, \u00e8 evidente in opere come \"Truckline Caf\u00e9\", per il quale ha composto una delle canzoni ed \u00e8 ulteriormente dimostrato dalla stesura dei libretti per \"Knickerbocker Holiday\", \"Lost in the Stars\" e testi per le musiche di Kurt Weill.\nScrisse la sua prima opera teatrale, \"White Desert\" del 1923, in versi, perch\u00e9 era stanco di commedie in prosa \"che non si sollevavano da terra\". La commedia, come anche la successiva \"Holy Terror\", scritta con George Abbott, fu un fallimento e Anderson abbandon\u00f2 temporaneamente il suo sogno di portare la tragedia poetica sul palcoscenico americano. \"White Desert\" ebbe solo dodici spettacoli ma attir\u00f2 l'attenzione di Laurence Stallings, critico e recensore del \"New York World\". Dalla collaborazione fra i due nacque nel 1924 \"What Price Glory?\", che ebbe grande successo, di pubblico e di critica. Con le sue oltre 430 rappresentazioni permise ad Anderson di ritirarsi definitivamente dall'attivit\u00e0 giornalistica e di dedicare tutte le sue energie alla scrittura per il teatro. In molti degli spettacoli teatrali scritti in seguito prese spunto da temi storici e sociali e scrisse anche una raccolta di poesie intitolata \"You Who Have Dreams\". Le successive due commedie, entrambe del 1925, furono indicative su come sarebbe stata la sua futura carriera: \"First Flight\" (su Andrew Jackson) e \"The Buccaneer\" (sul pirata Henry Morgan). Segu\u00ec un'altra commedia di successo, \"Saturday's Children\" (1927), un dramma sui problemi coniugali di una giovane coppia.\nAnche se era tornato alle tragedie che amava, non aveva ancora abbastanza fiducia in s\u00e9 stesso per tentare un'altra rappresentazione in versi. Con questa consapevolezza scrisse \"Gods of the Lightning\", dramma in tre atti basato sul caso Sacco e Vanzetti, conclusosi l'anno precedente. Poi ebbe una sorta di rivelazione: la tragedia in versi non avrebbe mai avuto successo se fosse stata ambientata nei tempi e nei luoghi della rappresentazione! Si rese conto che non c\u2019era una tragedia di Eschilo, Sofocle, Euripide, Shakespeare, Corneille o Racine che non avesse ricevuto un vantaggio dalla sua lontana ambientazione. Con questo concetto ben presente compose due drammi in versi di grande successo: \"Elizabeth the Queen\" (1930) e \"Mary of Scotland\". Ma il suo traguardo doveva ancora arrivare.\n\"Elizabeth the Queen\" era stata scritta per Alfred Lunt e Lynn Fontanne e quando la messa in scena a Philadelphia si rivel\u00f2 un disastro questi chiesero ad Anderson di fare delle correzioni. Ma non arriv\u00f2 niente. Anche quando la commedia pass\u00f2 a Baltimora la sceneggiatura non era stata sistemata. Alla fine Anderson si present\u00f2, il giorno dopo di alcune piogge torrenziali. I cambiamenti erano geniali, anche se si erano fatti aspettare. Anderson si scus\u00f2 e fece una confessione alquanto curiosa: non poteva scrivere se non pioveva. E non stava scherzando. Nella sua tenuta nella contea di Rockland, New York, fece installare un sistema antincendio sul tetto dello studio in modo da poter sentire il suono della pioggia che cadeva anche sotto il cielo pi\u00f9 limpido. Anderson aveva anche un lato populista, anche se era sempre preoccupato per le lotte morali interne.\nNel 1935 Anderson infranse la sua regola appena scoperta, componendo \"Winterset\". La tragedia, scritta in forma poetica, affrontava nuovamente la storia vera di Sacco e Vanzetti, gi\u00e0 protagonista di \"Gods of the Lightning\" e ambientata nell'America contemporanea, dato chi i due anarchici italiani erano stati giustiziati appena otto anni prima. A differenza del suo precedente tentativo, \"Winterset\" \u00e8 probabilmente la tragedia in versi di maggior successo di Anderson. Con questa opera vinse nel 1935 il primissimo \"New York Drama Critics Circle Award\", che vinse nuovamente l\u2019anno dopo per \"High Tor\". \"Winterset\" e \"Key Largo\", del 1939 e che parla di un uomo in lotta per la redenzione dopo un atto di codardia, sono stati entrambi trasformati in film molto apprezzati: Sotto i ponti di New York, del 1936 e L'isola di corallo, del 1948. Per alcuni critici \"Winterset\" fu considerato eccessivamente poetico.\nAlla fine degli anni trenta Anderson collabor\u00f2 con il compositore Kurt Weill scrivendogli i libretti per due musical: \"Knickerbocker Holiday\" (1938), ambientato nei primi giorni di New York City e caratterizzato dalla popolare canzone \"September Song\" e \"Lost in the Stars\" (1940), un adattamento del romanzo anti-apartheid \"Cry, the Beloved Country\" di Alan Paton. Segu\u00ec un lungo periodo di aridit\u00e0 artistica, che termin\u00f2 nel 1954 quando Anderson ebbe un grande successo con l\u2019adattamento di \u201cThe Bad Seed\u201d, un romanzo di William Marsh su una bambina malvagia, ma che fu il suo ultimo successo.\nPubblicazioni e riconoscimenti.\nNel 1939 pubblic\u00f2 \"The Essence of Tragedy\", la prima opera teorico sistematica della tragedia scritta di un drammaturgo americano. Fu scritta originariamente per essere letta ad una riunione della Modern Language Association a New York nel gennaio 1938, e fu inclusa nel suo libro \"Off Broadway: Essays about the Theater\", una raccolta di saggi sul teatro. Nel 1972 fu pubblicata \"Notes on a Dream\", una sua collezione di poesie.\nNel 1946 la Columbia University gli confer\u00ec un dottorato onorario in lettere. Nel 1954 fu insignito della medaglia d'oro al dramma dal National Institute of Arts and Letters. Nel 1958, in occasione del 75' anniversario della fondazione dell'Universit\u00e0 del North Dakota, gli fu conferito un dottorato in Lettere. Troppo malato per partecipare alla cerimonia, la laurea fu concessa in contumacia.\nVita privata.\nAnderson spos\u00f2 il 1' agosto 1911 Margaret Haskett, sua compagna di studi. Il matrimonio ebbe luogo nella fattoria della famiglia Haskett nel Nord Dakota. La coppia ebbe tre figli Quentin, Alan e Terence. Margaret mor\u00ec di cancro il 26 febbraio 1931 e nell'ottobre del 1933 Anderson inizi\u00f2 una convivenza con Gertrude \"Mab\" Higger. Da questa relazione, il 2 agosto 1934, nacque la figlia Hesper. Gertrude Higger si suicid\u00f2 il 21 marzo, 1953. Sua figlia Hesper Higger, fra l'altro sceneggiatrice del film \"Figli di un dio minore\", scrisse un libro \"South Mountain Road: A Daughter's Journey of Discovery\" sulla sua scoperta, avvenuta solo dopo la morte della madre, del fatto che i suoi genitori non si erano mai sposati. Anderson si spos\u00f2 di nuovo con Gilda Hazard il 6 giugno 1954. Mor\u00ec a Stamford, nel Connecticut, il 28 febbraio 1959, due giorni dopo aver subito un ictus. Dopo essere stato cremato fu sepolto nel cimitero della famiglia Anderson a Meadville, nella contea di Crawford in Pennsylvania.\nIl figlio maggiore, Quentin Anderson (1914\u20132003) che era nato a Minnewauken, North Dakota, \u00e8 stato un critico letterario, storico della cultura e professore alla Columbia University dal 1939 al 1981. Aveva studiato alla Columbia University (Bachelor of Arts nel 1937 e Dottorato nel 1953) e ad Harvard (M.A., 1945). Fu un esperto della letteratura americana del XIX secolo e scrisse libri come \"L'americano Henry James\" (1957), \"The Imperial Self\" (1971) e \"Making Americans\" (1992)."}
{"id": "2167342", "revid": "697352", "url": "https://it.wikipedia.org/wiki?curid=2167342", "title": "Malattia da catene pesanti IgG", "text": ""}
{"id": "2167343", "revid": "204012", "url": "https://it.wikipedia.org/wiki?curid=2167343", "title": "Linfoadenopatie", "text": ""}
{"id": "2167346", "revid": "1543377", "url": "https://it.wikipedia.org/wiki?curid=2167346", "title": "Sindrome da iperviscosit\u00e0", "text": " \nLa sindrome da iperviscosit\u00e0 \u00e8 un quadro clinico caratterizzato dal rallentamento del flusso sanguigno attraverso i vasi. \u00c8 una condizione patologica che si verifica in concomitanza di policitemia vera, gammopatie monoclonali, mieloma multiplo, macroglobulinemia di Waldenstr\u00f6m e varie forme leucemiche, tra cui il linfoma linfoplasmocitico. \nFisiopatologia.\nIl sangue, come tutti i fluidi, \u00e8 dotato di una sua peculiare resistenza allo scorrimento che viene definita viscosit\u00e0. La viscosit\u00e0 \u00e8 regolata da una serie di leggi fisiche, la pi\u00f9 importante delle quali \u00e8 la legge di Poiseuille.\nNel sangue, la resistenza allo scorrimento \u00e8 determinata da due fattori: \nLo studio della viscosit\u00e0 del sangue e delle leggi che lo regolano \u00e8 detto emoreologia.\nSintomatologia.\nL'aumento della viscosit\u00e0 plasmatica (ci si riferisce comunemente al plasma quando si parla di \"iperviscosit\u00e0\") comporta la comparsa di sintomi neurologici dovuti al rallentato scorrimento nel sangue attraverso i vasi del microcircolo: possono comparire parestesie, cefalea; la localizzazione di fenomeni vaso-occlusivi in sede cerebrale pu\u00f2 causare sonnolenza, atassia, disturbi della vigilanza, fino ad arrivare al coma.\nDiagnosi.\nLa viscosit\u00e0 del sangue pu\u00f2 essere misurata e l'unit\u00e0 di misura della viscosit\u00e0 \u00e8 il poise, cos\u00ec chiamato da Jean Louis Marie Poiseuille, studioso della meccanica dei fluidi. La viscosit\u00e0 normale \u00e8 fra 1,4 e 1,8 centipoise. I sintomi dell'iperviscosit\u00e0 compaiono per\u00f2 a valori di 5 e pi\u00f9 centipoise. \nLa misura della viscosit\u00e0 plasmatica non viene eseguita di routine e il referto richiede alcuni giorni di attesa. La diagnosi viene di solito formulata in maniera pi\u00f9 immediata attraverso un dosaggio delle proteine plasmatiche e la rilevazione della presenza, all'elettroforesi proteica, di un picco monoclonale.\nTerapia.\nLa plasmaferesi \u00e8 in grado di rimuovere dal sangue la \"componente M\" (componente monoclonale) e, di conseguenza, di diminuirne la viscosit\u00e0. \u00c8 tuttavia necessario trattare anche la malattia di fondo, di solito un mieloma multiplo o una macroglobulinemia di Waldenstr\u00f6m."}
{"id": "2167349", "revid": "121711677", "url": "https://it.wikipedia.org/wiki?curid=2167349", "title": "John Michell", "text": "Biografia.\nEducato al Queens' College di Cambridge, fu in seguito membro della Royal Society; nel 1762 divenne professore di geologia e nel 1767 rettore della chiesa parrocchiale di Thornhill, West Yorkshire, dove mor\u00ec nel 1793.\nMichell fu il padre della magnetometria e, grazie al suo studio del terremoto di Lisbona, uno dei pionieri della sismologia. Gi\u00e0 prima del 1783 concep\u00ec un esperimento simile a quello oggi noto come esperimento di Cavendish; fu il primo a misurare la forza di gravit\u00e0 fra due corpi in laboratorio e formul\u00f2 la prima valutazione accurata della massa della Terra e della costante gravitazionale. \nMichell \u00e8 stato il primo, in un saggio del 1783, ad aver concepito come un oggetto con una massa sufficientemente elevata possa essere in grado di trattenere la sua stessa luce (il concetto di velocit\u00e0 di fuga era ben noto all'epoca); egli ipotizz\u00f2 che un oggetto di questo genere (quello che, successivamente, sarebbe stato chiamato buco nero) non sarebbe direttamente visibile, ma potrebbe essere identificato tramite il moto di un oggetto compagno se parte di un sistema binario."}
{"id": "2167352", "revid": "119719609", "url": "https://it.wikipedia.org/wiki?curid=2167352", "title": "Josie Packard", "text": "Jocelyn \"Josie\" Packard, \u00e8 un personaggio immaginario della serie televisiva statunitense \"I segreti di Twin Peaks\", creata da Mark Frost e David Lynch.\n\u00c8 interpretata da Joan Chen, con la voce italiana di Rossella Izzo.\nJosie \u00e8 la giovane vedova di Andrew Packard nonch\u00e9 erede della Segheria Packard. Tra i pochi personaggi a non essere nativi di Twin Peaks, essa \u00e8 di etnia cinese ed \u00e8 proveniente da Hong Kong.\nProfilo.\nInizialmente David Lynch concep\u00ec la figura della straniera arrivata in un piccolo paesino pensando a un'affascinante donna italiana di nome Giovanna con l'intenzione di farla interpretare da Isabella Rossellini. In seguito alla scelta di far entrare Joan Chen nel cast il personaggio venne cambiato in quello attuale.\nJosie \u00e8 uno dei primi personaggi ad apparire all'inizio della storia, seduta a uno specchio mentre si controlla il trucco. Quando Pete Martell avvisa la moglie Catherine che sta uscendo per andare a pesca, Josie si volta silenziosamente.Curiosamente, l'ultima notte della sua vita, Josie appare come la si era vista nella sua succitata prima scena: triste e truccata davanti allo specchio.\nIl personaggio \u00e8 uno dei pi\u00f9 rappresentativi della dualit\u00e0 morale che permea la serie: se nella prima stagione ricopre il ruolo della giovane ragazza innocente, vittima delle macchinazioni della cognata Catherine e del suo amante Ben Horne, nella seconda la si scopre invece affiliata all'organizzazione criminale di Thomas Eckhardt, complice nell'attentato a Andrew Packard e attentatrice alla vita di Cooper.\nIl suo ruolo nella trama \u00e8 efficacemente descritto da una delle introduzioni della Signora Ceppo:\nBiografia.\nAntefatti.\nJosie nacque a Hong Kong, Cina, il 2 settembre 1962, e vi crebbe in condizioni di assoluta povert\u00e0, tanto che nella prima giovinezza fu costretta a prostituirsi per non morire di fame. A sedici anni conobbe il potente ed instabile uomo d'affari malavitoso Thomas Eckhardt, che ne divenne attratto in modo tanto ossessivo da considerarla \"sua\", motivo per cui la sottrasse alla strada e la prese sotto la sua ala facendone la sua amante.\nQualche anno dopo conobbe Andrew Packard, socio in affari di Eckhardt, che, innamoratosi di lei, le propose di sposarlo e seguirlo nella sua citt\u00e0 natale lasciandosi alle spalle lo psicotico protettore. La donna accett\u00f2 e si trasfer\u00ec dunque con l'uomo fino a Twin Peaks, Washington, qui per\u00f2 venne nuovamente rintracciata dagli uomini di Eckhardt, che gli imposero di uccidere il marito, ereditare la sua impresa e, a tempo debito, cederla ad Eckhardt per interesse. Josie, terrorizzata dalle eventuali conseguenze di un suo rifiuto, accett\u00f2. A sua insaputa per\u00f2, Andrew e sua sorella Catherine ne vennero al corrente e decisero di simulare la morte del primo per tendere una trappola ai cospiratori a tempo debito.\nJosie eredit\u00f2 dunque la Segheria Packard dopo l'apparente morte di Andrew in un incidente in mare. Negli anni, la ragazza strinse un intimo rapporto d'amicizia con il cognato Pete Martell, uno dei pochi personaggi in grado di percepirne la dolcezza e la debolezza, ed incominci\u00f2 una relazione segreta con lo sceriffo Harry S. Truman, alla quale per\u00f2 non credette mai appieno.\nContemporaneamente, nonostante il suo inglese fosse pi\u00f9 che buono, Josie prese lezioni da Laura Palmer, di cui divenne anche una dei molti partner sessuali.\nNe \"I segreti di Twin Peaks\".\nAll'inizio della serie, Catherine e Ben Horne cospirano per ottenere la propriet\u00e0 della Segheria Packard e privare Josie di qualsiasi possedimento; verso la fine della stagione tuttavia, \u00e8 la stessa Josie a ribaltare la situazione stringendo un accordo segreto con Horne al fine di dar fuoco alla segheria, intascare l'assicurazione e uccidere Catherine. Parallelamente a ci\u00f2 l'agente dell'FBI Dale Cooper, incaricato di investigare sull'omicidio di Laura Palmer, diventa grande amico dello sceriffo Truman, e scopre la relazione tra lei e l'uomo, preoccupata che risalga ai suoi legami con Eckhardt, Josie decide dunque di ucciderlo sparandogli un colpo di pistola in pieno petto e fuggire poi dalla citt\u00e0.\nIl piano della donna non va a buon fine, poich\u00e9 Cooper riesce a sopravvivere grazie al giubbotto antiproiettile; fortunatamente per lei tuttavia, non riesce a vedere in viso il proprio attentatore. Dopo essersi rifugiata a Seattle con l'intento di non tornare mai pi\u00f9 a Twin Peaks, Josie, mossa dalla nostalgia, torna sui suoi passi e riabbraccia Harry.\nNel frattempo, Andrew ritorna in citt\u00e0 rivelando l'inganno della sua finta morte e di sapere del suo complotto; analogamente a ci\u00f2, anche Catherine, sopravvissuta all'incendio della segheria, le rivela di saperla colpevole. Conscia che Eckhardt sta venendo a cercarla, Josie supplica il loro perdono e la loro protezione, ma essi la umiliano e la costringono a divenire la loro serva.\nAl momento dell'arrivo in citt\u00e0 di Eckhardt tuttavia, i due fratelli Packard gli consegnano Josie forzandola a recarsi in una stanza del \"Great Northern Hotel\" per un incontro sessuale con lui.\nConvinta che Eckhardt sia un uomo pericoloso, e temendo per la propria vita, Josie prende con s\u00e9 una pistola automatica, offertale da Catherine, prima di andare all'appuntamento. Cooper, che nel frattempo scopre la colpevolezza di Josie nel suo attentato, si dirige all'Hotel per arrestarla, seguito da Truman.\nNel momento in cui i due varcano la soglia della stanza in cui si trova la donna, Josie ha gi\u00e0 assassinato Eckhardt e, dopo aver confessato i suoi crimini muore per motivi ignoti accasciandosi sul cadavere del suo aguzzino, davanti agli occhi sconvolti dei due agenti.\nPost-Mortem.\nNell'esatto momento della dipartita di Josie, Cooper ha una visione del Nano, che balla sul letto in cui \u00e8 avvenuto il decesso, e di BOB, che vi si affaccia sinistramente.\nL'autopsia sul suo cadavere rivela poi che il corpo della donna aveva subito un forte calo di peso, arrivando a soli 29 Kg.\nAlla fine dell'episodio \"La donna condannata\", il viso di Josie si vede emergere urlando dal pomello della maniglia del cassetto di un comodino nella stanza in cui \u00e8 deceduta, lo stesso Pete, nell'episodio \"Il sentiero per la Loggia Nera\", fissando le pareti del Great Northern afferma: \u00abJosie, io vedo il tuo viso!\u00bb (\"Josie, I see your face!\").\nPresumibilmente ella \u00e8 morta per la forte paura provata in quel momento; sentimento che ha aperto brevemente un varco per la Loggia Nera, da cui l'apparizione del Nano e di BOB. La sua anima \u00e8 rimasta intrappolata tra le pareti di legno dell'albergo.\nA causa della prematura cancellazione della serie non \u00e8 tuttavia chiara l'esatta fine di Josie."}
{"id": "2167355", "revid": "120751853", "url": "https://it.wikipedia.org/wiki?curid=2167355", "title": "Frank Silva", "text": "Biografia.\nDopo aver terminato gli studi alla San Francisco State University, inizi\u00f2 la sua carriera di attore, lavorando nella serie televisiva \"I segreti di Twin Peaks\". Prima come scenografo e, per volere del regista David Lynch, come attore, interpretando killer BOB nella serie tv e nel film prequel di questa serie, intitolato \"Fuoco cammina con me\", ambientato cronologicamente durante l'ultima settimana di vita di Laura Palmer. A met\u00e0 anni ottanta ebbe problemi legati all'uso di eroina, ma poi ne venne fuori. Nel 1993 comparve nel video musicale \"Only\" degli Anthrax, metal band statunitense. \nMor\u00ec di AIDS all'et\u00e0 di 44 anni nel 1995."}
{"id": "2167357", "revid": "118076084", "url": "https://it.wikipedia.org/wiki?curid=2167357", "title": "Carlo Ostrogovich", "text": " \nAutodidatta, \u00e8 considerato uno dei pi\u00f9 importanti pittori fiumani del XX secolo."}
{"id": "2167360", "revid": "15128", "url": "https://it.wikipedia.org/wiki?curid=2167360", "title": "Ostrogovich", "text": ""}
{"id": "2167366", "revid": "256896", "url": "https://it.wikipedia.org/wiki?curid=2167366", "title": "Ispettorato Speciale di Pubblica Sicurezza", "text": ""}
{"id": "2167367", "revid": "287204", "url": "https://it.wikipedia.org/wiki?curid=2167367", "title": "Maffeo Olivieri", "text": "Biografia.\nScultore e intagliatore bresciano, autore di sculture e opere in legno, marmo e bronzo, attivo in Lombardia, a Venezia e in Trentino, spesso in coppia con il fratello minore Andrea.\nNel corso del XX secolo, la sua figura \u00e8 stata oggetto del forse pi\u00f9 grande equivoco nella storiografia della scultura rinascimentale bresciana, dopo che Antonio Morassi, in due studi degli anni 1930, lo trasform\u00f2 da bronzista e intagliatore a principale scultore di pietra della Brescia di inizio XVI secolo. La ricostruzione, basata su un presupposto errato, ossia la datazione del mausoleo Martinengo, e condotta per via puramente deduttiva senza l'ausilio di fonti documentarie, ha generato una confusione notevole nell'attribuzione e nell'inquadramento culturale di moltissime opere d'arte. Solo a partire dal 1977, con le scoperte archivistiche di Camillo Boselli, la personalit\u00e0 di Maffeo Olivieri \u00e8 stata ridimensionata e ricondotta alla giusta sfera artistica in favore della riconsiderazione organica di Gasparo Cairano e del suo operato. Si veda la voce sull'itinerario critico di Gasparo Cairano per ulteriori approfondimenti.\nOpere.\nA Maffeo Olivieri sono attribuiti il \"Crocifisso di Botticino\", oggi al Museo diocesano di Brescia, il Crocifisso di Erbusco, quello di Lograto e quello di Ghedi. Quello di Sarezzo risulta eseguito da Maffeo in base ad un contratto siglato il 9 giugno del 1538 per la costruzione di \"uno Crocifixo grande de braza tre e mezzo [\u2026] bello ben fatto e ben lavorato\". Sempre in provincia di Brescia, sono di sua mano le statue lignee di \"Santa Caterina d'Alessandria\" e di \"San Bernardo\" presso la Parrocchiale di Coccaglio e il \"San Sebastiano\" presso la chiesa di San Martino a Gargnano (1530-35).\nIn provincia di Cremona, nella chiesa di santa Maria del Boschetto a Soresina, gli sono assegnate le statue lignee, datate 1517, di \"San Siro\", \"San Giobbe\", \"San Rocco\", \"San Pietro martire\" e una sculture di \"Sant'Antonio Abate\" che si trova nella sagrestia.\nIn ambito trentino, la sua prima opera potrebbe essere stata l'altare di Tione (1515), con le statue della \"Madonna col Bambino\", \"San Sebastiano\" e \"San Rocco\", in collaborazione con il fratello Andrea, che pare lo abbia assistito in tutte le opere realizzate in questa zona. Durante il decennio 1520-1530 realizza l'altare ligneo per la chiesa di Santa Lucia a Giustino, inizialmente assegnato a Stefano Lamberti. L'assetto attuale non corrisponde a quello originale ed \u00e8 probabile che il gruppo di statue, circa dodici tra sculture e rilievi, provenisse da due diversi altari. Le statue di \"Santa Lucia\" e \"Sant'Agata\", parte del complesso originario, sono attualmente conservate presso il museo diocesano tridentino.\nDalla parrocchia di Nago-Torbole provengono le statue lignee di due \"Diaconi\", anch'esse conservate al Museo diocesano di Trento, dopo essere state recuperate dai depositi e restaurate, mentre si conserva nel Museo della Rocca di Riva del Garda MAG-Museo Alto Garda una \"Piet\u00e0\" gi\u00e0 nella chiesa di Santa Maria Assunta. La sua opera di maggior impatto nell'intaglio in legno \u00e8 considerato la monumentale pala dell'Assunta scolpita e dipinta per la chiesa di Santa Maria a Condino, iniziata nel 1538 e ultimata dal fratello nel 1546.\nMatteo Olivieri \u00e8 stato anche fonditore in bronzo di grande abilit\u00e0 e di fine gusto classicista. La sua maggiore opera in questo campo sono i due candelabri, datati e firmati, posti ai lati dell'altare della Cappella della Madonna o dei Mascoli nella basilica di San Marco a Venezia, donati dal Cardinale bresciano Altobello Averoldi per il Natale del 1527. Esegue anche varie statuette in bronzo nello stile di Andrea Briosco, tra le quali vi sono un \"Busto di donna\" e una \"Venere con cupido\", ora al museo del Louvre, un \"Meleagro\" del museo di Piazza Venezia a Roma. Corposa \u00e8 anche la produzione di medaglie, tra le quali una per il gi\u00e0 citato Altobello Averoldi (1520 circa), altre per alcuni patrizi veneti e altre ancora di soggetto allegorico, provenienti dalla collezione Kress e conservate presso la National Gallery of Art di Washington.\nNel suo stile si riscontrano influenze da Francesco Giolfino, intagliatore veronese attivo a Brescia nella prima met\u00e0 del Cinquecento."}
{"id": "2167373", "revid": "306856", "url": "https://it.wikipedia.org/wiki?curid=2167373", "title": "Christian H\u00fclsen", "text": ""}
{"id": "2167374", "revid": "287204", "url": "https://it.wikipedia.org/wiki?curid=2167374", "title": "Christian Hulsen", "text": ""}
{"id": "2167375", "revid": "123479268", "url": "https://it.wikipedia.org/wiki?curid=2167375", "title": "Josef Kajet\u00e1n Tyl", "text": "Biografia.\nInfluenzato gi\u00e0 ai tempi del liceo dall'opera del drammaturgo V\u00e1clav Kliment Klicpera il primo anno di universit\u00e0 fond\u00f2 una compagnia itinerante. \nDal 1846 al 1851 fu drammaturgo dello \"Stavovsk\u00e9 divadlo\", poi, formata una propria compagnia, gir\u00f2 i teatri della provincia, esibendosi anche come attore, con scarsa fortuna.\nParte della sua opera teatrale \u00e8 ispirata dall'ambizione di creare un repertorio nazionale, fondato sul ricco patrimonio storico boemo, ispirato da V\u00e1clav H\u00e1jek z Libo\u010dan, cantato con precisi riferimenti alla situazione politica a lui contemporanea; in altre saporite commedie e farse, si afferma invece il suo gusto per l'abbozzo di realistici quadretti, in cui il popolo boemo \u00e8 ritratto con cordiale simpatia.\nLa sua fama \u00e8 legata soprattutto alle incantevoli fiabe drammatiche, divenute in seguito uno dei pi\u00f9 popolari generi del teatro cecoslovacco.\nOpere.\nTyl \u00e8 stato autore di numerosi romanzi e novelle, ma \u00e8 rinomato soprattutto per i suoi circa 20 drammi e lavori teatrali che possono essere suddivisi in vari gruppi:"}
{"id": "2167377", "revid": "1225", "url": "https://it.wikipedia.org/wiki?curid=2167377", "title": "Minotauro - Una ballata", "text": ""}
{"id": "2167378", "revid": "1225", "url": "https://it.wikipedia.org/wiki?curid=2167378", "title": "La casa di Asterione", "text": ""}
{"id": "2167386", "revid": "71433", "url": "https://it.wikipedia.org/wiki?curid=2167386", "title": "Il Principe della Giovent\u00f9", "text": ""}
{"id": "2167389", "revid": "767487", "url": "https://it.wikipedia.org/wiki?curid=2167389", "title": "Estirpatore", "text": "L'estirpatore (detto anche \"coltivatore\") \u00e8 un attrezzo agricolo dotato di ancore, utilizzato dopo l'aratura per una grossolana preparazione del letto di semina, e un conseguente livellamento del campo, e pi\u00f9 recentemente anche nella minima lavorazione o minimum tillage, pratica agricola che sostituisce l'aratura tradizionale.\nL'estirpatore, dotato di ancore disposte su file parallele, permette il rivoltamento delle zolle e un parziale interramento dei sarmenti presenti in superficie (la percentuale di sarmenti rimasti in superficie dipende oltre che dalla conformazione dell'estirpatore, dalla tipologia del terreno, leggero, di medio impasto o pesante, dalle condizioni climatiche e dalla quantit\u00e0 di residui presenti in superficie) e, se l'attrezzo \u00e8 dotato di rulli posteriori, generalmente a gabbia o a spuntoni, anche un discreto livellamento del terreno. Gli estirpatori presenti sul mercato, le cui potenze assorbite vanno da poche decine di cavalli a oltre trecento cavalli, si differenziano per la tipologia delle ancore, i sistemi di sicurezza delle ancore o molle, il numero di file di ancore e la profondit\u00e0 di lavoro. Invece delle ancore, alcuni modelli sono dotati di denti elastici di forma curva; questo tipo di strumento, detto \"coltivatore leggero\", lavora ad una profondit\u00e0 inferiore, ma favorisce lo sminuzzamento e il rimescolamento del terreno.\nUn attrezzo utilizzato in alternativa all'estirpatore \u00e8 l'erpice a dischi. Per lavorazioni pi\u00f9 profonde, invece dell'estirpatore si usano il dissodatore e lo scarificatore.\nCollegamenti esterni.\n "}
{"id": "2167391", "revid": "339392", "url": "https://it.wikipedia.org/wiki?curid=2167391", "title": "Director of National Intelligence", "text": ""}
{"id": "2167394", "revid": "1632387", "url": "https://it.wikipedia.org/wiki?curid=2167394", "title": "Spandiletame", "text": "Lo spandiletame \u00e8 un macchinario agricolo utilizzato per disperdere il fertilizzante animale su una superficie agricola, normalmente \u00e8 un attrezzo di tipo trainato da una trattrice, \nIl funzionamento avviene grazie alla presa di potenza del trattore, al quale \u00e8 collegata per mezzo di un giunto cardanico, a sua volta mette in moto una serie di dischi o coclee sul posteriore della macchina ed un nastro trasportatore posto sul basamento della zona di carico.\nLo scopo dello spandiletame \u00e8 analogo allo Spandiconcime, ovvero quello di fertilizzare la cultura trattata, la differenza tra le due macchine sta nel fertilizzante e la forma stessa, infatti questa macchina agricola utilizza il letame degli animali allevati, ed \u00e8 praticamente indispensabile in una azienda ad indirizzo zootecnico, inoltre a differenza dello spandiconcime, la forma dello spandiletame ricorda vagamente quella di un rimorchio agricolo.\nStoria.\nIl primo spandiletame automatizzato a trazione animale che si ha traccia, risale al 1875 e deve il merito all'inventore Joseph Kempf, che utilizz\u00f2 per la prima volta la sua invenzione presso la sua azienda agricola nel villaggio di Magog, nella provincia del Qu\u00e9bec in Canada. In seguito al tale evento, egli si i trasfer\u00ec negli Stati Uniti e fond\u00f2 nella contea di Newark Valley a New York la \"J.S. Kemp Manufacturing Co.\"\nDescrizione.\nI primi spandiletame messi in commercio erano studiati per essere utilizzati tramite la forza animale composta da uno o pi\u00f9 animali a seconda della mole dell'attrezzo e dalla caratteristica del campo; Ai giorni nostri, nonostante questa tecnologia sia considerata obsoleta, esistono ancora costruttori che fabbricano attrezzi agricoli per piccoli veicoli o pick-up. \nGli spandiletame, le cui capacit\u00e0 di carico possono raggiungere diversi metri cubi di materiale, si dividono in due tipologie:\nAzionando la presa di forza della trattrice, si mettono in moto gli ingranaggi per lo spandimento nel campo delle deiezioni animali di tipo solido (letame).\nIn entrambi i casi, l'avanzamento del materiale dal contenitore al meccanismo di spandimento avviene per mezzo di un nastro trasportatore, in questo modo tutto il contenuto della vasca si infrange contro i rulli o i dischi rotanti posti al retrotreno.\nIn alcuni spandiletame, soprattutto per quelli pi\u00f9 recenti, \u00e8 presente una paratia posta dietro i rulli comandata mediante pistoni idraulici, utile per evitare la dispersione del materiale fertilizzante durante il viaggio.\nIn questi ultimi anni si sono sviluppati i cosiddetti spandiletame per semidenso, che consentono lo spandimento sia di deiezioni solide che liquide."}
{"id": "2167395", "revid": "287204", "url": "https://it.wikipedia.org/wiki?curid=2167395", "title": "Missile Command", "text": "Missile Command \u00e8 un videogioco arcade pubblicato da Atari nel 1980.\nTrama.\nSei metropoli californiane (Eureka, San Francisco, San Luis Obispo, Santa Barbara, Los Angeles e San Diego) sono minacciate dagli attacchi missilistici di una potenza straniera non specificata.\nModalit\u00e0 di gioco.\nIl giocatore prende il controllo di tre batterie di missili anti-balistici (denominate \"Alpha Base\", \"Delta Base\", \"Omega Base\") al fine di difendere sei citt\u00e0 da continui attacchi missilistici, rappresentati da scie rettilinee che piovono dal cielo.\nIl gioco \u00e8 composto da livelli a schermata fissa, con crescente difficolt\u00e0.\nAttraverso una trackball viene mosso un cursore che indica il punto nel cielo nel quale fare esplodere un missile, lanciato da una delle tre batterie a disposizione del giocatore; l'onda d'urto circolare dell'esplosione distrugger\u00e0 a sua volta le armi nemiche, lanciate di continuo dalla CPU. Anche i missili del giocatore devono percorrere il tragitto lasciando scie, e le onde d'urto impiegano qualche istante per espandersi, perci\u00f2 bisogna tener conto dei tempi e cercare sempre di sparare poco pi\u00f9 avanti rispetto ai missili nemici. Nei livelli avanzati ci sono anche altri nemici da abbattere: lo schermo infatti viene percorso anche da satelliti artificiali e bombardieri, che lanciano altri missili, nonch\u00e9 da bombe guidate, pi\u00f9 difficili da eliminare per via della loro traiettoria a zig zag.\nLe munizioni del giocatore sono limitate: una volta terminate queste ultime le citt\u00e0 sono prive di ogni difesa, e quindi destinate ad essere distrutte (sebbene la CPU possa colpire al massimo tre citt\u00e0 per livello). Anche le tre batterie possono essere colpite e distrutte. Quando tutte e sei le citt\u00e0 vengono rase al suolo, il gioco termina.\nAd ogni livello terminato le munizioni vengono ricaricate, si ha la ricostruzione delle batterie colpite ed \u00e8 possibile guadagnare punti extra a seconda delle citt\u00e0 rimaste intere e delle munizioni non utilizzate. A determinati punteggi (solitamente 10.000 o 12.000 punti) viene elargita una \"citt\u00e0 bonus\".\nCome la maggior parte dei videogiochi dell'epoca, \"Missile Command\" non ha uno scopo o un finale vero e proprio: da notare invece la drammatica schermata di game over, caratterizzata dall'enorme scritta \"The End\" (\"Fine\").\nAltre versioni.\n\"Missile Command\" \u00e8 stato convertito su Atari 2600 da Rob Fulop, che ha per\u00f2 fornito una trama differente. Nel manuale del gioco viene infatti descritto come una sorta di guerra galattica fra i pianeti Zardon e Kritol: gli abitanti di Zardon sono umanoidi pacifici, che devono proteggere le loro citt\u00e0 dagli attacchi dei loro bellicosi nemici. \nAltre conversioni includono l'Atari 5200 e Famiglia Atari 8-bit. Numerose sono le imitazioni e conversioni non ufficiali per altre piattaforme, spesso con titoli diversi. Nel 1990 \u00e8 stato convertito per Game Boy e Atari Lynx; del 1995 \u00e8 \"Missile Command 3D\" per Atari Jaguar, contenente tre versioni del gioco: classica, 3D e \"Virtuale\", utilizzabile tramite un apposito caschetto.\nUn'ulteriore versione \u00e8 stata pubblicata da Hasbro Interactive per Microsoft Windows e Sony PlayStation nel 1999; nel 2007 \u00e8 stato reso disponibile tramite Xbox Live per Xbox 360.\nIl 23 settembre 2008 \"Missile Command\" \u00e8 stato convertito per iPhone e iPod touch."}
{"id": "2167396", "revid": "666668", "url": "https://it.wikipedia.org/wiki?curid=2167396", "title": "Mini-Futbol'nyj Klub Tjumen'", "text": "Il Mini-Futbol'nyj Klub Tjumen' () \u00e8 una squadra russa di calcio a 5, fondata nel 1999 con sede a Tjumen'."}
{"id": "2167398", "revid": "123839784", "url": "https://it.wikipedia.org/wiki?curid=2167398", "title": "San Fruttuoso (Monza)", "text": "San Fruttuoso (in monzese \"San Frutus\") \u00e8 un quartiere di Monza identificato genericamente con la zona della citt\u00e0 posta oltre viale Lombardia. \nConfina a est con i quartieri di San Giuseppe e Triante, a sud con il comune di Cinisello Balsamo, ad ovest con quello di Muggi\u00f2 e a nord con il quartiere Cazzaniga, posto immediatamente oltre il parco della Boscherona. \u00c8 inoltre collegato con San Biagio tramite la ciclopedonale che costeggia il Canale Villoresi. \nAmministrativamente \u00e8 compreso nella Circoscrizione 4 del Comune di Monza, insieme ai quartieri Triante, San Giuseppe e San Carlo.\nStoria.\nA partire dall'epoca romana e fino al 1936, nei documenti che riguardano la zona di San Fruttuoso, questa viene sempre associata all'allevamento, come si capisce leggendo i suoi nomi: Bovario, Bo\u00e8, Bovati, Cavroto, Bovari, Caprotti.\nLa prima citazione di un insediamento in questa zona risale al terzo secolo d.C., quando descrivendo la strada che collega Como a Milano si parla di un \"castra bovarum\" cio\u00e8 di un accampamento per l'approvvigionamento di cibo delle truppe militari romane nei pressi della Mansione ad Negotia, l'attuale Cascina Negozia.\nBonincontro Morigia nel suo \u201cChronicon modoetiense\u201d (XIV sec.) riferisce con ricchezza di particolari della vita di San Gerardo dei Tintori deceduto il 6 giugno 1207 e descrive anche un suo miracolo che ha come protagonista una donna di San Fruttuoso:\nSan Fruttuoso appare nei documenti ufficiali nel censimento degli abitanti di Monza del 1537. Tale rilevazione statistica fu ordinata dalla famiglia De Leyva che governava la citt\u00e0 dal 1529. Nel caso specifico il censimento aveva il fine di applicare la tassa sul focatico.\nLa tassa sul focatico era un'imposta diretta che, dal Medioevo fino a tutto il 1600, gravava su ciascuna famiglia, o fuoco. Solitamente non variava n\u00e9 in ragione del numero dei componenti la famiglia n\u00e9 in ragione del reddito. Poteva essere sostituita con la quantit\u00e0 di sale, che ogni famiglia doveva obbligatoriamente acquistare dalla gabella.\nLa tassa indiretta (gabella) sul sale era decisa e modificata a piacimento dai De Leyva che ne imposero il proprio monopolio commerciale, ordinando il prezzo tassato e l'obbligo di acquisto per tutti i sudditi.\nNel censimento del 1537 nella Cassina Cavroto et Bo\u00e8 sono rilevati 32 fuochi, mentre nella Cassina Torneamento di via della Taccona, se ne contano solo 4.\nQuattro anni dopo, il censimento del 1541 rileva un incremento della popolazione e i fuochi delle cascine Bovati e Caprotti si contano in numero di 50, con una popolazione di 169 adulti e 53 bambini al di sotto dei 7 anni, per una media di 4,4 persone per famiglia.\nCome tutto il territorio intorno a Milano furono le vicende belliche tra gli Sforza e i Visconti e pi\u00f9 in generale tra la Spagna e la Francia a incidere sulle variazioni della popolazione vivente. In tal senso \u00e8 doveroso tenere in considerazione anche le terribili conseguenze della peste in genere e in particolare quelle del 1529 e del 1576.\nNel 1530 nelle coltivazioni il seminativo copriva il 53%, i vigneti il 37%, il bosco il 10 %.\nNello stesso anno i terreni agricoli di Monza erano posseduti da 89 proprietari, ma il 30% della terra era solamente di 6 possidenti tra i quali la Chiesa, che vantava la propriet\u00e0 del 20,4% di terreno della citt\u00e0. In particolare la Basilica di Sant'Ambrogio di Milano possedeva 3000 pertiche, situate perlopi\u00f9 in San Fruttuoso.\nProprio l'influenza della Chiesa milanese nel nostro quartiere port\u00f2 alla nascita della prima parrocchia di Monza autonoma dal Duomo. Infatti San Fruttuoso \u00e8 eretta a parrocchia il 15 giugno 1578 da Carlo Borromeo, cardinale arcivescovo di Milano. Venne stralciata dalla parrocchia di S. Giovanni Battista del Duomo di Monza e fu dedicata a san Rocco. Ci\u00f2 \u00e8 testimoniato dalla lapide conservata sulla parete laterale all'interno dell'attuale chiesa parrocchiale.\nNe facevano parte il Clericato di san Lorenzo. la cappella dei santi Pietro e Paolo e le cascine vicine e cio\u00e8 Cascine Bovati (dette cascine di sopra) e Caprotti (dette cascine di sotto), cascine Torneamento, Cernuschio (presso S. Martino), Casignolo, Alipranda (gi\u00e0 Castelletto), S. Rocco, Baragiola, dei Trezzi (detto il Colombirolo), S. Lorenzo, S. Alessandro e della Bettola ed infine la cascina Novella.\nQuest'ultima cascine fu acquistata nel 1570 dal nobile Rocco Fondra e un suo discendente, il sacerdote don Giovanni Battista, nel 1734 la leg\u00f2 (con 259 pertiche milanesi di terreno) alla chiesa parrocchiale, alla quale rimase fino alle leggi eversive dell'asse ecclesiastico del 1867.\nParte delle cascine, come S. Rocco, Casignolo, S. Alessandro, la Bettola, essendo aumentata la popolazione, venne stralciata dalla parrocchia verso il 1600.\nNel 1648 la citt\u00e0 di Monza viene ceduta ai banchieri Durini che ne mantengono il possesso fino alla soppressione dei feudi da parte di Napoleone nel 1797.\nIl 3 agosto 1778 il cardinale Angelo Maria Durini - morto nel 1796 - don\u00f2 le sacre spoglie di San Fruttuoso alla nostra chiesa parrocchiale. Il Durini, che le aveva avute, a sua volta, in dono da papa Clemente XIV (1769-1774) provvide per la massima parte al pagamento dell'urna, quale ancor oggi si vede, del santo. Preparata l'urna nel corso di un anno, le cerimonie della prima traslazione ebbero luogo verso la met\u00e0 di agosto del 1779.\nIl reliquiario con cristalli di rocca, che si ammira nell'urna, contiene il sangue del martire san Fruttuoso.\nDurante il periodo della prima traslazione delle spoglie di san Fruttuoso, il cardinal Durini fu ospitato nella villa dei nobili Calchi. La villa \u00e8 l'attuale casa Varisco e la Curt Lunga ne era la casa colonica, rispettivamente in via San Fruttuoso al n\u00b08 e al n\u00b06.\nIl fondo dei Calchi si estendeva a nord e a ovest delle Cascine Bovati, a sud delle Cascine Caprotti e a est della propriet\u00e0 del Monastero di San Marco a Milano.\nNel censimento del 1911 le Cascine Bovati contavano 2319 abitanti\nNel 1933 le Cascine Bovati cambiano nome ed assumono quello attuale.\nEdifici e monumenti.\nLe prime notizie relative alla villa risalgono al 1429, quando alla fine di una forte ondata di peste la famiglia Della Croce decise di costruire un luogo per ospitare nuovamente il divertimento dei tornei cavallereschi, da cui la villa ancora oggi prende il nome. Del castello che doveva proteggere i Della Croce nelle sanguinose lotte con i Rabia, i Luini e i Pilucchi si perde quasi completamente traccia gi\u00e0 a met\u00e0 del Cinquecento. L'attuale villa viene fatta costruire dalla famiglia Blondel nel 1700.\nDi particolare pregio sono i giardini custoditi dai cancelli della villa, progettati e realizzati nel 1835 dall'architetto Balzaretti, l'autore dei Giardini pubblici di Milano, e il salone da ballo abbellito con due medaglioni barocchi, mentre i quattro imponenti torrioni merlati che danno su via della Taccona sono della fine dell'Ottocento.\nLa villa diventa propriet\u00e0 della Congregazione delle figlie del Divino Zelo nel 1951 e solo otto anni pi\u00f9 tardi iniziano le attivit\u00e0 scolastiche che ancora oggi occupano le sale della villa.\nL'antica villa viene costruita dalla contessa Teresa Pallavicini Barb\u00f2 nei primi anni dell'Ottocento sullo stile delle classiche ville patrizie romane. Formata da un corpo centrale e due ali laterali disposte a novanta gradi. La facciata interna, pi\u00f9 maestosa di quella esterna, d\u00e0 sui giardini della villa, mentre quella anteriore, ricca di elementi neoclassici, si affaccia su due ampi cortili.\nVilla Pallavicini come la conosciamo adesso viene completata a seguito di un grosso intervento strutturale nel 1935, in tempo per ospitare il collegio della Guastalla che qui si trasferisce dalla sua sede milanese negli anni del fascismo.\nNell'ala nord si trova anche la chiesa nota per il pregevole coro ligneo e i due affreschi dell'allievo di Tiziano Giovanni da Monte da Crema \u201cL'incoronazione di spine\u201d e \u201cLa flagellazione\u201d. Dal 1935 ospita il Collegio della Guastalla.\nAl tempo della elezione a parrocchia, nel luogo dove ora sorge la chiesa parrocchiale, esisteva una cappella \"n\u00e9 consacrata , n\u00e9 parrocchiale\" come appare dai documenti originali. Sembra quindi che la chiesa parrocchiale sia sempre stata nella posizione attuale.\nEssa era formata da una sola navata con una cappella ed il campanile sul lato sinistro\nNel 1887 la Cappella di S. Fruttuoso venne demolita per lasciare spazio alla navata destra della chiesa, essendo parroco don Luigi Martinenghi. Con l'avvento di don Mariani a parroco i lavori di sistemazione della chiesa ebbero nuovo impulso. Fu modificata interamente la pianta originale e ne risult\u00f2 un edificio assai pi\u00f9 ampio del precedente, diviso in tre navate da due file di pilastri. In fondo alla navata centrale, un'abside racchiuse l'Altare Maggiore, anch'esso totalmente rinnovato.\n\u00c8 del 1892 l'erezione del nuovo campanile dopo l'abbattimento di quello risalente al 1775. Nel 1893 la parrocchia acquist\u00f2 cinque nuove campane nella tonalit\u00e0 di Si maggiore. Nel 1928 viene rifatta la facciata, decorata col medaglione centrale e l'inserimento di due nicchie ricavate ai lati della porta centrale con le statue dei santi Ambrogio e Carlo.\nIl parco della Boscherona di San Fruttuoso, grazie al progetto dei lavori intorno al Canale Villoresi (2008-2010), il quartiere si arricchisce di una vasta area verde.\nIl lago, adibito alla pesca, \u00e8 di forma ovale e della grandezza di un campo da calcio, pu\u00f2 ospitare oltre 60 pescatori. Nel luglio del 2010, il sindaco Marco Maria Mariani inaugura il Parco Villoresi, adiacente al laghetto.\nPopolazione.\nAl 31 dicembre 2015 il quartiere contava 7.787 residenti, di cui l'8,3% di stranieri, una percentuale tra le pi\u00f9 basse dei quartieri della citt\u00e0."}
{"id": "2167401", "revid": "93556", "url": "https://it.wikipedia.org/wiki?curid=2167401", "title": "Folgore (490)", "text": "La motocannoniera Folgore (originariamente MC 490, poi P 490) \u00e8 stata un'unit\u00e0 della Marina Militare Italiana, prima motocannoniera convertibile sperimentale costruita nel dopoguerra in Italia, derivata dalle Schnellboote tedesche tipo \u201cS 38\u201d L\u00fcrssen. L'unit\u00e0, entrata in servizio nel 1955 per essere destinata a compiti di attacco in aree ristrette come l'Adriatico, ebbe il suo armamento pi\u00f9 volte cambiato o modificato nel 1959/60 e nel 1962/64. Adottando un armamento di tipo convertibile l'unit\u00e0 poteva essere impiegata come motocannoniera, come motocannoniera-motosilurante e come motocannoniera-posamine.\nLa costruzione della \"MC 490\", avvenuta negli stabilimenti dei Cantieri Riuniti dell'Adriatico di Monfalcone, fu un banco di prova per la sperimentazione di idee e soluzioni tecniche, essendo stata la ma non avendo dato le prove l'esito sperato, l'unit\u00e0, costruita come sperimentale, rest\u00f2 l'unica ad essere realizzata e dopo varie trasformazioni assunse nel 1964 la sua configurazione definitiva. Nel 1965 venne ribattezzata \"Folgore\" mantenendo sempre il distintivo ottico 490.\nStoria.\nLa costruzione dell'unit\u00e0 ebbe inizio nel Cantiere di Monfalcone il 1\u00ba ottobre 1952 e dopo il varo avvenuto il 21 maggio 1954 l'unit\u00e0 venne completata il 1\u00ba agosto 1955.\nMadrina del varo fu la poetessa Rosinella Celeste, all'epoca sedicenne, figlia di Giovanni Celeste, sportivo messinese e ufficiale della Regia Marina, scomparso in mare il 28 febbraio 1943, quando il sommergibile di preda bellica francese \"FR 111\", di cui il tenente di vascello Giovanni Celeste era al comando, venne affondato al largo di Capo Murro di Porco mentre rientrava da Lampedusa ad Augusta dopo avere effettuato una missione di trasporto. La citt\u00e0 di Messina nel luglio del 1948 aveva intitolato alla memoria di questo sportivo e militare il principale stadio cittadino, che sarebbe stata fino al 2004 la sede delle partite casalinghe del , e la figlia, che all'epoca della morte del padre aveva poco pi\u00f9 di quattro anni, venne scelta per onorare la memoria del padre scomparso tragicamente in guerra per la propria Patria.\nL'unit\u00e0 all'origine aveva un dislocamento standard di 166 tonnellate e di 190 tonnellate a pieno carico.\nLa propulsione era di quattro motori diesel su quattro assi dalla potenza totale di 10000 CV che consentivano una velocit\u00e0 di 35 nodi con un'autonomia di 629 miglia.\nL'armamento era di due cannoni singoli da 40/56mm e quattro tubi lanciasiluri da 450mm di diametro, di cui due fissi ad impulso laterale del tipo B41 e due brandeggiabili.\nLe prime prove in mare rivelarono una tendenza marcata a sollevare la prora, con conseguente perdita di velocit\u00e0 a causa dell'eccessivo sforzo, tanto che per aumentare la spinta della zona poppiera venne applicata, nel cantiere di costruzione, una particolare struttura a \u201cbottazzo\u201d, che determin\u00f2 un prolungamento verso poppa dell'opera viva portando la lunghezza fuori tutto dell'unit\u00e0 da 37,2 m a 39,4 metri. Successivamente nel 1957, per attutire gli spruzzi d'acqua generati durante la navigazione ad alta velocit\u00e0 e con mare leggermente mosso, presso l'Arsenale di Taranto, la plancia venne dotata di un parabrezza in plexiglas e la prora di un paraspruzzi. La coeva corvetta Sentinella, costruita nello stesso cantiere aveva fatto registrare simili problemi.\nNel 1959/60 vennero aggiunte delle ferroguide per dodici mine.\nNonostante i numerosi interventi di modifica effettuati nel corso degli anni cinquanta l'unit\u00e0 non rispondeva in maniera completa alle caratteristiche\nnautiche previste in sede di progettazione e nel giugno 1962 entr\u00f2 in cantiere presso l'Arsenale Militare di Taranto per una radicale ricostruzione. I lavori di trasformazione terminarono alla fine del 1963.\nAl termine dei lavori la lunghezza pass\u00f2 da 39 a 43,2 metri, con la poppa che venne allungata, mentre il pescaggio pass\u00f2 da 1,9 a 2,1 metri, con conseguente aumento del dislocamento standard che pass\u00f2 a 191 tonnellate, con il dislocamento a pieno carico che pass\u00f2 a 198 tonnellate. I lavori videro la sostituzione dei motori principali tipo MB 511 da 2.500 hp con motori tipo MB 518 da 3.000\u00a0hp per una potenza totale di 12000 hp, che consentivano all'imbarcazione di raggiungere la velocit\u00e0 di 38 nodi con un'autonomia di 700 miglia grazie alla maggiore quantit\u00e0 di combustibile imbarcato, passato da 22 a 30 tonnellate.\nL'armamento nella nuova configurazione vide la sostituzione dei cannoni da 40/56mm, con altrettanti da 40/70mm, la modifica delle ferroguide per consentire l'imbarco di quattordici mine da fondo, munite di carrelli a perdere, anzich\u00e9 dodici, mentre vennero mantenuti i lanciasiluri originali.\nL'armamento dell'unit\u00e0 non poteva definirsi completamente convertibile, in quanto la diversa predisposizione operativa non contemplava il momentaneo sbarco di armi ed attrezzature, fattore che si rifletteva negativamente in fase d'impiego, sul dislocamento e con l'ingombro del ponte. La configurazione motocannoniera e motosilurante non contemplava l'imbarco di mine da fondo, mentre nella configurazione motocannoniera e posamine non venivano imbarcati i siluri.\nL'unit\u00e0 rientrata in servizio nel 1964, venne ribattezzata Folgore il 1\u00ba settembre 1965, quando la Marina Militare abbandon\u00f2 l'uso di indicare il naviglio silurante con una sigla alfanumerica assegnando ad ogni unit\u00e0 di questo tipo un nome.\nL'imbarcazione, assegnata a Brindisi al COMOS, la sezione motocannoniere della III Divisione Navale \u00e8 andata in disarmo il 1\u00ba ottobre 1976 ed \u00e8 stata radiata il 15 ottobre successivo.\nLa sigla P 490 \u00e8 stata assegnata al pattugliatore Comandante Cigala Fulgosi dell classe Comandanti.\nNome.\nIl nome Folgore, con cui l'unit\u00e0 \u00e8 stata ribattezzata dopo i lavori di ricostruzione \u00e8 stato ereditato da un cacciatorpediniere della classe omonima costruito negli stabilimenti Bacini e Scali Partenopei di Napoli affondato nella notte tra il 1\u00b0 e il 2 dicembre 1942 nel corso di un combattimento con unit\u00e0 navali inglesi nei pressi dei banchi di Skerki. Il comandante dell'unit\u00e0, il Capitano di Corvetta Ener Bettica venne decorato con la Medaglia d'Oro al Valor Militare alla memoria."}
{"id": "2167402", "revid": "133248", "url": "https://it.wikipedia.org/wiki?curid=2167402", "title": "Idrobatidae", "text": ""}
{"id": "2167409", "revid": "767487", "url": "https://it.wikipedia.org/wiki?curid=2167409", "title": "Hopi (album)", "text": "Hopi \u00e8 il secondo album dei Moka (ora Mokadelic) uscito nel 2006.\nIl disco.\nL'album \u00e8 prodotto dalla Mokadelic Dream. Registrato e mixato al Sound Club di Marino (Rm) da Ernesto Ranieri. Masterizzato presso il Cantoberon Studio di Roma da Massimiliano Nevi. Le illustrazioni dell'album sono di Susanna Campana."}
{"id": "2167411", "revid": "1776051", "url": "https://it.wikipedia.org/wiki?curid=2167411", "title": "Marcello Miani", "text": "Carriera sportiva.\nJunior.\nConquista il titolo italiano per due anni consecutivi (2001-2002).\nNel 2002 partecipa per la prima volta ai Campionati mondiali, dove vince l'oro nel 4 di coppia.\nUnder 23.\nIl suo peso si stabilizza su 71\u201372\u00a0kg; gareggia nella categoria pesi leggeri.\n\u00c8 di nuovo campione italiano (2003).\nAi campionati mondiali del 2003 il 4 di coppia non ripete il successo dell'anno precedente, classificandosi al secondo posto.\nNel 2004 vince l'oro nel singolo pesi leggeri.\nNel 2005 invece \u00e8 ai piedi del podio della stessa specialit\u00e0.\nNel 2006 partecipa nel doppio, classificandosi al secondo posto.\nAssoluti.\nFa suo il titolo italiano ininterrottamente dal 2004 al 2007.\nNel 2004 \u00e8 campione del mondo nel 4 di coppia.\nNel 2006 partecipa nel doppio con Elia Luini, classificandosi al secondo posto.\nNel 2007 Miani-Luini non riescono a ripetersi chiudendo quinti.\nNel 2010 vince il titolo mondiale nel Singolo Pesi Leggeri (fino a 72,5\u00a0kg) a Lake Karapiro (Nuova Zelanda).\nGiochi Olimpici.\nIl Doppio Miani-Luini consegue il pass per le Olimpiadi qualificandosi per la finale dei Mondiali del 2007 e grazie al terzo posto finale in Coppa del Mondo.\nAi Giochi di Pechino vincono la batteria di qualificazione e si piazzano secondi in semifinale.\nIn finale si classificano al quarto posto."}
{"id": "2167413", "revid": "1543377", "url": "https://it.wikipedia.org/wiki?curid=2167413", "title": "Lockheed L-1049 Super Constellation", "text": "Il Lockheed L-1049 Super Constellation era un quadrimotore di linea ad ala bassa prodotto dall'azienda statunitense Lockheed Corporation negli anni cinquanta e sessanta.\nVersione derivata dal precedente Constellation, trov\u00f2 largo impiego con alcune delle maggiori compagnie aeree dell'epoca; ne furono realizzate anche diverse versioni militari che vennero impiegate, con la denominazione C-121 Constellation, prevalentemente dall'USAF e dall'US Navy: i velivoli appartenenti ad una di queste versioni, identificata come EC-121 Warning Star, furono i primi velivoli della storia concepiti per coprire il ruolo AWACS.\nStoria.\nSviluppo.\nSul finire degli anni quaranta la Lockheed venne sollecitata, pressoch\u00e9 contemporaneamente, sia dagli operatori civili che dalle forze armate a realizzare una nuova versione del Constellation che potesse garantire una maggior autonomia ed un incremento nel carico utile trasportabile.\nLa revisione progettuale che ne segu\u00ec port\u00f2 alla nascita di una vera e propria \"seconda generazione\" del velivolo: il nuovo aereo, il cui prototipo fu lo stesso esemplare gi\u00e0 prototipo della prima versione (L-049) modificato e portato in volo il 13 ottobre 1950, presentava la fusoliera allungata e completamente rivista nella sagoma, esteriormente riconoscibile per gli obl\u00f2 quadrati anzich\u00e9 circolari.\nIdentificato come L-1049 e battezzato \"Super Constellation\" il nuovo modello impiegava ancora i motori Wright R-3350 Duplex Cyclone, in questo caso nella versione CA-1 da 2\u00a0700 hp (pari a 2\u00a0014 kW).\nLe prime consegne furono appannaggio della Eastern Air Lines che impiegarono l'L-1049 in voli di linea a partire dal dicembre del 1951.\nLo sviluppo della cellula del \"Super Constellation\" prosegu\u00ec di pari passo per l'impiego civile e quello militare: in sostanza pur non variando le dimensioni del velivolo, l'impiego dei nuovi motori R-3350 dotati del sistema di sovralimentazione turbo-compound e l'aggiunta di serbatoi supplementari alle estremit\u00e0 delle ali conferirono al velivolo maggiori capacit\u00e0 di carico e maggiore autonomia di volo.\nLe varie combinazioni di queste due caratteristiche, unite all'utilizzo di un portellone posteriore (disposto sul lato sinistro della fusoliera) ed all'irrobustimento del pavimento della fusoliera (impiegate nelle varianti da trasporto militare e da trasporto civile cargo o combinato) portarono alla fine alla realizzazione di otto diverse versioni, per un totale di 579 esemplari costruiti, l'ultimo dei quali (un L-1049H) venne consegnato nel novembre del 1958.\nDescrizione tecnica.\nStruttura.\nDal punto di vista strutturale l'evoluzione del progetto del \"Constellation\" era rappresentata dall'allungamento della fusoliera (circa 5,5 m tra i modelli L-749A ed L-1049), e dalla sagoma cilindrica a sezione costante della fusoliera (ritenuta pi\u00f9 razionale rispetto alla precedente sezione continuamente variata).\nRispetto al modello originario le ali rimanevano sostanzialmente invariate; l'unica modifica di rilievo era costituita dalla possibilit\u00e0 di installare serbatoi supplementari di carburante ad ognuna delle estremit\u00e0. Invariati rimanevano anche gli impennaggi con la caratteristica tripla deriva ovale.\nMotore.\nAnche nel caso del \"Super Constellation\" la Lockheed rimase fedele, al motore \"Wright Duplex Cyclone\". La versione R-3350-CA1 sviluppava la potenza di 2\u00a0700\u00a0hp (2\u00a0014\u00a0kW) ma con l'introduzione (nel Model L-1049B e su richiesta dell'US Navy) del motore nella versione R-3350-DA3 dotata di sistema \"turbo-compound\", la potenza erogata da ciascuna unit\u00e0 motrice sal\u00ec a 3\u00a0250\u00a0hp (pari a 2\u00a0424\u00a0kW) con un incremento di poco superiore al 20%.\nSistemi.\nNelle versioni commerciali dell'L-1049 la Lockheed offr\u00ec la possibilit\u00e0 di installare un radar meteorologico nel cono anteriore della fusoliera: la sua presenza era identificabile con l'allungamento della prua del velivolo (di poco meno di un metro) ed il suo impiego consentiva di offrire, attraverso una migliore pianificazione delle rotte, un maggior comfort ai passeggeri.\nImpiego operativo.\nIl primo collegamento commerciale realizzato con un \"Super Constellation\" (Model L-1049) fu realizzato dalla Eastern Air Lines il 15 dicembre 1951 tra New York e Miami, seguita dopo pochi giorni dalla Trans World Airlines.\nLa prima compagnia a mettere in volo i velivoli della versione L-1049C, il cui prototipo vol\u00f2 nel febbraio del 1953, fu l'olandese KLM che li impieg\u00f2 sulla linea New York-Amsterdam a partire dal successivo mese di agosto.\nLa versione ad uso civile costruita nel maggior numero di esemplari fu la L-1049G: i primi velivoli vennero in questo caso consegnati alla Northwest Airlines che li impieg\u00f2 a partire dal gennaio del 1951.\nLe forze armate fecero largo impiego delle versioni del Model L-1049: identificati come C-121 per i compiti di trasporto e come EC-121 per l'impiego in funzioni AEW, costituirono ben 320 dei 579 esemplari complessivamente costruiti.\nDiversi esemplari impiegati per il trasporto in ambito militare furono rivenduti in un secondo tempo sul mercato civile ed impiegati da compagnie minori in diverse parti del mondo.\nVersioni.\n\"I dati sulle versioni sono tratti da \"www.uswarplanes.net\"\".\nDagli stabilimenti della Lockheed, situati a Burbank, uscirono i velivoli della serie L-1049, suddivisi nelle nove varianti sotto indicate:\nNel corso della loro carriera operativa, tuttavia, diversi esemplari subirono modifiche che vennero evidenziate mediante l'attribuzione di nuove sigle identificative: in alcuni casi si tratt\u00f2 di pochi esemplari (a volte anche uno solo), in altre occasioni il numero di esemplari modificato \u00e8 pi\u00f9 consistente; tra queste ultime, oltre al caso gi\u00e0 citato del C-121G, si evidenziano:\nUtilizzatori.\nCivili.\n\"Lista parziale\"\nIncidenti.\n\"Dati tratti da Aviation Safety Network\"\nComplessivamente furono 113 gli incidenti che videro coinvolti, a vario titolo, i Model L-1049 della Lockheed nella loro lunga carriera operativa.\nUno di questi, avvenuto il 30 giugno del 1956, ebbe luogo nei cieli sovrastanti il Grand Canyon e vide protagonisti un L-1049A della TWA ed un Douglas DC-7 della United Air Lines che si scontrarono in volo."}
{"id": "2167414", "revid": "1566286", "url": "https://it.wikipedia.org/wiki?curid=2167414", "title": "Taylor Handley", "text": "Biografia.\nIl minore di 3 fratelli (gli altri due sono gemelli) ha partecipato a diverse serie televisive fra cui \"The O.C.\", \"CSI - Scena del crimine\" e \"Dawson's Creek\" per cui fu nominato come \"Young Artist Award\" (premio giovanile) per la migliore interpretazione in un telefilm nel 2001."}
{"id": "2167416", "revid": "1543377", "url": "https://it.wikipedia.org/wiki?curid=2167416", "title": "MFK Noril'sk Nickel", "text": "Il MFK Noril'sk Nickel \u00e8 una squadra russa di calcio a 5 di Noril'sk, in Siberia. Disputa la \"Superleague\" russa, che ha vinto nella stagione 2001-2002.\nStoria.\nFondata nel 1993, dopo i primi anni di altalena tra le leghe russe, nel 2000-2001 \u00e8 giunta seconda in campionato, vincendo nella stagione successiva il suo unico trofeo: il campionato russo. Nelle successive stagioni \u00e8 rimasta squadra di alta classifica anche se lentamente si \u00e8 allontanata dal vertice, maturando solo un quarto posto nel 2005-2006.\nIl Noril'sk Nickel-2 \u00e8 la seconda squadra della societ\u00e0 siberiana, partecipa alla seconda lega russa con un giovanissimo parco giocatori in gran parte tra i 20 ed i 21 anni, tra questi anche il convocato nella Nazionale di calcio a 5 della Russia Under-21 Konstantin \u010ca\u0161\u010din."}
{"id": "2167417", "revid": "1005847", "url": "https://it.wikipedia.org/wiki?curid=2167417", "title": "Alfio Krancic", "text": "Biografia.\nEsule da Fiume nel 1949 (la citt\u00e0 quarnerina passata all'ex Jugoslavia nel 1947), Krancic si trasferisce con la sua famiglia in un campo profughi a Firenze, volendo mantenere la cittadinanza italiana. Trascorse i suoi primi anni di vita dal 1949 al 1954 in una caserma, allestita per gli italiani in esilio dalle terre di Istria, Fiume e Dalmazia e altri trasferiti dalle isole greche. Nel 1954 esce dal campo profughi stabilendosi in una casa in campagna nei dintorni di Firenze. All'et\u00e0 di 14 anni si iscrive alla Giovane Italia, associazione studentesca legata al Movimento Sociale Italiano.\nCarriera.\nAlfio Krancic negli anni settanta inizia a collaborare con periodici giovanili legati all'estrema destra, come \"Linea\" e \"La voce della fogna\", diretta da Marco Tarchi.\nNegli anni ottanta continua a sviluppare la sua passione per la satira, e comincia una lunga carriera su quotidiani nazionali. Nel 1988 pubblica su \"La Gazzetta di Firenze\", nel 1990 su \"Il Secolo d'Italia\" e nel 1992 Vittorio Feltri lo porta a \"L'Indipendente\" prima e poi nel 1994 a \"Il Giornale\", dove continua a pubblicare tutt'oggi una vignetta quotidiana.\nInoltre Alfio Krancic ha anche collaborato per la pagina fiorentina de \"la Repubblica\", con \"L'Italia settimanale\", \"Il Giornale di Bergamo\", \"Oggi\", il \"Corriere Adriatico\", \"La Peste\" e per l'emittente televisiva Rai 3.\nAlle elezioni politiche italiane del 2013 \u00e8 stato candidato al Senato per la Fiamma Tricolore, nelle regioni Friuli Venezia Giulia e Marche, senza venire tuttavia eletto.\nBibliografia.\nHa pubblicato cinque raccolte di vignette:"}
{"id": "2167418", "revid": "1305772", "url": "https://it.wikipedia.org/wiki?curid=2167418", "title": "Antonio Manno (pittore)", "text": "Biografia.\nInsieme ai fratelli Vincenzo, Francesco e Salvatore costitu\u00ec una delle pi\u00f9 fortunate \"botteghe d'arte\" del XVII secolo in Sicilia. \nFu allievo del modesto pittore Gambino e in seguito prest\u00f2 servizio presso il pi\u00f9 celebre pittore Vito D'Anna, con il quale lavor\u00f2, tra il 1763 e il 1765, al grande ciclo di affreschi della chiesa del Santissimo Salvatore.\nLa morte di Vito D'Anna segn\u00f2 il suo esordio ufficiale, il Principe di Torremuzza gli diede infatti l'incarico di completare l'opera di affresco del chiostro dell'Oratorio Piccolo a Palermo, interrotta nel 1769 per la morte di Vito D'Anna.\nDiverse sue opere che si trovano nelle chiese della Val di Noto che furono ricostruite proprio in quel periodo.\nNel 1788 fu nominato membro dell'Accademia nazionale di San Luca.\nNel 1789 ricevette la carica di Conte Palatino e di Cavaliere dell'Ordine dello Speron d'oro.\nOpere.\nTrapani e provincia.\nErice.\nChiesa di San Martino:"}
{"id": "2167420", "revid": "729019", "url": "https://it.wikipedia.org/wiki?curid=2167420", "title": "Leon Panetta", "text": "Dal 1994 al 1997 \u00e8 stato Capo di gabinetto della Casa Bianca nell'amministrazione Clinton. Dal 1977 al 1993 \u00e8 stato membro della Camera dei Rappresentanti degli Stati Uniti. Fondatore e direttore del \"Panetta Institute\", opera come \"Distinguished Scholar\" presso il \"Chancellor\" Charles B. Reed del California State University System, ed \u00e8 docente di \"public policy\" alla Santa Clara University.\nIl 5 gennaio 2009 il presidente degli Stati Uniti, Barack Obama, design\u00f2 Leon Panetta direttore della CIA.\nNel successivo febbraio, sull'onda di scandali che costrinsero alle dimissioni o alla rinuncia altre importanti personalit\u00e0 dell'Amministrazione Obama ancor prima del rispettivo insediamento, anche Panetta fu oggetto di critiche riguardanti ipotetici finanziamenti illeciti da lui percepiti.\nNell'aprile 2011 venne annunciata la sua imminente nomina a Segretario alla Difesa USA, al posto di Robert Gates. Il giorno 1\u00ba luglio 2011 assume effettivamente il nuovo incarico fino al 9 febbraio 2013.\nBiografia.\nAnni giovanili e formazione.\nLeon Panetta \u00e8 figlio di immigrati italiani, il padre era nativo di Gerace in provincia di Reggio Calabria e possedeva un ristorante a Monterey. Crebbe in quella zona, e frequent\u00f2 la scuola cattolica alla \"St. Carlos Grammar School\" ed alla \"Carmel Mission School\". Prosegu\u00ec gli studi alla \"Monterey High School\", una \"public school\" in cui cominci\u00f2 a svolgere attivit\u00e0 politica gi\u00e0 da studente. Fin dai primi anni di corso assurse infatti alla carica di \"Vice President of the Student Body, \" divenendo poi (da studente \"anziano\") \"President of the Student Body\".\nNel 1956 si iscrisse alla \"Santa Clara University\" e nel 1960 ottenne il \"Bachelor of Arts\" \"magna cum laude\" in Scienze politiche. Gli fu pure conferito il titolo di \"Juris Doctor\" nel 1963 dalla \"Santa Clara University Law School\" e ben presto inizi\u00f2 ad esercitare la professione forense.\nNel 1964 entr\u00f2 nel servizio informazioni dell\"'Esercito degli Stati Uniti\" conseguendo il grado di sottotenente. Dopo essere stato insignito della \"Commendation Medal\", si conged\u00f2 nel 1966 come tenente.\nCarriera politica.\nInizi\u00f2 il suo \"cursus honorum\" nel 1966 come \"legislative assistant\" del senatore repubblicano Thomas Kuchel, \"United States Senate Minority Whip\" per la California, che Panetta ha definito \"un tremendo modello di ruolo\".\nNel 1969 divenne assistente di Robert H. Finch, Segretario dello \"United States Department of Health, Education, and Welfare\" nell'amministrazione Nixon. Poco dopo fu nominato \"Director of the Office for Civil Rights\".\nPanetta scelse di sostenere i diritti civili e le leggi volte a favorire le pari opportunit\u00e0 educative, malgrado le asserite pressioni dell'allora presidente Nixon perch\u00e9 desistesse. Robert Mardian, un \"protagonista\" del \"Watergate\", ebbe a dire di Panetta: \"Ma non capisce che Nixon ha promesso ai delegati del Sud che avrebbe smesso di sostenere il \"Civil Rights Act of 1964\" ed il \"Voting Rights Act\"?\". Il Segretario Robert Finch e l'\"Assistant Secretary\" John Veneman si rifiutarono di \"silurare\" Panetta, minacciando anzi le proprie dimissioni se fossero stati costretti ad adottare tale provvedimento. Poche settimane pi\u00f9 tardi, nel 1970, Panetta comunque si dimise e lasci\u00f2 Washington per assumere l'incarico di \"Executive Assistant\" presso John Lindsay, il sindaco repubblicano di New York. Panetta raccont\u00f2 questa esperienza nel suo libro del 1971 \"Bring Us Together: The Nixon Team and the Civil Rights Retreat\".\nIn seguito ritorn\u00f2 a Monterey per fare l'avvocato nello studio \"Panetta, Thompson &amp; Panetta\" (dal 1971 al 1976).\nLavoro nel Congresso degli Stati Uniti.\nPanetta pass\u00f2 al Partito Democratico nel 1971, poich\u00e9 riteneva che il Partito Repubblicano si stesse allontanando dal centro politico, e perch\u00e9 pensava di poter avere migliori opportunit\u00e0 di carriera politica nelle schiere democratiche. Nel 1976 fu eletto al Congresso degli Stati Uniti come rappresentante del \"California's 16th congressional district\", battendo l'avversario repubblicano Burt Talcott con il 53% dei voti e venendo rieletto per nove mandati.\nNel periodo in cui fu al Congresso, il suo lavoro si concentr\u00f2 soprattutto su problemi di bilancio, diritti civili, istruzione, salute e questioni ambientali, in particolare impedendo l'estrazione petrolifera al largo della costa californiana. Scrisse lo \"Hunger Prevention Act (Public Law 100-435) del 1988\" e la \"Fair Employment Practices Resolution\". Il suo contributo fu determinante per l'istituzione del \"Monterey Bay National Marine Sanctuary\".\nAl Congresso occup\u00f2 le seguenti cariche:\nLavoro al bilancio.\nMembro dello \"U.S. House Committee on the Budget\" dal 1979 al 1985 \u2014 e presidente del medesimo dal 1989 al 1993 \u2014 gioc\u00f2 un ruolo di primo piano nel \"Budget Summit\" del 1990.\nBench\u00e9 eletto per il nono mandato, lasci\u00f2 il parlamento nel 1993, dopo che l'allora Presidente Bill Clinton lo aveva scelto come direttore dell'Ufficio per la Gestione e il Bilancio. Gli \u00e8 attribuito lo sviluppo del pacchetto di bilancio che avrebbe finito per costituire il pareggio di bilancio del 1998. Il 17 luglio 1994 fu designato capo di gabinetto della Casa Bianca da Clinton, e rimase in tale posizione fino al 20 gennaio 1997. Fu un importante negoziatore del bilancio del 1996, un'altra tappa decisiva verso il pareggio di bilancio.\nDirezione della CIA.\nNel luglio 2009, al termine di un'inchiesta interna provocata dalla discolpa pubblica di Nancy Pelosi in proposito, ha rivelato ufficialmente l'esistenza di un \"programma contro il terrorismo\" semi-clandestino, consistito in un ordine dell'ex vice presidente Dick Cheney (amministrazione G. W. Bush) per tenere nascoste \u2014 al Congresso e in generale agli organi parlamentari di controllo sui \"servizi\" \u2014 alcune controverse modalit\u00e0 della cosiddetta guerra al terrorismo (extraordinary rendition, waterboarding, talune misure di sicurezza a Guantanamo e cos\u00ec via. Da quanto si \u00e8 appreso, il programma antiterrorismo contemplava anche l'impiego di squadre-killer contro i capi di Al Qaeda, in analogia a quanto praticato da Israele nell'Operazione Collera di Dio.\nNel dicembre 2009, Panetta ha disdetto un contratto tra la CIA e la Blackwater, cui si fa riferimento con la denominazione \"Xe Services\", il cui contenuto \u00e8 parzialmente segreto, ma che in ogni caso concerneva l'impiego di UAV del tipo Drone ed analoghi per uccidere presunti esponenti di rilievo del terrorismo internazionale.\nHa avuto un ruolo centrale nella direzione della operazione militare che ha portato alla uccisione di Osama Bin Laden il 2 maggio 2011, sebbene all'inizio il direttore credesse al 60% che il terrorista fosse all'interno del compound di Abbottabad.\nAnalisi e commenti.\nQuando fu resa nota la sua designazione, giornalisti e politici espressero perplessit\u00e0 in relazione alla sua carente esperienza in fatto di \"intelligence\".\nIl \"reporter\" David Ignatius osserv\u00f2 tuttavia che Panetta doveva pur aver avuto un contatto almeno \"riflesso\" con le operazioni di \"intelligence\" per aver rivestito un ruolo direttivo in sede di \"Office of Management and Budget\" e \"Chief of Staff\" ai tempi di Clinton. La senatrice Dianne Feinstein, esponente dei Democratici californiani e presidente del \"Senate Select Committee on Intelligence\", manifest\u00f2 insoddisfazione per la scelta di Panetta quale direttore CIA.\nOltre la politica.\nPanetta e sua moglie fondarono il \"Leon &amp; Sylvia Panetta Institute for Public Policy\" nel dicembre 1998, periodo in cui assunsero anche il ruolo di direttori di detto istituto. L'istituto si trova presso la \"California State University, Monterey Bay\". Panetta ha svolto un ruolo essenziale nell'istituzione di detto ateneo, mediante la conversione di Fort Ord, dove era stato capo delle operazioni e della pianificazione della sezione \"intelligence\" quando era nell'esercito, in universit\u00e0.\nAttualmente Panetta \u00e8 \"Distinguished Scholar to the Chancellor of California State University\" e \"Presidential Professor\" alla Santa Clara University.\nEra stato oggetto di pressioni per candidarsi a governatore della California nella \"recall election\" del 2003, ma non accett\u00f2, in parte anche per la scarsit\u00e0 di tempo rimanente per raccogliere fondi.\nPer molto tempo Panetta si \u00e8 battuto in favore della salute degli oceani. Come membro del Congresso eletto dal \"California's 16th District\", propose e fece approvare al Congresso numerosi provvedimenti volti a proteggere la costa californiana, tra cui la legislazione istitutiva del \"Monterey Bay National Marine Sanctuary\". Nel 2003, Panetta fu nominato presidente e commissario della \"Pew Oceans Commission\", che nel 2005 si un\u00ec con la \"U.S. Commission on Ocean Policy\", dando vita alla \"Joint Ocean Commission Initiative\". Panetta \u00e8 ora condirettore \u2014 assieme all'ammiraglio (in congedo) della \"US Navy\" James D. Watkins \u2014 della \"Joint Ocean Commission Initiative\". Panetta continua a perseguire il suo impegno verso le questioni dell'oceano e della vita marina, mettendosi a disposizione come risorsa per i legislatori ed i mass media battendosi per una riforma dell'oceano per conto della \"Joint Ocean Commission Initiative\" ed anche di altre organizzazioni che hanno a cuore gli oceani, tra cui il \"National Marine Sanctuary Foundation\" e il \"Monterey Bay Aquarium.\"\nNel 2006 fece parte dell'\"Iraq Study Group\", altrimenti noto come \"Baker Commission\".\nIncarichi \"non politici\".\nJoint Ocean Commission Initiative\nPew Oceans Commission\nBread for the World\nNational Marine Sanctuary Foundation\nNew York Stock Exchange\nClose Up Foundation\nConnetics Investor Relations\nFleishman-Hillard\nJunior Statesmen Foundation Inc.\nPublic Policy Institute of California\nNel giugno 2002 la Conferenza episcopale degli Stati Uniti lo coopt\u00f2 nel \"National Review Board,\" istituito per indagare sullo scandalo degli abusi sessuali nella Chiesa cattolica. Questa determinazione fu fonte di polemiche, posto che le posizioni filo-abortiste di Panetta vennero ritenute inconciliabili con l'orientamento ufficiale del magistero ecclesiale.\nVita privata.\nPanetta ha sposato Sylvia Marie Varni, la cui famiglia \u00e8 originaria di Fascia e Carrega Ligure, che gestiva i suoi collegi elettorali durante il periodo di permanenza al Congresso.\nAttualmente, vive con la moglie nella fattoria familiare (da 49 000 m\u00b2) specializzata nella coltivazione di noci a Carmel Valley Village in California. La coppia ha tre figli adulti, Christopher, Carmelo, e Jimmy, nonch\u00e9 cinque nipoti.\nCinema.\nNel film Zero Dark Thirty (uscito nel 2012 e diretto dalla regista Kathryn Bigelow, vincitrice di un premio oscar), tra i personaggi figurava proprio Leon Panetta; il film parla delle operazioni dei servizi segreti per arrivare a uccidere il terrorista Osama Bin Laden, e Leon Panetta venne interpretato da James Gandolfini, attore che esattamente come Panetta \u00e8 di origini italiane. Panetta si espresse positivamente sull'interpretazione di Gandolfini, oltre che sul film."}
{"id": "2167424", "revid": "2163589", "url": "https://it.wikipedia.org/wiki?curid=2167424", "title": "F/X - Effetto mortale", "text": "F/X - Effetto mortale (\"F/X\") \u00e8 un film del 1986 diretto da Robert Mandel.\nIl film ha avuto un sequel: \"F/X 2 - Replay di un omicidio\", del 1991. A \"F/X\" \u00e8 ispirata una serie televisiva, intitolata \"F/X: The Series\" (1996-1998).\nTrama.\nRollie Tyler, un esperto in effetti speciali cinematografici, ha inscenato la morte di un pentito, secondo gli ordini impartitigli dal Dipartimento della Giustizia. \u00c8 tuttavia costretto alla fuga perch\u00e9 egli stesso in pericolo. Sull'accaduto indaga il tenente Mac Carthy, mentre Rollie usa tutte le proprie conoscenze per scoprire la verit\u00e0."}
{"id": "2167426", "revid": "1442080", "url": "https://it.wikipedia.org/wiki?curid=2167426", "title": "Anema e core", "text": "Anema e core \u00e8 una canzone del 1950, composta dal musicista Salve D'Esposito e dal paroliere Tito Manlio. Fin dagli anni cinquanta la canzone riscosse molto successo presso il grande pubblico, sia in Italia che all'estero.\nLa nascita del testo.\nIl titolo originale della canzone doveva essere \"Che matenata 'e sole\", ma il compositore Salve D'Esposito pens\u00f2 che, dopo il successo di \"Me so 'mbriacato 'e sole\", sarebbe stato meglio abbandonare quel soggetto. Fu cos\u00ec che, anche grazie all'ispirazione fornita da un episodio personale (l'autore Tito Manlio aveva avuto un piccolo alterco con la moglie, a cui era poi seguita la pace) \"Na matenata 'e sole\" divenne \"Anema e core\".\nIl debutto.\n\"Anema e core\", con cui Salve diede inizio a un nuovo discorso musicale, una nuova stagione d'oro della canzone napoletana alla ricerca di una rigenerazione, \u00e8 uno slow, un ritmo lento sincopato. Fu battezzata dal grande tenore Tito Schipa, amico e artista eccellente che, con la sua voce e la sua dizione chiara e perfetta, ne fece un autentico capolavoro: la cant\u00f2 alla radio, per la prima volta accompagnato da Salve D'Esposito (da questo momento non pi\u00f9 Salvatore) nello stesso periodo vista come l'ultima opera oggetto di trattazione lirico-sinfonica in pagina di chiara notoriet\u00e0 in due paradigmatiche eccellenti versioni quella appunto di Tito Schipa e quella del celebre cantante napoletano: Mario Abbate.\nLe traduzioni.\nTradotta in varie lingue, la canzone verr\u00e0 conosciuta con diversi titoli all'estero, a seconda delle diverse nazioni. \nCos\u00ec \"Anema e core\" divent\u00f2:\nGli aneddoti.\nAnche la famiglia reale inglese si innamor\u00f2 di \"Anema e core\".\nSalve ricevette, tra l'altro, dall'allora Presidente della Camera dei Lord inglese, Lord King, una bella fotografia in segno di gratitudine per quella canzone e, quando la squadra italiana di calcio si rec\u00f2 in Inghilterra per un incontro, venne accolta da una banda militare di quel paese con le note di \u201cAnema e core\u201d.\nTra gli aneddoti che Salve, commosso, raccontava spesso, c'era questo: un giorno giunse una telefonata dalla SIAE (Societ\u00e0 Italiana Autori ed Editori), che lo avvertiva del fatto che era arrivata una cartolina indirizzata a suo nome. Ritira la lettera incuriosito, lesse: \u201cIn piena Giava ci siamo fermati ed abbiamo pianto, da lontano ci giungevano le note di \"Anema e core\". Grazie maestro!\u201d. Era firmata da quattro ufficiali della Marina italiana, che per ragioni di lavoro, si trovavano su una nave in quel lontano punto della terra!\nIl successo di ieri e di oggi.\nAll'estero il successo della canzone risult\u00f2 subito eccezionale. Nel febbraio 1954, le principali testate giornalistiche riportano che la canzone \"Anema e core\" era entrata nel \"simbolico\" Museo Artistico della canzone napoletana accanto a \"Marechiaro\", \"O sole mio\", \"Core 'ngrato\".\nNel 1955 si venne a sapere che \"Anema e core\" aveva battuto il record delle incisioni, 58 solo in Italia. A chi gli chiedeva \u201cCosa ha determinato il successo di \"Anema e core\"?\u201d, Salve D'Esposito rispondeva: \"12 versi e 32 battute\".\nIn Francia, il 31 maggio 1955, il critico del \"Journal de Paris\" scrisse che le parole di \"Anema e core\" \"sembrano ispirate ad un bisogno, insoddisfatto e crescente senza tregua, di dolcezza e di tenerezza. La melodia \u00e8 comparabile ad un bacio purissimo o ad una capigliatura di donna che un amante accarezza innamorato e timoroso\" (\"semblent inspir\u00e8es par un besoin inassouvi et sans cesse croissant de douceur et de tendresse. La melodie en est comparable \u00e0 un baiser tr\u00e8s pur ou \u00e0 une chevelure de femme qu'un amant caresse d'une maine amoureuse et craintive\").\nAnche Radio Mosca trasmise \"Anema e core\": fu la prima trasmissione dedicata a una canzone italiana. Questa celebre melodia era stata richiesta da Sukhan Babayev, eroe del socialismo, che sosteneva di averla sentita canticchiare da Pietro Nenni, suo collega del premio Stalin, quando si erano incontrati a Mosca. Dall'inizio della guerra fredda fu la prima volta che una canzone italiana veniva trasmessa dalla radio sovietica.\nIn Italia, la canzone \"Anema e core\" \u00e8 stata inserita in diversi film e, ancora oggi, viene utilizzata nelle ultime produzioni televisive, ad esempio nelle serie televisive \"Capri\" (dove \u00e8 cantata al pianoforte dall'attore Sergio Assisi) e in \"L'onore e il rispetto\" con Gabriel Garko e Serena Autieri. Nel 1951, in Italia venne prodotto il film \"Anema e core\", con la regia di Mario Mattoli e l'interpretazione di Ferruccio Tagliavini, Riccardo Billi, Mario Riva, Carlo Campanini, Dorian Gray e Franca Marzi.\nAltre versioni.\nQuesta melodia, battezzata dal tenore Tito Schipa, \u00e8 stata cantata in seguito da molti grandi interpreti:\nIn tempi pi\u00f9 recenti il brano \u00e8 stato interpretato anche da Michael Bubl\u00e9, Andrea Bocelli, Luciano Pavarotti, Lucio Dalla e Francesco De Gregori, che ne ha proposto una versione in coppia con la moglie Alessandra (Chicca) Gobbi."}
{"id": "2167428", "revid": "198277", "url": "https://it.wikipedia.org/wiki?curid=2167428", "title": "Gran Premio d'Italia 1971", "text": "Il Gran Premio d'Italia 1971, \"XLII Gran Premio d'Italia\" e nona gara del Campionato mondiale di Formula 1 1971, si \u00e8 svolto il 5 settembre 1971 all'Autodromo Nazionale di Monza ed \u00e8 stato vinto da Peter Gethin su BRM.\nFu l'ultimo Gran Premio disputato su un circuito brianzolo senza \"chicane\"; anche viste le enormi velocit\u00e0 che le vetture raggiunsero in quest'edizione, dall'anno successivo furono introdotte due varianti per rallentare le vetture nelle curve pi\u00f9 pericolose del tracciato, ovvero la \"Grande\" e quella del \"Vialone\".\nStatistiche.\nPiloti\nCostruttori\nMotori\nGiri al comando\nNote.\n\"Salvo indicazioni diverse le classifiche sono tratte da \"\nFinale incredibile al GP d\u2019Italia 1971, con la vittoria di Peter Gethin - f1world.it/amarcord"}
{"id": "2167432", "revid": "12109", "url": "https://it.wikipedia.org/wiki?curid=2167432", "title": "Leon Edward Panetta", "text": ""}
{"id": "2167434", "revid": "339392", "url": "https://it.wikipedia.org/wiki?curid=2167434", "title": "Norilsky Nickel", "text": ""}
{"id": "2167436", "revid": "339392", "url": "https://it.wikipedia.org/wiki?curid=2167436", "title": "Norilsk Nickel", "text": ""}
{"id": "2167437", "revid": "339392", "url": "https://it.wikipedia.org/wiki?curid=2167437", "title": "Norilsky Nickel-2", "text": ""}
{"id": "2167438", "revid": "2163589", "url": "https://it.wikipedia.org/wiki?curid=2167438", "title": "F/X 2 - Replay di un omicidio", "text": "F/X 2 - Replay di un omicidio (\"F/X2\") \u00e8 un film del 1991 diretto da Richard Franklin, sequel di \"F/X - Effetto mortale\" del 1986.\nTrama.\nCon l'aiuto di Rollie Tyler, esperto di effetti speciali, un investigatore privato indaga sulla morte di un poliziotto amico di Rollie: l'inchiesta li condurr\u00e0 a misteriosi medaglioni d'oro realizzati da Michelangelo. Grazie alle competenze di Rollie, l'assassino sar\u00e0 individuato.\nCuriosit\u00e0.\nNelle scene finali del film, in una sala dell'interno della villa, \u00e8 stata riprodotta in miniatura la Fontana del Nettuno di Bologna."}
{"id": "2167439", "revid": "1124164", "url": "https://it.wikipedia.org/wiki?curid=2167439", "title": "Giuseppe Tresca", "text": "Biografia.\nLa sua formazione artistica ebbe inizio a opera del padre Calogero, modesto pittore e prosegu\u00ec a Roma alla scuola del Sebastiano Conca.\nTornato a Palermo nel 1751 riscosse un certo successo. La sua notoriet\u00e0 \u00e8 dovuta in buona misura anche al fatto di essere stato il maestro del quattordicenne Giuseppe Velasco. I biografi ritengono che Velasco non avesse nulla da guadagnarci.\nSue opere si trovano in varie chiese siciliane dei Nebrodi e della Val di Noto.\nOpere.\nMessina e provincia.\nGalati Mamertino.\nDuomo di Maria Santissima Assunta"}
{"id": "2167441", "revid": "133248", "url": "https://it.wikipedia.org/wiki?curid=2167441", "title": "Keniz\u00e9 Murad", "text": ""}
{"id": "2167448", "revid": "628767", "url": "https://it.wikipedia.org/wiki?curid=2167448", "title": "Persona offesa", "text": "La persona offesa, nel diritto italiano, \u00e8 il soggetto titolare del bene giuridico tutelato dalla norma danneggiata da un reato.\nTale non \u00e8 quindi chiunque subisca un danno dal reato, ma solo colui che subisce l'offesa \"essenziale\" all'esistenza del reato.\nPrecisazioni.\nDa non confondersi con:\nReato qualificato dal soggetto passivo.\nA seconda del soggetto passivo del reato si possono distinguere:\nRilevanza della condotta del soggetto passivo.\nIl comportamento del soggetto passivo pu\u00f2 rilevare nella commissione del reato.\nInnanzitutto il consenso del soggetto passivo esclude, in alcuni casi, l'antigiuridicit\u00e0 del fatto, opera come scriminante. In secondo luogo il comportamento del soggetto passivo pu\u00f2 incidere nell'esecuzione del comportamento illecito:\nDiritti riconosciuti alla persona offesa.\nLa persona offesa non viene definita n\u00e9 nel codice penale n\u00e9 nel codice di procedura penale.\nLe sono riconosciuti numerosi diritti in fase processuale.\nPersona offesa di creazione legislativa.\nL'art. 90, comma 3 del c.p.p. disciplina quella che la dottrina chiama persona offesa di creazione legislativa. Si tratta, infatti, di una norma che attribuisce le facolt\u00e0 e i diritti della persona offesa a soggetti che non corrispondono ad essa:\nArt. 90, c.3 c.p.p. \"Qualora la persona offesa sia deceduta in conseguenza del reato, le facolt\u00e0 e i diritti previsti dalla legge sono esercitati dai prossimi congiunti di essa.\""}
{"id": "2167449", "revid": "1956693", "url": "https://it.wikipedia.org/wiki?curid=2167449", "title": "Gorilla nella nebbia (autobiografia)", "text": "Gorilla nella nebbia (\"Gorillas in the Mist\") \u00e8 un'autobiografia scritta nel 1983 dalla zoologa Dian Fossey.\nTrama.\nIl libro narra dei suoi incontri con esemplari della specie gorilla di montagna, di cui descrive le abitudini comportamentali e sulla cui sopravvivenza esprime fortissime preoccupazioni (credeva che la razza si sarebbe estinta in pochi decenni). Nel libro descrisse un totale di circa 250 esemplari, ma gi\u00e0 nel 2000 la popolazione era cresciuta pi\u00f9 del doppio. Nel libro si parla anche della sua vita, degli studi a lei condotti, e della sua lotta per la protezione e conservazione della specie.\nAl cinema.\nNel 1988 dall'opera venne tratto l'omonimo film di Michael Apted che ottenne 5 \"nomination\" al premio Oscar, con Sigourney Weaver come protagonista."}
{"id": "2167450", "revid": "599013", "url": "https://it.wikipedia.org/wiki?curid=2167450", "title": "Brendan Malone", "text": ""}
{"id": "2167454", "revid": "729019", "url": "https://it.wikipedia.org/wiki?curid=2167454", "title": "Gran Premio del Canada 1971", "text": "Il Gran Premio del Canada 1971, \"XI Player's Grand Prix Canada\" e decima gara del campionato di Formula 1 del 1971, si \u00e8 svolto il 19 settembre sul Circuito di Mosport Park ed \u00e8 stato vinto da Jackie Stewart su Tyrrell-Ford Cosworth.\nStatistiche.\nPiloti\nCostruttori\nMotori\nGiri al comando\nNote.\n\"Salvo indicazioni diverse le classifiche sono tratte da \""}
{"id": "2167459", "revid": "1573940", "url": "https://it.wikipedia.org/wiki?curid=2167459", "title": "Hydrobatidae", "text": "Hydrobatidae \u00e8 una famiglia di uccelli dell'ordine Procellariiformes.\nComprende gli uccelli delle tempeste o petrelli che nidificano nelle isole del Pacifico, nell'Atlantico, nel Mediterraneo, lungo le coste del orientali americane, nelle isole intorno all'Antartide e nelle coste meridionali dell'Australia.\nTassonomia.\nComprende i seguenti generi e specie:"}
{"id": "2167461", "revid": "2110845", "url": "https://it.wikipedia.org/wiki?curid=2167461", "title": "Ugo Liberatore", "text": "Biografia.\nDebutta nel mondo del cinema come sceneggiatore, poi come regista. "}
{"id": "2167465", "revid": "767487", "url": "https://it.wikipedia.org/wiki?curid=2167465", "title": "\u00a1Forward, Russia!", "text": "\u00a1Forward, Russia! sono una band inglese di Leeds, specializzata nell'indie rock e nell'alternative rock, nata agli inizi del 2004 e tuttora in attivit\u00e0. Fino al 2006 il gruppo intitolava le proprie canzoni solo con numeri, nell'ordine in cui erano state scritte. La band ha usato caratteri dell'alfabeto cirillico, con il suo nome occasionalmente scritto come\"\u00a1F\u0424\u042fW\u0414\u042fD, RUSSI\u0414!\"."}
{"id": "2167469", "revid": "72396", "url": "https://it.wikipedia.org/wiki?curid=2167469", "title": "Il Firenze", "text": ""}
{"id": "2167470", "revid": "339392", "url": "https://it.wikipedia.org/wiki?curid=2167470", "title": "Gary Wayne Hall", "text": ""}
{"id": "2167472", "revid": "1934238", "url": "https://it.wikipedia.org/wiki?curid=2167472", "title": "Immanenza", "text": "L'immanenza \u00e8 un concetto filosofico metafisico (antitetico a quello di trascendenza) che si riferisce alla qualit\u00e0 di ci\u00f2 che \u00e8 immanente, ossia \"ci\u00f2 che esiste, in quanto parte della realt\u00e0 abitata dall'uomo\". Viene generalmente opposto a ci\u00f2 che \u00e8 trascendente, ovvero ci\u00f2 che esiste \"al di l\u00e0\" della realt\u00e0 percepita dall'uomo \u2013 come, per esempio, ci\u00f2 che appartiene al divino, o al regno delle idee platonico. L'immanenza viene definita come ci\u00f2 che risiede nell'essere, ha in s\u00e9 il proprio principio e fine e, facendo parte dell'essenza di un soggetto, non pu\u00f2 avere un'esistenza da questo separata.\nEtimologia.\nDeriva dal latino \"in\" e \"maneo\", cio\u00e8 rimanere in quiete, o dentro, proprio ad indicare un'azione circoscritta nel soggetto stesso che la compie.\nTra religione e filosofia.\nL'idea dell'immanenza o della trascendenza di Dio ha diviso i filosofi medievali, tra i neoplatonici, seguaci di Agostino d'Ippona, e gli aristotelici seguaci di Alberto Magno e Tommaso d'Aquino.\nLe definizioni del Concilio di Calcedonia (451) sulla natura umana e divina di Ges\u00f9 identificano nel Cristo due nature, quella umana e quella divina, unite ma non confuse fra di loro. Cos\u00ec afferma il dettato dogmatico del concilio di Calcedonia:\n\"\u201cInsegniamo a confessare un solo e medesimo Figlio: il Signore nostro Ges\u00f9 Cristo, vero Dio e vero uomo, uno e medesimo Cristo Signore unigenito; da riconoscersi in due nature, senza confusione, immutabili, indivise, inseparabili, essendo stata salvaguardata la propriet\u00e0 di ciascuna natura, e concorrendo a formare una sola persona e ipostasi; Egli non \u00e8 diviso o separato in due persone, ma \u00e8 un unico e medesimo Figlio, Verbo e Signore Ges\u00f9 Cristo\u201d\".\nNell'enciclica Pascendi Dominici Gregis, il papa Pio X critic\u00f2 l'abuso di questa nozione nella filosofia di Spinoza e Kant. \nRiprendendo il concetto scolastico di immanenza, intesa come la presenza del risultato di un'azione all'azione stessa, Spinoza afferm\u00f2 che \u201cDio \u00e8 causa immanente e non transitiva di tutte le cose\u201d, cio\u00e8 che Dio \u00e8 causa di tutte le cose che sono in lui e che nulla esiste fuori da lui (\"Deus sive Natura\").\nTale teoria si contrappone all'ortodossia cristiana, che assegna a Dio un'esistenza separata dalle cose (trascendenza di Dio) delle quali egli \u00e8 creatore.\nIn filosofia.\nNel pensiero moderno l'antitesi immanenza \u2013 trascendenza si \u00e8 trasferita sul piano gnoseologico e viene definita come \u201cimmanentismo\u201d ogni dottrina che rifiuta l'esistenza di una realt\u00e0 trascendente: l'idealismo post kantiano, il positivismo, le varie forme di storicismo.\nKant e seguaci.\nPer Kant il termine immanenza significa la limitazione dell'uso delle forme a priori della conoscenza all'ambito dell'esperienza; per gli idealisti post \u2013 kantiani tale termine \u00e8 impiegato per definire la riduzione di ogni realt\u00e0 alla coscienza.\nNietzsche.\nCon la sua asserzione \u00ab Dio \u00e8 morto \u00bb, (Friedrich Nietzsche) dichiara che l'uomo \u00e8 lasciato a s\u00e9 stesso e che non deve pi\u00f9 sperare n\u00e9 di scoprire una verit\u00e0 \"trascendente\" e nascosta, n\u00e9 di inventare la \"fine della storia\" costruendo una verit\u00e0 \u201ctrascendente\u201d e definitiva.\nWittgenstein.\nQuesta stessa sintesi di indifferenza si ripropone aggiornata in Wittgenstein (\u00ab Quel che non si pu\u00f2 dire, \u00e8 necessario tacerlo \u00bb) : egli \u00e8 convinto di aver definito formalmente un concetto di \u201cverit\u00e0\u201d universale, \u201cformalmente\u201d, cio\u00e8 indipendentemente da qualsiasi soggetto, da qualsiasi osservatore.\nSartre.\nSartre nella sua \"Critica della ragione dialettica\" usa l'espressione composta \"immanenza-trascendenza\", nei seguenti termini: \u00e8 immanente ci\u00f2 che \u00e8 interno all'essere di una realt\u00e0 e non rinvia, n\u00e9 per la sua esistenza n\u00e9 per la sua esplicazione, n\u00e9 per il suo valore, ad alcun principio esterno o superiore, cio\u00e8 a nessun principio trascendente. Questo concetto pu\u00f2 essere riassunto nell'enunciato \"tutto \u00e8 interno a tutto\".\nImmanenza: teoria ed esperienza.\nL'idea di immanenza \u00e8 stata altres\u00ec presentata non solo come pura teoria ma anche come \u201cesperienza\u201d. Tra i pi\u00f9 recenti casi, si pu\u00f2 citare qualche parola di Annie Besant, in un contesto pi\u00f9 spirituale che filosofico ma non panteista: "}
{"id": "2167475", "revid": "133248", "url": "https://it.wikipedia.org/wiki?curid=2167475", "title": "Hydrobates leucorrhoa", "text": ""}
{"id": "2167482", "revid": "599013", "url": "https://it.wikipedia.org/wiki?curid=2167482", "title": "Gran Premio degli Stati Uniti d'America 1971", "text": "Il Gran Premio degli Stati Uniti 1971, \"XIV Grand Prix of the United States\" e undicesima e ultima gara del campionato di Formula 1 del 1971, si \u00e8 svolto il 3 ottobre sul Circuito di Watkins Glen ed \u00e8 stato vinto da Fran\u00e7ois C\u00e9vert su Tyrrell-Ford Cosworth. Due anni pi\u00f9 tardi,nel 1973, Francois Cevert perder\u00e0 la vita su questo stesso circuito che aveva visto la sua unica vittoria in Formula 1.\nStatistiche.\nPiloti\nCostruttori\nMotori\nGiri al comando\nNote.\n\"Salvo indicazioni diverse le classifiche sono tratte da \""}
{"id": "2167487", "revid": "1048993", "url": "https://it.wikipedia.org/wiki?curid=2167487", "title": "Emilio P. Miraglia", "text": "Biografia.\nInizia a lavorare nel mondo del cinema come assistente alla regia e tecnico di ripresa, e con questo bagaglio culturale crea sceneggiature tipiche dei film di genere italiani.\nTra i suoi film pi\u00f9 famosi i due \"gialli\" dei primi anni settanta, \"La notte che Evelyn usc\u00ec dalla tomba\" (1971) e \"La dama rossa uccide sette volte\" (1972)."}
{"id": "2167488", "revid": "729019", "url": "https://it.wikipedia.org/wiki?curid=2167488", "title": "Golop", "text": "Golop \u00e8 un comune dell'Ungheria di 639 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2167491", "revid": "287204", "url": "https://it.wikipedia.org/wiki?curid=2167491", "title": "Vys\u0161aja Liga 1992-1993 (calcio a 5)", "text": "La Vys\u0161aja Liga 1992-1993 \u00e8 stata la 3\u00aa edizione del massimo torneo di calcio a 5 russo. La competizione \u00e8 iniziata nel dicembre 1992 e si \u00e8 conclusa nel maggio 1993."}
{"id": "2167492", "revid": "767487", "url": "https://it.wikipedia.org/wiki?curid=2167492", "title": "G\u00f6m\u00f6rsz\u0151l\u0151s", "text": "G\u00f6m\u00f6rsz\u0151l\u0151s \u00e8 un comune dell'Ungheria di 86 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n. "}
{"id": "2167498", "revid": "316716", "url": "https://it.wikipedia.org/wiki?curid=2167498", "title": "Terence Fisher", "text": "Biografia.\nDopo aver intrapreso una carriera nella Marina mercantile abbandonata dopo poco, riusc\u00ec dal 1947 a lavorare come regista. Nel 1956 inizi\u00f2 la sua collaborazione con la casa di produzione Hammer Films per dirigere un remake del film \"Frankenstein\". \nMor\u00ec in seguito ad un attacco cardiaco"}
{"id": "2167500", "revid": "110157", "url": "https://it.wikipedia.org/wiki?curid=2167500", "title": "G\u00f6nc", "text": "G\u00f6nc \u00e8 una citt\u00e0 dell'Ungheria di 2.268 abitanti (dati 2001) . \u00c8 situata nella provincia di Borsod-Aba\u00faj-Zempl\u00e9n a 70\u00a0km dal capoluogo Miskolc.\nStoria.\nG\u00f6nc \u00e8 abitata fin dalla conquista dell'Ungheria. Nel Medioevo era un'importante citt\u00e0 commerciale e dal 1570 al 1647 capoluogo della contea di Aba\u00faj. Ottenne lo status di citt\u00e0 nel 2001."}
{"id": "2167505", "revid": "339392", "url": "https://it.wikipedia.org/wiki?curid=2167505", "title": "Nefropatia a depositi di IgA", "text": ""}
{"id": "2167506", "revid": "339392", "url": "https://it.wikipedia.org/wiki?curid=2167506", "title": "Nefropatia di Berger", "text": ""}
{"id": "2167511", "revid": "633110", "url": "https://it.wikipedia.org/wiki?curid=2167511", "title": "Tokarev TT-33", "text": "La Tokarev TT-33 (, 7,62\u00a0mm Samozarjadnyj Pistolet Tokareva obrazca 1930 goda) \u00e8 una pistola semiautomatica di fabbricazione sovietica ad azione singola ideata nel 1930 da F\u00ebdor T\u00f2karev come sostituta del revolver Nagant M1895, in uso dal 1895. La sigla \"TT\" significa \"Tula-Tokarev\", dove Tula \u00e8 la citt\u00e0 russa nella quale si trova la fabbrica Tul'skij oru\u017eejnyj zavod, deputata alla produzione dell'arma, e \"Tokarev\" \u00e8 il nome del progettista.\nL'evoluzione della TT-30 \u00e8 basata sostanzialmente sul sistema di funzionamento Colt-Browning, semplificato per permetterne una produzione a basso costo ed in grande serie a partire dal 1934. Entr\u00f2 in servizio nel 1935 come arma standard dell'esercito dell'Unione Sovietica. Conquist\u00f2 una solida fama nell'Armata Rossa e gi\u00e0 durante la Guerra di Spagna venne apprezzata fra le file dell'Esercito repubblicano.\nSviluppo.\nNel 1930 il Consiglio Militare Rivoluzionario approv\u00f2 una risoluzione per testare nuove armi da fianco per sostituire il vecchio Nagant M1895. Durante questi test, il 7 gennaio 1931, fu notato il potenziale della pistola denominata TT-30 di Fedor Tokarev, un brillante e conosciuto progettista che aveva combattuto nella Guerra Civile russa. Poche settimane dopo furono ordinate per la sperimentazione mille TT-30, e successivamente la pistola fu adottata dall'Armata Rossa.\nIl calibro scelto fu anch'esso nuovo: il 7,62 x 25 mm Tokarev, ideato basandosi sul celebre 7,63 Mauser, largamente diffuso all'epoca. Infatti, la munizione tedesca piaceva molto ai militari sovietici per la capacit\u00e0 di penetrazione e la notevole gittata della cartuccia, giudicate ideali per un'arma militare da fianco. Fatto piuttosto notevole, l'Armata Rossa non volle mai saperne del 9 x 19 mm Parabellum, che invece si stava imponendo come calibro standard per le armi corte un po' dovunque. Per l'epoca, la TT-30 era un'arma molto moderna e suscit\u00f2 molta attenzione negli ambienti militari: riuniva in s\u00e9 economia di fabbricazione, sicurezza di funzionamento, praticit\u00e0 (pesava quattro etti in meno della Mauser C96) ed efficacia.\nDopo alcune modifiche minori, nel 1933 l'arma fu ridesignata. La TT-33 venne scelta come nuova arma da fianco per l'Armata Rossa. In servizio, la TT-33 fu assegnata a ufficiali, sottufficiali e militari per i cui compiti il fucile d'ordinanza era troppo ingombrante; tuttavia non sostitu\u00ec mai completamente il vecchio revolver Nagant, e fino al 1945 le due armi convissero.\nArma solidissima e sicura, durante la Seconda Guerra Mondiale diede ottime prove di s\u00e9 e fu molto apprezzata; venne largamente usata anche dalla Wehrmacht, che ne cattur\u00f2 grossi quantitativi. Fu prodotta fino agli anni '50, quando venne sostituita dalla pistola Makarov. La TT-33 rest\u00f2 comunque in servizio presso l'Armata Sovietica fino agli anni '70, ed in molti paesi del mondo lo \u00e8 tuttora.\nTecnica.\nL'organizzazione meccanica della TT-33 ricalca quella gi\u00e0 ben nota dello schema Colt-Browning, in cui canna e carrello sono vincolati da anelli sulla parte superiore della canna, che si impegnano in due tacche corrispondenti, fresate all'interno del carrello. La potenza della cartuccia impiegata richiede infatti una chiusura geometrica della camera di cartuccia: il solo peso del carrello non \u00e8 sufficiente ad assorbire il rinculo della potente 7,62 x 25mm sovietica, copia della 7,63 Mauser.\nAllo sparo, canna e carrello rinculano cos\u00ec assieme per un breve tratto, necessario a far calare le pressioni nella camera di cartuccia, quindi una bielletta mobile fissata all'estremit\u00e0 posteriore della canna ne provoca l'abbassamento, svincolandola cos\u00ec dal carrello che invece prosegue la corsa retrograda estraendo ed espellendo il bossolo esploso, e successivamente, spinto dalla molla di recupero posta sotto la canna, ritorna in avanti sfilando una nuova cartuccia dal caricatore e inserendola in camera.\nL'arma spara solamente ad azione singola.\nErgonomicamente, la TT-33 \u00e8 ben progettata: facile da impugnare e confortevole allo sparo, con poco rinculo e una precisione pi\u00f9 che sufficiente per le distanze d'impiego (20 m). Gli organi di mira consistono in un mirino a lama e una tacca di mira posteriore, tarata a 25 m.\nLa parte pi\u00f9 interessante dell'arma di Tokarev consiste in una particolare lavorazione del fusto in corrispondenza dell'impugnatura, dove il caricatore, una volta inserito, presenta le cartucce al carrello. La parte terminale superiore del caricatore (\"labbra\") \u00e8 la pi\u00f9 debole e la pi\u00f9 soggetta a deformazioni, ed \u00e8 una della principali cause di inceppamenti nelle pistole automatiche: l'ex soldato F\u00ebdor Tokarev, che evidentemente conosceva bene questo difetto, provvide a realizzare due risalti sagomati fresati direttamente nel fusto, che \"presentano\" le cartucce nella giusta inclinazione, in modo che il carrello le guidi in camera di cartuccia senza alcun rischio di impuntamenti o inceppamenti. L'intuizione di Tokarev si rivel\u00f2 azzeccatissima e risolse il problema degli inceppamenti brillantemente e con poca spesa.\nAnche l'assenza di una sicura manuale rivela l'impostazione tipicamente militare dell'arma: Tokarev era al corrente che, all'atto pratico, su una pistola militare la sicura \u00e8 pressoch\u00e9 inutile. Quando l'arma \u00e8 carica, basta mettere il cane in posizione di \"mezza monta\", che blocca sia il percussore che il carrello, armandolo completamente solo al momento dello sparo, a tutto vantaggio della rapidit\u00e0 di impiego dell'arma che pu\u00f2 cos\u00ec essere portata con il colpo in canna in assoluta sicurezza.\nQuanto al livello di finitura, \u00e8 tipico delle armi militari sovietiche: la finitura esterna \u00e8 adeguata, con l'arma brunita o fosfatizzata. Internamente la TT-33 \u00e8 invece lavorata piuttosto bene sui piani di lavoro, pi\u00f9 grossolanamente nelle altre parti interne con evidenti segni di utensile, comunque il livello \u00e8 pi\u00f9 che adeguato per un'arma militare. L'acciaio impiegato \u00e8 di ottima qualit\u00e0, con trattamenti termici accurati, e la canna \u00e8 spesso cromata internamente per ridurre l'usura e facilitare la pulizia, come di regola nelle armi sovietiche.\nVarianti.\nLa Wehrmacht cattur\u00f2 un consistente numero di TT-33 e le distribu\u00ec, principalmente ai reparti di occupazione in URSS, come \"Pistole 615(r)\". Questo \u00e8 stato possibile grazie al fatto che le cartucce sovietiche 7.62\u00a0mm modello 1930 tipo P erano quasi identiche alle tedesche 7,63 \u00d7 25 mm Mauser; quindi il munizionamento tedesco poteva essere utilizzato nelle armi sovietiche.\nDopo il 1945 la TT-33 rest\u00f2 in servizio e venne prodotta su licenza in quasi ogni nazione sotto influenza sovietica: in Cina divenne la Tipo 51, in Jugoslavia la M57, in Corea del Nord la M68. Le copie prodotte in Polonia presso la fabbrica di Radom e in Ungheria presso la FEG di Budapest si distinguono per la lavorazione molto pi\u00f9 accurata. L'Ungheria ha addirittura prodotto anche un modello calibrato per il 9 x 19 mm Parabellum, noto come \"Tikagypt.\" I vari cloni della TT-33 continuano ad essere fabbricati in molti paesi, e l'arma di Tokarev \u00e8 tuttora massicciamente presente fra enti paramilitari e movimenti di guerriglia in molte parti del mondo.\nCollegamenti esterni.\n Sito web di Vladimir Tokarev dedicato a Fedor Tokarev"}
{"id": "2167515", "revid": "599013", "url": "https://it.wikipedia.org/wiki?curid=2167515", "title": "Godard", "text": ""}
{"id": "2167521", "revid": "767487", "url": "https://it.wikipedia.org/wiki?curid=2167521", "title": "Gara di cuori", "text": "Gara di cuori (\"Kyun...! Ho Gaya Na\") \u00e8 un film di Bollywood del 2004, diretto da Samir Karnik, con Aishwarya Rai e Amitabh Bachchan.\n\u00c8 andato in onda in prima visione su Rai 1 il 23 agosto 2008, in prima serata.\nTrama.\nDiyla \u00e8 una bella studentessa che un giorno va a Mumbai per aiutare un amico di suo padre nella gestione di un orfanotrofio. La ragazza \u00e8 profondamente contraria ai matrimoni organizzati, ma poi conosce Arjun, il figlio dell'amico di famiglia e se ne innamora. Alla fine Diyla scoprir\u00e0 che tutto \u00e8 stato brillantemente combinato dai genitori per farli unire in matrimonio."}
{"id": "2167525", "revid": "3115", "url": "https://it.wikipedia.org/wiki?curid=2167525", "title": "Ralph Ellison", "text": ""}
{"id": "2167526", "revid": "234959", "url": "https://it.wikipedia.org/wiki?curid=2167526", "title": "Kyun...! Ho Gaya Na", "text": ""}
{"id": "2167527", "revid": "767487", "url": "https://it.wikipedia.org/wiki?curid=2167527", "title": "G\u00f6ncruszka", "text": "G\u00f6ncruszka \u00e8 un comune dell'Ungheria di 670 abitanti (dati 2001). \u00c8 situato nella provincia di Borsod-Aba\u00faj-Zempl\u00e9n."}
{"id": "2167529", "revid": "1245083", "url": "https://it.wikipedia.org/wiki?curid=2167529", "title": "Etna (A 5326)", "text": ""}
{"id": "2167530", "revid": "880848", "url": "https://it.wikipedia.org/wiki?curid=2167530", "title": "Oceanodroma leucorhoa", "text": "L'uccello delle tempeste codaforcuta (\"Oceanodroma leucorhoa\" Vieillot, 1818) \u00e8 un uccello della famiglia degli Hydrobatidae.\nDescrizione.\nLungo 25,5\u00a0cm, \u00e8 simile all'uccello delle tempeste con la differenza che non segue le navi; si distingue inoltre per la mole maggiore la livrea pi\u00f9 scura, il groppone bianco attraversato da una barra di color grigio scuro e le ali pi\u00f9 lunghe.\nDistribuzione e habitat.\nNord Atlantico e Pacifico settentrionale.\nSpecie pelagica in America nidifica sulle isole boscose.\nBiologia.\nScava con il becco per preparare il cunicolo per il nido e usa le zampe per liberarsi dalla terra. Durante il corteggiamento i maschi entrano nei cunicoli e richiamano le femmine.\nRiproduzione.\nIn primavera nidifica in colonie, il suo nido \u00e8 rivestito di vegetali e depone un uovo bianco ovale.\nAlimentazione.\nPlancton, pesci e resti di animali.\nCuriosit\u00e0.\nNel 2003 i ricercatori hanno individuato che i telomeri (regione terminale dei cromosomi, il cui continuo accorciamento \u00e8 correlato con l'invecchiamento) si estendono in maniera via via maggiore con l'invecchiamento dell'organismo. Tale organismo \u00e8 proprio l'uccello delle tempeste codaforcuta, che in effetti pu\u00f2 vivere molto a lungo.\nQuesta iniziale teoria \u00e8 stata poi in seguito superata. Attualmente si sa che gli individui pi\u00f9 anziani hanno in media telomeri pi\u00f9 lunghi dei giovani non perch\u00e9 queste strutture cromosomiche si siano allungate ma poich\u00e9 una mortalit\u00e0 selettiva ha colpito maggiormente gli individui con telomeri pi\u00f9 corti. Il valore medio risulta quindi pi\u00f9 alto nella parte di popolazione dove gli individui a telomeri corti non esistono pi\u00f9. Questo \u00e8 anche dimostrato dal fatto che tra i giovani la variabilit\u00e0 \u00e8 alta, mentre \u00e8 molto bassa negli individui pi\u00f9 anziani. Il fenomeno quindi si interpreta nell'ottica della selezione naturale."}
{"id": "2167531", "revid": "1305772", "url": "https://it.wikipedia.org/wiki?curid=2167531", "title": "Palazzo Cesi-Armellini", "text": "Il palazzo Cesi-Armellini \u00e8 un edificio situato a Roma, in via della Conciliazione, adiacente ai cosiddetti \"propilei piacentiniani\" e confinante a est con palazzo Serristori. Esso porta il doppio cognome per distinguerlo da Palazzo Cesi-Gaddi e Palazzo Cesi-Muti situati nella stessa citt\u00e0. \nStoria e descrizione.\nIl primo edificio fu costruito attorno al 1520 dal cardinale Francesco Armellini, a quel tempo consigliere di papa Leone X e successivamente tesoriere di papa Clemente VII. \n\u00c8 da questo edificio che entrarono a Roma i Lanzichenecchi di Carlo V d'Asburgo nel sacco del 1527.\nNel 1565 l'edificio fu acquistato dalla famiglia Cesi, di origine umbra. In particolare, il cardinale Pier Donato Cesi si incaric\u00f2 della ristrutturazione affidandosi, per il nuovo progetto, a Martino Longhi il vecchio che ne cur\u00f2 il rifacimento (1570-1575) nelle forme attuali. \nL'edificio, che un tempo aveva la sua fronte principale su Borgo Vecchio, venne mutilato per l'apertura di Via della Conciliazione, con la riduzione delle finestre da 13 a 8 e la distruzione - fra l'altro - dello scalone monumentale.\nL'elegante facciata in laterizio chiaro tripartita con fasce marcapiani, \u00e8 innestata su un basso basamento nel quale ora sono inseriti gli ingressi dei negozi; il ritmo orizzontale \u00e8 scandito da lesene binate; l'angolo destro mostra una interessante protome leonina antica; l'elegante portale \u00e8 affiancato da lesene con trabeazione dorica. Elegante e molto curato \u00e8 anche l'ampio cortile rettangolare porticato interno che ripete gli elementi architettonici della facciata e che mostra ancora nella loggia un ciclo di affreschi dedicati a Salomone.\nAttualmente l'edificio \u00e8 di propriet\u00e0 della Curia Generalizia della Societ\u00e0 del Divin Salvatore."}
{"id": "2167532", "revid": "89577", "url": "https://it.wikipedia.org/wiki?curid=2167532", "title": "Joint ventures", "text": ""}
{"id": "2167533", "revid": "729019", "url": "https://it.wikipedia.org/wiki?curid=2167533", "title": "Gy\u00f6rgytarl\u00f3", "text": "Gy\u00f6rgytarl\u00f3 \u00e8 un comune dell'Ungheria di 593 abitanti (dati 2001). \u00c8 situato nella provincia di Borsod-Aba\u00faj-Zempl\u00e9n."}
{"id": "2167536", "revid": "598540", "url": "https://it.wikipedia.org/wiki?curid=2167536", "title": "Werner Fabricius", "text": "Biografia.\nNato in un villaggio dello Schleswig-Holstein, trascorse l'infanzia e la giovinezza ad Amburgo, dove apprese la musica sotto la guida di Thomas Selle e Heinrich Scheidemann. Si trasfer\u00ec in giovent\u00f9 a Lipsia, e si laure\u00f2 in giurisprudenza all'universit\u00e0 di Lipsia; rimase tutta la vita a Lipsia, svolgendo contemporaneamente l'attivit\u00e0 di avvocato e quella di musicista. Divenne organista alla chiesa di San Nicola (\"Nikolaikirche\") nel 1656, \"Kantor\" alla chiesa di San Paolo (\"Paulinerkirche\") nel 1658 e primo direttore musicale dell'universit\u00e0 di Lipsia, incarichi che conserv\u00f2 tutti fino alla morte.\nWerner Fabricius compose musica sacra e musica profana, sia strumentale (suite, allemande, ecc.) che vocale (cantate). Scrisse anche un trattato sulle procedure per il collaudo degli organi che fu pubblicato postumo nel 1756.\nOpere.\nLe sue opere furono pubblicate in tre antologie:"}
{"id": "2167537", "revid": "240277", "url": "https://it.wikipedia.org/wiki?curid=2167537", "title": "All the Way... A Decade of Song &amp; Video", "text": "All the Way... A Decade of Song &amp; Video \u00e8 il sesto home video della cantante canadese C\u00e9line Dion. \u00c8 una collezione dei suoi video musicali in lingua inglese, pubblicata il 20 febbraio 2001. Quest'antologia retrospettiva contiene video ed esecuzioni dal vivo di molti successi di C\u00e9line, 7 successi e 7 inediti. Un box DVD+CD contenente l'album \"All the Way... A Decade of Song\" \u00e8 stato pubblicato il 20 ottobre 2003. L'antologia dei video musicali in lingua francese, \"On ne change pas\", verr\u00e0 pubblicata nel 2005.\nDescrizione.\nFra i \"classici\" sono presenti \"My Heart Will Go On\", \"Because You Loved Me\", \"Beauty and the Beast\" e \"I'm Your Angel\" (duetto con R. Kelly).\nFra gli inediti c'\u00e8 il singolo di lancio \"That's the Way It Is\", scritta e prodotta da un team che al tempo lavorava con Britney Spears, Backstreet Boys e 'N Sync. C\u00e9line l'ha interpretata live assieme agli 'N Sync, durante il suo special TV per la CBS, a fine novembre 1999 per lanciare l'album.\nFra gli inediti anche un brano di Robert John \"Mutt\" Lange, produttore di Shania Twain: \"If Walls Could Talk\", con Shania che fa da corista (come gi\u00e0 aveva fatto nel brano di C\u00e9line \"Goodbye's (The Saddest Word)\". La canzone \u00e8 una cover di Stevie Vann.\nLe altre due cover presenti fra gli inediti sono \"The First Time Ever I Saw Your Face\" di Roberta Flack (gi\u00e0 interpretata da C\u00e9line nello special TV della CBS per il lancio di \"These Are Special Times\" nel 1998 e in futuro inclusa nell'album \"Miracle\") e \"All the Way\" (incisa in un duetto virtuale con il suo interprete originario, Frank Sinatra e candidata per un Grammy Award for Best Pop Collaboration with Vocals).\n\"Then You Look at Me\" \u00e8 stata scritta da James Horner e Will Jennings (autori di \"My Heart Will Go On\", che collaborano qui con C\u00e9line per la prima volta dopo quel brano) e fa parte della colonna sonora del film \"L'uomo bicentenario\", con Robin Williams.\n\"I Want You to Need Me\" \u00e8 l'ulitmo brano di Diane Warren (autrice di molti brani della Dion, fra cui \"Because you loved me\") inciso dal C\u00e9line. Altre due canzoni scritte dalla Warren e prodotte da David Foster furono incise durante la sessione di \"All the Way... a Decade of Song\", ma non furono mai inserite in un album. Una di esse, chiamata \"Would I Know\" \u00e8 finita in internet nel maggio del 2005 (ed \u00e8 stata incisa da Charlotte Church nel 2003), ma la seconda, \"Run Like a River\", rimane ancora introvabile.\nL'ultima traccia dell'album, \"Live (for the One I Love)\", \u00e8 la versione inglese di \"Vivre\" (originariamente interpretata da Noa), brano dell'opera musicale \"Notre-Dame de Paris\" di Luc Plamondon e Riccardo Cocciante (interpretata nella versione italiana da Lola Ponce).\nLe performance di \"Beauty and the Beast,\" \"Because You Loved Me\" e \"To Love You More\" sono estratti dell'home video \"Live in Memphis\". \"The First Time Ever I Saw Your Face\" e \"All the Way\" sono estratti dallo speciale TV della CBS del (1999).\nUna versione estesa di \"All the Way\u2026 A Decade of Song &amp; Video\" con 6 nuovi video \u00e8 stata pubblicata in Giappone nel 2008, come parte di \"Ultimate Box\".\nSuccesso.\n\"All the Way... A Decade of Song &amp; Video\" \u00e8 rimasta 47 settimane nella Top Music Video chart negli USA, raggiungendo la numero 15. Ha ottenuto negli USA il disco di platino (100\u00a0000 copie) anche se, secondo la Nielsen SoundScan ne ha vendute 220\u00a0000 per cui avrebbe dovuto ottenerne 2. \"All the Way... A Decade of Song &amp; Video\" ha raggiunto la n\u00ba 3 nella Australian DVD chart e vi \u00e8 rimasta per 60 settimane, ottenendo 2 dischi di platino (30\u00a0000). Nella classifica francese dei video musicali, disponibile dal settembre 2003, \"All the Way... A Decade of Song &amp; Video\" ha raggiunto la n\u00ba 11."}
{"id": "2167538", "revid": "124123", "url": "https://it.wikipedia.org/wiki?curid=2167538", "title": "Norifumi Suzuki", "text": "Ha diretto 45 film, per la maggior parte appartenenti al genere Pinky Violence, di cui \u00e8 considerato una delle figure chiave, tra i quali titoli divenuti cult movie come \"Sex and Fury\", \"Girl Boss Guerilla\" e \"\". Ha lanciato nel novero delle star del genere l'attrice Reiko Ike e ha lavorato in prevalenza per la Toei Company.\nNel 1985 ha ricevuto il premio alla carriera al Yokohama Film Festival.\nCarriera.\nNorifumi Suzuki inizi\u00f2 la sua carriera nel cinema in veste di sceneggiatore, scrivendo otto film tra il 1964 e il 1968 e creando la serie \"Red Peony\". Il 1968 fu l'anno del suo debutto nella regia cinematografica con \"The Secret of the Fylfot\". Successivamente altern\u00f2 il ruolo di sceneggiatore a quello di regista, dirigendo nel 1971 \"\", secondo film della serie \"Girl Boss\", interpretato da Reiko Ike, con la quale il regista stabil\u00ec un duraturo sodalizio. Nel 1973 Suzuki diresse il suo film pi\u00f9 conosciuto, \"Sex and Fury\".\nEstetica e stile.\nCaratteristica principale del regista fu uno stile pi\u00f9 occidentale rispetto ad altri registi giapponesi. I suoi film insistevano sulla tortura, attuendone la morbosit\u00e0 ed esaltandone la bellezza, grazie ad inquadrature raffinate. Nei suoi lavori non manca una critica alla societ\u00e0 giapponese, alla politica e alla religione."}
{"id": "2167542", "revid": "179980", "url": "https://it.wikipedia.org/wiki?curid=2167542", "title": "J\u00falio Botelho", "text": ""}
{"id": "2167544", "revid": "124967697", "url": "https://it.wikipedia.org/wiki?curid=2167544", "title": "Farrokhi", "text": "Farrokhi Sistani (in persiano: ), figlio di Julugh, nasce nel Sistan, poco dopo l'anno mille, suo padre \u00e8 un dipendente del principe Khalaf, della casa dei Saffaridi.\nFin da giovane \u00e8 dotato di una grande abilit\u00e0 nel comporre versi.\nFarrokhi prende moglie (una schiava liberata della casa di Khalaf), le sue esigenze crescono e chiede al suo padrone che la rendita gli sia aumentata: non viene esaudito.\nDecide di partire dal Sistan in cerca di miglior fortuna e, avendo sentito parlare del principe Abu 'l-Mozaffar Ahmad ben Mohammad Chaghani, si reca in Chaghaniyan, in Transoxiana.\nGiunge alla sua corte mentre il principe \u00e8 impegnato a sovraintendere alla marchiatura dei giovani puledri, e dunque ne incontra il luogotenente As'ad, uomo colto e amante della poesia, e gli legge una qaside che aveva composto prima di mettersi in viaggio.\nQuesti la trova ottima, ma vedendosi davanti questo giovane rozzo e malandato, dubita che il componimento sia suo e, per metterlo alla prova, lo invita ad accompagnarlo dal principe al daghgah (luogo dove avviene la marchiatura dei cavalli), gli descrive il posto e gli chiede di comporre una qaside adatta alla circostanza per farla leggere al sovrano.\nFarrokhi passa la notte a comporre versi, e al mattino si presenta ad As'ad che lo conduce presso il principe, questi fa accomodare il poeta alla mensa.\nDopo un po', Farrokhi si alza e recita il componimento recato dal Sistan, il principe ne rimane compiaciuto; poi declama la qaside sul tema del daghgah e allora, stupefatto da tanta bravura, il principe si rivolge al poeta: \"Hanno portato dei puledri dal Khotan, tutti quelli che riesci a catturare sono tuoi!\" Farrokhi esce in mezzo alla mandria dei puledri, ma non riesce a catturarne nemmeno uno.Giungendo i puledri ad un edificio diroccato, vi si vanno a rifugiare.\nVi entra anche il poeta, e si stende a dormire dalla stanchezza.\nGli uomini di As'ad, quando arrivano, contano i puledri, che sono quarantadue, e vanno a riferirne al principe.\nIl giorno dopo, all'alba, portano Farrokhi dal principe che si complimenta con lui e gli dona un cavallo, una tenda , tre cammelli, schiavi, tappeti ...\nCos\u00ec Farrokhi entra gloriosamente al servizio della corte di Chaghaniyan.\nQuesto dettagliato resoconto \u00e8 preso dai Quattro Discorsi di Nezami 'Aruzi, e non possiamo ovviamente sapere, quanto di tutto ci\u00f2 corrisponda a verit\u00e0.\nDalla corte di Chaghaniyan giunge poi a quella di Ghazna, lodando Mahmud e poi i suoi successori.\nMuore ancora giovane, probabilmente nel 1037.\nOltre ad un consistente canzoniere lirico-panegiristico di quasi novemila versi, di lui non ci resta altro."}
{"id": "2167545", "revid": "729019", "url": "https://it.wikipedia.org/wiki?curid=2167545", "title": "Race of Champions 1971", "text": "La Race of Champions 1971 (\"VI Race of Champions\") fu una gara di Formula 1 non valida per il campionato del mondo che si disput\u00f2 il 21 marzo 1971 sul Circuito di Brands Hatch. Si posizion\u00f2 nel calendario di Formula 1 dopo le gare d'apertura corse in Argentina (non valida per il mondiale) a gennaio e in Sud Africa il 6 marzo.\nLa gara venne vinta da Clay Regazzoni su Ferrari, che precedette Jackie Stewart su Tyrrell. Questa fu la prima affermazione per il pilota svizzero in una gara non valida quale prova del campionato del mondo. Stewart ottenne la \"pole\", mentre il giro pi\u00f9 veloce fu di Graham Hill."}
{"id": "2167546", "revid": "61051", "url": "https://it.wikipedia.org/wiki?curid=2167546", "title": "Collette McCallum", "text": "Biografia.\nCollette McCallum nasce a Glasgow, in Scozia, ma cresce a Perth, nell'Australia Occidentale, dove si appassiona al gioco del calcio.\nCarriera.\nClub.\nDopo aver iniziato la carriera in Australia ed aver tra le altre giocato nella sezione di calcio femminile del New South Wales Institute of Sport di Sidney, nel 2008 decide di trasferirsi negli Stati Uniti d'America per sottoscrivere un contratto con il Pali Blues, squadra studentesca di calcio femminile della Palisades Charter High School, Pacific Palisades, Los Angeles, (California)\nDopo il suo debutto, grazie alla vittoria per 2 a 0 sul Ventura County Fusion, la squadra venne selezionata per partecipare alla W-League dell'United Soccer Leagues, secondo livello del calcio professionistico femminile nordamericano, che al termine della stagione la vedr\u00e0 vincitrice del torneo. Con le Pali Blues scende in campo 8 volte riuscendo a mettere a segno 5 reti.\nA fine campionato decide di tornare in Australia accettando la proposta del Perth Glory, sezione femminile dell'omonimo club di Perth, di giocare nella W-League australiana, neofondato massimo livello del campionato australiano di calcio femminile. Con le biancoviola rimane per la stagione 2008-2009 conclusasi al settimo e penultimo posto e con un tabellino personale di 10 presenze e due gol realizzati.\nNel 2009 McCallum decide di ritornare negli Stati Uniti accettando la proposta dello , societ\u00e0 di calcio professionistico con sede a Piscataway, nel New Jersey, che si \u00e8 iscritta alla neofondata Women's Professional Soccer. Il club al termine della stagione di debutto riuscir\u00e0 a concludere al primo posto, massimo risultato ottenuto dalla societ\u00e0.\nNel febbraio 2010 l'allora commissario tecnico della Nazionale australiana Tom Sermanni, durante una trasmissione radiofonica per Radio Fremantle dichiar\u00f2 l'intenzione di McCallum di non rinnovare il contratto con lo Sky Blue FC per rimanere in Australia. Si accorda nuovamente con il Perth Glory dove rimane due stagioni consecutive (2009 e 2010-2011) concludendo il campionato rispettivamente al sesto e quinto posto. In questo periodo McCallum colleziona 14 presenze complessive siglando 3 reti.\nNel 2012 decide ancora di andare a giocare all'estero, accordandosi con le Lincoln Ladies, societ\u00e0 britannica con sede a Lincoln, nel Lincolnshire, Midlands Orientali (Inghilterra) e che allora partecipava alla FA Women's Premier League Northern Division, terzo livello del campionato di calcio femminile inglese. Con le britanniche rimane nella prima parte della stagione 2012\u20132013 congedandosi prima del termine dell'anno solare con 8 presenze ed un gol.\nTorna quindi in Australia per indossare nuovamente la maglia del Perth Glory, squadra nella quale conclude la carriera nel 2014.\nNazionale.\nDopo aver giocato nelle rappresentative giovanili (Under-19: 25 presenze e 13 gol; Under-20: 38 presenze e 7 gol), ha esordito nella Nazionale maggiore nel gennaio del 2005, quando l'Australia fu sconfitta per 3-0 dalla Cina.\nHa partecipato ai Campionato mondiale Under-19 del 2004 e Under-20 del 2006, al torneo continentale asiatico del 2006 e ai Mondiali del 2007 e del 2011.\nGioca la sua ultima partita con le \"Matildas\" il 7 luglio 2015, dando il suo definitivo addio al calcio giocato."}
{"id": "2167548", "revid": "767487", "url": "https://it.wikipedia.org/wiki?curid=2167548", "title": "Where Lovers Mourn", "text": "Where Lovers Mourn \u00e8 un album del gruppo musicale doom gothic metal svedese dei Draconian, pubblicato il 20 ottobre 2003 per la Napalm Records."}
{"id": "2167549", "revid": "599013", "url": "https://it.wikipedia.org/wiki?curid=2167549", "title": "Connettivite mista", "text": "Per connettivite mista, abbreviata come CM, nota anche come malattia mista del tessuto connettivo (abbreviata MMTC, a volte anche MCTD per via dell'acronimo in inglese di \"Mixed Connective Tissue Disease\") in campo medico, si intende una sindrome con manifestazioni miste e con la presenza di elevata concentrazione di anticorpi anti-U1 RNP.\nStoria.\nLa prima volta che venne descritta questa malattia fu nel 1971\nDiagnosi.\nNel corso del tempo si sono avute diverse classificazioni di diagnosi a seconda della presenza di particolari sintomi e segni clinici:\nInoltre si effettua la misurazione degli anticorpi anti-U1-RNP che rileva un'elevata presenza, una esofagomanometria \u00e8 utile per comprendere l'interessamento esofageo.\nLe 3 classificazioni dei criteri diagnostici sono:\nSintomatologia.\nFra i sintomi e i segni clinici ritroviamo ispessimento della cute, comparsa di edema alle mani, artralgie e fenomeno di Raynaud le pi\u00f9 comuni, che ripercorrono i criteri diagnostici.\nMolte le zone del corpo colpite e per questo la manifestazioni sono eterogenee, altre manifestazioni includono febbre e linfoadenopatia.\nEziologia.\nLe cause sono sconosciute, si sospetta un'eziologia di origine immunitaria.\nPrognosi.\nLa prognosi solitamente \u00e8 buona, tuttavia in caso di complicanze a livello renale o cardiaco peggiora notevolmente. Si arriva alla morte nel caso di comparsa di ipertensione polmonare."}
{"id": "2167550", "revid": "1776051", "url": "https://it.wikipedia.org/wiki?curid=2167550", "title": "Beyond the Sea (Dark Moor)", "text": "Beyond The Sea (Al di l\u00e0 del mare) \u00e8 il quinto album in studio del gruppo musicale spagnolo Dark Moor, pubblicato nel 2005 dalla Arise Records.\nL'album.\nI Dark Moor hanno messo a disposizione per il download digitale gratuito alcuni brani sul proprio sito ufficiale.\nDall'album \u00e8 stato tratto il singolo \"Before the Duel\"."}
{"id": "2167552", "revid": "729019", "url": "https://it.wikipedia.org/wiki?curid=2167552", "title": "D\u017eochar Dudaev", "text": "Giovinezza e carriera militare.\nDudaev nacque nel febbraio del 1944, durante la deportazione forzata della sua famiglia (insieme a tutte le altre dei popoli ceceno, inguscio, balkaro, calmucco, tataro di Crimea e di altre \"nazioni\" minori, secondo gli ordini di Stalin) dal loro villaggio natale di Yalkhoroi nella Repubblica Autonoma Socialista Sovietica (RASS) della Cecenia-Inguscezia. Trascorse i suoi primi 13 anni di vita in esilio nella Repubblica Socialista Sovietica del Kazakistan.\nDopo il rimpatrio dei Ceceni e degli Ingusci nel 1957, studi\u00f2 alle scuole serali in Cecenia-Inguscezia e si diplom\u00f2 elettricista. Nel 1962, dopo due anni trascorsi studiando elettronica a Vladikavkaz, entr\u00f2 nella Scuola Superiore dell'Aviazione Militare per Piloti di Tambov, dove si laure\u00f2 nel 1966. Si presume che abbia ufficialmente camuffato la sua origine etnica, dichiarandosi osseto per evitare possibili discriminazioni in quanto ceceno. Dudaev entr\u00f2 nel Partito Comunista dell'Unione Sovietica nel 1968 e dal 1971 al 1974 studi\u00f2 nella prestigiosa Accademia Aeronautica Gagarin. Si spos\u00f2 con Alla, una poetessa russa dalla quale ebbe tre figli.\nDudaev serv\u00ec in un'unit\u00e0 di bombardieri dell'Aeronautica Sovietica in Siberia e Ucraina, e prese parte all'invasione sovietica dell'Afghanistan. Crebbe rapidamente di ruolo, assumendo nel 1987 il comando della base aerea dell'Aeronautica Militare Sovietica a Tartu, in Estonia, con il grado di Maggior Generale. Dudaev apprese l'estone e dimostr\u00f2 grande tolleranza per il nazionalismo estone ignorando gli ordini di attaccare la Televisione di Stato e il Parlamento, inviando invece una cucina militare da campo. Nel 1990, la sua divisione aerea fu ritirata dall'Estonia e Dudaev rassegn\u00f2 le proprie dimissioni dall'esercito Sovietico (sebbene non abbia mai lasciato formalmente il Partito Comunista).\nPolitica cecena.\nNel maggio del 1990, Dudaev fece ritorno a Groznyj, la capitale della Cecenia, per dedicarsi alla vita politica locale. Venne eletto a capo del Comitato Esecutivo dell'opposizione non ufficiale, il Congresso della Nazione Cecena (NCChP), che invocava la sovranit\u00e0 della Cecenia come Repubblica dell'Unione Sovietica (la RASS di Cecenia-Inguscezia aveva uno statuto di repubblica autonoma della Repubblica Socialista Sovietica Federata Russa).\nNell'agosto del 1991, Doku Zavgayev, il leader comunista della RASS di Cecenia-Inguscezia, espresse pubblicamente il proprio supporto per il fallito Colpo di Stato contro il presidente sovietico Michail Gorba\u010d\u00ebv. Dopo il fallimento del putsch, l'Unione Sovietica cominci\u00f2 rapidamente a disgregarsi mentre le repubbliche costituenti si sbrigarono ad abbandonarla. Avvantaggiandosi dell'implosione dell'Unione Sovietica, Dudaev e i suoi sostenitori si mossero contro l'amministrazione di Zavgayev. Il 6 settembre 1991, militanti del NCChP invasero una seduta del Soviet Supremo locale, disperdendo cos\u00ec il governo della RASS di Cecenia-Inguscezia. Vennero inoltre occupate la stazione televisiva di Grozny e altri edifici governativi chiave.\nPresidente della Repubblica Cecena.\nDopo un controverso referendum nell'ottobre del 1991 che conferm\u00f2 l'elezione di Dudaev a Presidente della Repubblica Cecena, egli stesso dichiar\u00f2 unilateralmente la sovranit\u00e0 della repubblica e la sua indipendenza dall'Unione Sovietica. Nel novembre del 1991, il Presidente Russo Boris Yeltsin dispieg\u00f2 le truppe a Grozny, ma furono ritirate quando le forze di Dudaev impedirono loro di uscire dall'aeroporto. La Russia si rifiut\u00f2 di riconoscere l'indipendenza, ma esit\u00f2 a usare la forza contro i separatisti. La Repubblica di Cecenia-Inguscezia era diventata uno stato indipendente \"de facto\".\nInizialmente il governo di Dudaev ebbe relazioni diplomatiche con la Georgia, ricevendo ampio supporto morale dal primo Presidente georgiano Zviad Gamsakhurdia. Quando Gamsakhurdia fu rovesciato alla fine del 1991, gli venne concesso asilo in Cecenia e presenzi\u00f2 alla cerimonia d'insediamento di Dudaev. Mentre risiedeva a Grozny, l'ex leader georgiano contribu\u00ec anche all'organizzazione della prima \"Conferenza Caucasica\", alla quale parteciparono gruppi indipendentisti di tutta la regione. La Cecenia non ha mai ottenuto un riconoscimento diplomatico da alcun altro Stato al di fuori della Georgia nel 1991.\nLa Repubblica di Cecenia-Inguscezia si separ\u00f2 in due nel giugno 1992, durante il crescente conflitto osseto-inguscio. Dopo che la Cecenia aveva annunciato la propria dichiarazione di sovranit\u00e0 nel 1991, la regione dell'Inguscezia scelse di unirsi alla Federazione Russa come entit\u00e0 federale (Repubblica Autonoma di Inguscezia). La regione rimanente dell'Ichkeria (Cecenia) dichiar\u00f2 la piena indipendenza nel 1993. Nello stesso anno venne abolito l'insegnamento della lingua russa nelle scuole cecene e fu annunciato che la lingua cecena avrebbe cominciato ad essere scritta in alfabeto latino (con l'aggiunta di alcuni speciali caratteri ceceni), anzich\u00e9 in alfabeto cirillico come imposto dal governo sovietico durante gli anni '30. Il governo cominci\u00f2 anche a stampare la propria moneta e i propri francobolli. Uno dei primi decreti di Dudaev diede a ogni uomo il diritto di portare armi.\nLe scelte politiche di Dudaev a favore dell'indipendenza cominciarono presto a minare l'economia della Cecenia e, secondo gli osservatori russi, trasform\u00f2 la regione in un paradiso criminale. La popolazione di etnia diversa da quella cecena lasci\u00f2 la repubblica per via delle minacce da parte della criminalit\u00e0, che il governo trattava con indifferenza. Nel 1993 il Parlamento ceceno tent\u00f2 di organizzare un referendum sulla fiducia pubblica in Dudaev, dato che aveva fallito nel consolidare l'indipendenza della regione. La ritorsione di Dudaev comport\u00f2 lo scioglimento del Parlamento e di altri organi del potere. A partire dell'estate del 1994, gruppi armati dell'opposizione (che potevano contare sull'appoggio militare e finanziario russo) provarono ripetutamente ma senza successo a deporre Dudaev con la forza. Il pi\u00f9 spettacolare di questi tentativi fu un colpo di stato tentato verso la fine del 1994 con il supporto del governo di mosca, nel tentativo di preservare la repubblica cecena da un'invasione su larga scala.\nPrima guerra cecena.\nIl 1\u00ba dicembre 1994 i russi cominciarono a bombardare l'aeroporto di Groznyj e distrussero l'aviazione militare cecena (costituita da aerei da addestramento sovietici requisiti dalla Repubblica Cecena nel 1991). In risposta la Cecenia dichiar\u00f2 guerra alla Russia e mobilit\u00f2 il proprio esercito. L'11 dicembre 1994, cinque giorni dopo che Dudaev e il Ministro della Difesa russo Pavel Gra\u010d\u00ebv avevano raggiunto un accordo per evitare un ulteriore uso della forza, le truppe russe invasero la Cecenia. Uno dei due figli maschi di Dudaev venne ucciso nel corso di un'operazione militare all'inizio della guerra.\nPrima della caduta di Groznyj, Dudaev abbandon\u00f2 il Palazzo Presidenziale di Grozny, si diresse a Sud con il suo esercit\u00f2 e continu\u00f2 a condurre la guerra nel 1995, si dice da una postazione missilistica vicino Vedeno, la capitale storica della Cecenia. Continu\u00f2 a insistere che le sue forze avrebbero prevalso dopo la fine della guerra convenzionale, e i guerriglieri ceceni continuarono a operare attraverso tutto il paese attaccando le unit\u00e0 russe e demoralizzando i soldati nemici. Una Jih\u0101d contro la Russia fu dichiarata da Akhmad Kadyrov, nominato da Dudaev Muft\u012b della Cecenia, e numerosi volontari stranieri cominciarono ad arrivare nella repubblica, per lo pi\u00f9 dalle vicine repubbliche musulmane del Caucaso settentrionale, come il Daghestan. La popolarit\u00e0 di Dudaev negli stati Baltici, specialmente in Estonia, fu anche una delle ragioni del mito delle \"Calze Bianche\", che si crede siano state soldatesse baltiche usate come cecchini dai ceceni.\nMorte ed eredit\u00e0.\nDudaev fu ucciso il 21 aprile 1996, da due missili guidati con il laser mentre stava usando un telefono satellitare, dopo che la sua chiamata era stata intercettata da un aereo da ricognizione russo, individuando cos\u00ec la posizione del leader ceceno. Sembra che in quel momento Dudaev stesse parlando con un deputato liberale alla Duma di Mosca, e si fa il nome di Konstantin Borovoj. Vennero quindi inviati altri aerei (un Su-24MR e un Su-25) per localizzare Dudaev e sparare un missile guidato. I dettagli dell'operazione non sono mai stati svelati dal governo russo: tuttavia, si sa che gli aerei da ricognizione nella zona stavano tenendo sotto controllo le comunicazioni satellitari da qualche tempo, tentando di far combaciare la voce di Dudaev alle registrazioni dei suoi discorsi. Fu anche detto che Dudaev venne ucciso da un attacco congiunto con un razzo e una trappola esplosiva. Esiste una teoria del complotto secondo la quale la NSA fu implicata in questo caso, fornendo uno dei propri satelliti SIGINT come aiuto alla triangolazione.\nLa morte di Dudaev fu annunciata interrompendo le trasmissioni da \u0160amil Basaev, comandante della guerriglia cecena. Il successore di Dudaev fu il suo vicepresidente Zelimkhan Yandarbiyev (come Presidente \"ad interim\") e in seguito, dopo le elezioni popolari del 1997, il suo Capo di Stato Maggiore durante la guerra, Aslan Maskhadov.\nA D\u017eochar Dudaev sopravvissero la moglie, Alla Dudaeva, e il figlio pi\u00f9 giovane, Tegi Dudaev."}
{"id": "2167554", "revid": "486946", "url": "https://it.wikipedia.org/wiki?curid=2167554", "title": "Dzhokhar Dudayev", "text": ""}
{"id": "2167556", "revid": "25152", "url": "https://it.wikipedia.org/wiki?curid=2167556", "title": "Economia italiana nel XIX secolo", "text": ""}
{"id": "2167557", "revid": "1566286", "url": "https://it.wikipedia.org/wiki?curid=2167557", "title": "Kitu Gidwani", "text": "La sua carriera ha riguardato sia il mondo della televisione, della moda e del cinema.\nIn India \u00e8 divenuta famosa grazie ad una popolare serie tv, Air Hostess.\nLa si ricorda nel film Earth di Deepa Mehta.\nHa inoltre recitato in varie pellicole di Bollywood, tra cui Dance of the Wind, nel 1997.\nUltimamente la si \u00e8 vista nel successo internazionale Jaane Tu Ya Jaane Na."}
{"id": "2167565", "revid": "111319", "url": "https://it.wikipedia.org/wiki?curid=2167565", "title": "Cristine Teuscher", "text": ""}
{"id": "2167566", "revid": "124873020", "url": "https://it.wikipedia.org/wiki?curid=2167566", "title": "Ascolta, si fa sera", "text": "Ascolta si fa sera \u00e8 una rubrica religiosa radiofonica di Radio Rai, a cura del GR, in onda quotidianamente sulle frequenze di Radio 1, dalle 20:57 alle 21:00.\nLa trasmissione ha come protagonisti 7 esponenti di professioni religiose diverse:\nIl programma \u00e8 nato con l'intento di far giungere ogni sera un breve pensiero ai fedeli o a coloro che sono alla ricerca costante della fede.\nI contenuti variano continuamente, e non trattano solamente di aspetti religiosi, ma vanno anche ad esplorare avvenimenti di cronaca ed attualit\u00e0, come l'uguaglianza fra le persone, il rispetto per il prossimo, la solitudine, allo scopo di spingere gli ascoltatori alla riflessione.\nTra coloro che hanno pronunciato queste brevi letture a carattere spirituale, si ricordano padre Mariano, padre Andrea Panont, padre David Maria Turoldo, Giacomo Lercaro, don Ennio Innocenti e il rabbino Elio Toaff.\nStoria.\nTrasmissione \"storica\" di Radio Rai, in quanto va in onda senza interruzioni dal 5 aprile 1970, deve la sua popolarit\u00e0 anche al fatto che succedeva alla popolarissima e seguitissima \"Tutto il calcio minuto per minuto\"; inizialmente \u00e8 stata condotta da padre Virginio Rotondi, il quale interveniva ai microfoni nelle puntate della domenica e del luned\u00ec.\nNel corso degli anni il timone \u00e8 passato a Savino Bonito, Gian Paolo Favero, don Ennio Innocenti e Filippo Anastasi.\nDagli anni novanta la conduzione del programma \u00e8 cos\u00ec strutturata:\nDal 1999 la durata \u00e8 stata ridotta dai 5 minuti iniziali a 3 minuti e mezzo. Dal 2014 passa dalla fascia oraria 19:35-19:38, lasciando lo spazio al programma satirico \"#Hashtag Radio1\", per passare a quella 20:57-21:00, nel caso vi siano le partite di calcio la trasmissione viene anticipata alle 20:40 subito dopo \"Zapping\".\nLa sigla del programma \u00e8 l'inizio della cantata \"Alles, was ihr tut mit Worten oder mit Werken\" (BuxWV 4) di Dietrich Buxtehude."}
{"id": "2167567", "revid": "767487", "url": "https://it.wikipedia.org/wiki?curid=2167567", "title": "Halmaj", "text": "Halmaj \u00e8 un comune dell'Ungheria di 1.943 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2167573", "revid": "21255152", "url": "https://it.wikipedia.org/wiki?curid=2167573", "title": "Syndicated", "text": ""}
{"id": "2167575", "revid": "118136", "url": "https://it.wikipedia.org/wiki?curid=2167575", "title": "Olve Eikemo", "text": ""}
{"id": "2167577", "revid": "287204", "url": "https://it.wikipedia.org/wiki?curid=2167577", "title": "Vys\u0161aja Liga 1993-1994 (calcio a 5)", "text": "La Vys\u0161aja Liga 1993-1994 \u00e8 stata la 4\u00aa edizione del massimo torneo di calcio a 5 russo. La competizione \u00e8 iniziata nell'ottobre 1993 e si \u00e8 conclusa nell'aprile 1994."}
{"id": "2167578", "revid": "51032", "url": "https://it.wikipedia.org/wiki?curid=2167578", "title": "Ascolta si fa sera", "text": ""}
{"id": "2167585", "revid": "36426", "url": "https://it.wikipedia.org/wiki?curid=2167585", "title": "Motion-capture", "text": ""}
{"id": "2167587", "revid": "425388", "url": "https://it.wikipedia.org/wiki?curid=2167587", "title": "Il Castoro", "text": ""}
{"id": "2167591", "revid": "196390", "url": "https://it.wikipedia.org/wiki?curid=2167591", "title": "Stromboli (film)", "text": ""}
{"id": "2167600", "revid": "1543377", "url": "https://it.wikipedia.org/wiki?curid=2167600", "title": "Virginio Rotondi", "text": "Fu conduttore della rubrica radiofonica \"Ascolta, si fa sera\" della Rai; fond\u00f2 inoltre il 1\u00ba novembre 1950 il Movimento Oasi e il 25 marzo 1958 l'Istituto secolare \"Ancilla Domini\".\nBiografia.\nPadre Virginio Rotondi nacque a Vicovaro (RM), il 22 maggio 1912, terzogenito dei cinque figli di Mario Rotondi e Anna Pasquali.\nDopo aver frequentato le elementari a Vicovaro, studi\u00f2 prima nel seminario minore di Santa Scolastica, a Subiaco, poi in quello di Magliano Sabina. Comp\u00ec gli studi superiori nel Pontificio Collegio Leoniano di Anagni (FR), diretto dal Padri Gesuiti, comprendente anche le facolt\u00e0 di Filosofia e Teologia aggregate alla Pontificia Universit\u00e0 Gregoriana.\nDopo essersi laureato a vent'anni in filosofia ad Anagni, entr\u00f2 nel noviziato della Compagnia di Ges\u00f9 a Galloro-Ariccia (RM), rimanendovi due anni. Prosegu\u00ec gli studi a Roma, laureandosi in Teologia presso la Pontificia Universit\u00e0 Gregoriana.\nIl 13 maggio 1942 fu ordinato sacerdote, a Roma, nella chiesa di San Roberto Bellarmino. Nel 1945, sempre a Roma, divenne Direttore dell'Apostolato della Preghiera. Nel 1947 entr\u00f2 a far parte della Compagnia di Ges\u00f9. Apprezzato per la cultura, la conoscenza della dottrina ecclesiale e le qualit\u00e0 oratorie, inizi\u00f2 a tenere corsi di esercizi spirituali e conferenze.\nIl 1\u00ba novembre 1950 fond\u00f2 il Movimento Oasi, cui ader\u00ec anche il giovane Luigi Calabresi. Il 25 marzo 1958, cre\u00f2 l'istituto secolare \"Ancilla Domini\". Nel 1971 realizz\u00f2 in Brasile, a S\u00e3o Mateus, un'opera sociale dal nome \"Villaggio Nova Esperan\u00e7a\".\nFu conduttore della rubrica radiofonica Ascolta, si fa sera della Rai, trasmissione \"storica\" che va in onda senza interruzioni dal 5 aprile 1970: padre Rotondi era il protagonista in particolare della seguitissima edizione domenicale.\nMor\u00ec il 13 aprile 1990 presso il Centro Internazionale del Movimento Oasi dove, dal 1\u00ba novembre 1991, riposano le sue spoglie."}
{"id": "2167605", "revid": "287204", "url": "https://it.wikipedia.org/wiki?curid=2167605", "title": "Maledetti marziani", "text": "Maledetti marziani (\"The Martian Way and Other Stories\") \u00e8 un'antologia di romanzi brevi di fantascienza del 1955 dello scrittore statunitense Isaac Asimov, precedentemente pubblicati nel 1952 e 1954.\nSebbene le antologie di singoli autori generalmente vendessero poco, \"The Martian Way and Other Stories\" ebbe un certo successo, tanto che il curatore editoriale della fantascienza per la Doubleday Walter I. Bradbury decise di pubblicare una seconda raccolta, \"La Terra \u00e8 abbastanza grande\" (\"Earth Is Room Enough\"), nel 1957."}
{"id": "2167606", "revid": "6923", "url": "https://it.wikipedia.org/wiki?curid=2167606", "title": "Gnathocoxa", "text": "Con il termine di gnathocoxa viene indicata la parte terminale del singolo pedipalpo di un ragno, posto in genere lateralmente al labium. Poich\u00e9 ogni ragno ha due pedipalpi, avremo rispettivamente due \"gnathocoxae\". In letteratura sinonimi di questo termine sono \"maxilla\", \"gnathobase\", o \"endite\".\nLa funzione delle gnathocoxae \u00e8 molto simile a quella delle \"mascelle\", in pratica hanno il compito di triturare e sminuzzare finemente la preda affinch\u00e9, con l'aiuto degli enzimi digestivi, diventi liquefatta e quindi ingeribile dai ragni.\nIl termine deriva dal greco , gn\u00e0thos, cio\u00e8 \"mascella\" e dal latino \"coxa\", che significa \"anca\", nel senso pi\u00f9 proprio in questo contesto, di \"articolazione\"."}
{"id": "2167607", "revid": "31886", "url": "https://it.wikipedia.org/wiki?curid=2167607", "title": "Gnathocoxae", "text": ""}
{"id": "2167610", "revid": "666668", "url": "https://it.wikipedia.org/wiki?curid=2167610", "title": "Vys\u0161aja Liga 1994-1995 (calcio a 5)", "text": "La Vys\u0161aja Liga 1994-1995 \u00e8 stata la 5\u00aa edizione del massimo torneo di calcio a 5 russo. La competizione \u00e8 iniziata nell'ottobre 1994 e si \u00e8 conclusa nell'aprile 1995."}
{"id": "2167615", "revid": "253269", "url": "https://it.wikipedia.org/wiki?curid=2167615", "title": "Anny Ondra", "text": "Principalmente nota per aver interpretato due film del \"periodo inglese\" di Alfred Hitchcock.\nBiografia.\nAnny Ondra era di nazionalit\u00e0 ceca ma di origine ungherese, anche se Tarn\u00f3w, la citt\u00e0 che le diede i natali all'inizio del XX secolo, oggi si trova in Polonia.\nRecit\u00f2 quasi per caso alla giovane et\u00e0 di 17 anni per il fidanzato, il regista Karel Lama\u010d. La famiglia, il padre in particolare, riteneva il lavoro di attrice molto sconveniente per l'epoca, ma la ragazza volle a tutti i costi continuare a recitare. Dopo il matrimonio con Lama\u010d, inizi\u00f2 a lavorare in varie produzioni in diversi paesi, tra cui Austria e Germania.\nVenne chiamata a Londra per lavorare con un giovane e promettente regista, Alfred Hitchcock, che rimase colpito dalla sua bellezza. La passione di Hitchcock per le attrici bionde potrebbe aver avuto origine proprio con l'attraente e spiritosa Anny Ondra, che aveva 27 anni all'epoca in cui gir\u00f2 i suoi due film con lui, \"L'isola del peccato\" (1929) e \"Ricatto\" (1929). \nTuttavia l'accento straniero della Ondra mal si adattava al cinema sonoro ed ella non pot\u00e9 proseguire la sua carriera inglese e fu costretta a tornare in Germania. Nel 1933 si separ\u00f2 da Lama\u010d, poich\u00e9 il regista non voleva avere figli, e spos\u00f2 in seconde nozze il pugile tedesco Max Schmeling, famoso per aver battuto Joe Louis, al quale sar\u00e0 legata fino alla sua morte avvenuta nel 1987, all'et\u00e0 di 84 anni, mentre Max morir\u00e0 nel 2005 a 99 anni. La coppia non ebbe figli. Dopo la guerra comparve in poche pellicole, preferendo dedicarsi alla famiglia e all'allevamento di polli e visoni nei pressi di Amburgo."}
{"id": "2167616", "revid": "125175363", "url": "https://it.wikipedia.org/wiki?curid=2167616", "title": "Bruno Labbadia", "text": "Biografia.\nI genitori di Bruno Labbadia sono originari di Lenola, emigrati in Germania negli anni '50, si stabilirono in Assia, nella citt\u00e0 di Schneppenhausen. .\nCarriera.\nClub.\nNel 1984 inizia la carriera professionistica con il Darmstadt, squadra della Seconda divisione della Bundesliga. Milita per tre stagioni, totalizzando 50 reti, fino all'estate 1987, quando viene venduto all'Amburgo, squadra di prima divisione.\nVeste la maglia dell'Amburgo per una stagione e mezza, prima di trasferirsi al Kaiserslautern, dove rimarr\u00e0 per un'altra stagione e mezza vincendo nel 1990 la Coppa nazionale e il campionato tedesco-occidentale, nel 1991.\nNell'estate 1991 viene acquistato dal Bayern Monaco. Durante la stagione 1991-1992, nel corso di 30 partite realizza 10 reti, mentre in quella successiva, 1992-1993, risulta il miglior marcatore della squadra con 11 reti in 32 gare. Nel campionato 1993-1994 totalizza infine 7 reti in 20 gare, con il Bayern vincitore dello scudetto tedesco.\nNel 1994 passa al Colonia, ma gi\u00e0 nel gennaio 1996 lo acquista il Werder Brema, club nel quale militer\u00e0 fino al termine della stagione 1997-1998 segnando in 63 incontri, 18 gol.\nOrmai trentaduenne, nell'estate 1998 viene ceduto all'Arminia Bielefeld, squadra di Seconda divisione. Alla prima stagione con il nuovo club riesce ad affermarsi come capocannoniere del campionato, portando la squadra al primo posto e alla conseguente promozione con 28 reti sulle 62 totali.\nNel torneo di Bundesliga dell'anno successivo realizza altre 11 reti, ma la squadra retrocede nuovamente in seconda divisione. Nel campionato 2000-2001 segna 11 reti, prima di essere acquistato dal Karlsruhe, squadra di seconda divisione, con cui chiuder\u00e0 la carriera nel 2003 segnando complessivamente 18 reti.\nNazionale.\nTotalizza due presenze con la Nazionale tedesca, due gare amichevoli, una il 20 dicembre 1992 contro l' (subentrato al 79') e una il 23 agosto 1995 contro il (subentrato al 79').\nAllenatore.\nDopo il ritiro dall'attivit\u00e0 agonistica come calciatore, diventa allenatore. Dal 2003 al 2006 guida il Darmstadt, la squadra con cui aveva esordito da calciatore, tra Hessenliga e Regionalliga S\u00fcd. Nella stagione 2007-2008 allena il Greuther F\u00fcrth, squadra di seconda divisione della Bundesliga, mentre dall'estate 2008 \u00e8 sulla panchina del Bayer Leverkusen, che conduce al nono posto ed alla finale di Coppa di Germania, persa per 1-0 con il Werder Brema.\nIl 5 giugno 2009 firma un contratto biennale con l'Amburgo, ma viene esonerato meno di un anno dopo, il 26 aprile 2010, in seguito alla sconfitta per 1-5 contro l'Hoffenheim.\nIl 12 dicembre 2010 diventa il nuovo allenatore dello Stoccarda in sostituzione di Jens Keller, conducendo la squadra al dodicesimo posto in campionato. Nella stagione successiva riesce a riportare gli svevi in Europa dopo un'annata di assenza grazie al sesto posto finale. Il 30 gennaio 2013 firma un'estensione contrattuale che lo terr\u00e0 sulla panchina dello Stoccarda fino al 2015. Tuttavia il 26 agosto 2013, in seguito a tre sconfitte in serie in Bundesliga, viene esonerato, insieme al suo vice Erdinc Zoser.\nIl 15 aprile 2015 firma un contratto con l'Amburgo fino al 30 giugno 2016. Alla fine della stagione 2014-2015 l'Amburgo si \u00e8 classificato al 16\u00ba posto, dovendo quindi disputare i playoff retrocessione in cui ha battuto il Karlsruhe (1-1 e 2-1 dopo i tempi supplementari) guadagnando la permanenza in Bundesliga. Confermato anche per la stagione successiva, ha ottenuto un buon 10\u00ba posto in classifica. Nel corso della stagione 2016/17 viene esonerato dopo la quinta giornata dopo aver ottenuto un solo punto.\nIl 20 febbraio 2018 firma per il Wolfsburg, con cui conclude il campionato 2017-2018 al 16\u00ba posto, piazzamento che obbliga i verdi a disputare i play-off retrocessione, dove hanno la meglio sull'Holstein Kiel (3-1 e 1-0), ottenendo la permanenza in Bundesliga. L'anno seguente ottiene il sesto posto finale in campionato, ma lascia il club alla fine della stagione.\nAccasatosi all'Hertha Berlino (precisamente il 9 aprile 2020), Labbadia esordisce battendo l'Hoffenheim per 0-3 il 16 maggio 2020. Viene esonerato il 24 gennaio 2021.\nStatistiche.\nStatistiche da allenatore.\n\"Statistiche aggiornate al 24 gennaio 2021.\" In grassetto la competizione vinta."}
{"id": "2167620", "revid": "666668", "url": "https://it.wikipedia.org/wiki?curid=2167620", "title": "Vys\u0161aja Liga 1995-1996 (calcio a 5)", "text": "La Vys\u0161aja Liga 1995-1996 \u00e8 stata la 6\u00aa edizione del massimo torneo di calcio a 5 russo. La competizione \u00e8 iniziata nell'ottobre 1995 e si \u00e8 conclusa nell'aprile 1996."}
{"id": "2167622", "revid": "767487", "url": "https://it.wikipedia.org/wiki?curid=2167622", "title": "Arcane Rain Fell", "text": "Arcane rain fell \u00e8 un album del gruppo musicale doom/gothic metal svedese dei Draconian, pubblicato il 24 gennaio 2005 per la Napalm Records."}
{"id": "2167623", "revid": "106456", "url": "https://it.wikipedia.org/wiki?curid=2167623", "title": "Per Ognissanti cominciano le veglie", "text": "Per Ognissanti cominciano le veglie \u00e8 un proverbio popolare molto antico a sfondo religioso, diffuso in molte zone d'Italia, che riguarda una festivit\u00e0 e le abitudini improntate da uno spirito religioso.\nOgnissanti e le veglie.\nDopo una giornata di faticoso lavoro, (e per i contadini questo periodo corrisponde al momento della semina), avviene che la famiglia si raccolga nel luogo pi\u00f9 caldo per pregare, il quale anticamente era la stalla."}
{"id": "2167625", "revid": "262457", "url": "https://it.wikipedia.org/wiki?curid=2167625", "title": "Dharmachakra", "text": ""}
{"id": "2167628", "revid": "3115", "url": "https://it.wikipedia.org/wiki?curid=2167628", "title": "Bechtolsheim", "text": "Bechtolsheim \u00e8 un comune di 1.637 abitanti della Renania-Palatinato, in Germania.\nAppartiene al circondario (\"Landkreis\") di Alzey-Worms (targa AZ) ed \u00e8 parte della comunit\u00e0 amministrativa (\"Verbandsgemeinde\") Alzey-Land.\nGeografia fisica.\nBechtolsheim \u00e8 situata sul fiume Selz."}
{"id": "2167629", "revid": "37401", "url": "https://it.wikipedia.org/wiki?curid=2167629", "title": "Metropolitane", "text": ""}
{"id": "2167636", "revid": "933835", "url": "https://it.wikipedia.org/wiki?curid=2167636", "title": "Sindaci di Ragusa", "text": "Di seguito l'elenco cronologico dei sindaci di Ragusa e delle altre figure apicali equivalenti che si sono succedute nel corso della storia."}
{"id": "2167637", "revid": "80339", "url": "https://it.wikipedia.org/wiki?curid=2167637", "title": "Oyat", "text": ""}
{"id": "2167646", "revid": "93556", "url": "https://it.wikipedia.org/wiki?curid=2167646", "title": "De Wallen", "text": "De Wallen o De Walletjes (letteralmente: \"le mura\" e \"le piccole mura\") \u00e8 il pi\u00f9 grande e meglio conosciuto quartiere a luci rosse e una delle maggiori attrazioni turistiche di Amsterdam, nonch\u00e9 uno dei pi\u00f9 famosi quartieri a luci rosse d'Europa e del mondo.\nSi trova nel cuore della parte antica della citt\u00e0 e comprende diversi isolati a sud della chiesa di Oude Kerk ed \u00e8 attraversato da numerosi canali. De Wallen \u00e8 una rete di vicoli che contengono poco meno di trecento stanze, affittate da prostitute donne (e in minor parte donne transgender), che offrono i loro servizi dietro ad una parete o una porta di vetro, illuminata dalle tipiche luci rosse. L'area contiene anche un grande numero di sexy shop, teatri erotici, peep show, un museo del sesso e uno della cannabis, oltre ad alcuni coffee-shop.\nDe Wallen, assieme alle zone di Singelgebied e Ruysdaelkade, forma il \"Rosse Buurt\" (l'area a luci rosse) di Amsterdam.\nZona, storia e nome.\nL'area totale, approssimativamente, corrisponde a 6500 metri quadrati ed \u00e8 limitata a nord da Niezel, il mare ad est, il Sint Jansstraat a sud e Warmoesstraat ad ovest. La prostituzione si svolge in questa zona, nelle seguenti strade: Barndesteeg, Bethlehemsteeg, Bloedstraat, Boomsteeg (ora chiusa), Dollebegijnensteeg, Enge Kerksteeg, Goldbergersteeg, Gordijnensteeg, Molensteeg, Monnikenstraat, Oudekerksplein, Oudekennissteeg, Oudezijds Achterburgwal, Oudezijds Voorburgwal, Sint Annendwarsstraat, Sint Annenstraat, Stoofsteeg e Trompettersteeg.\nIl quartiere a luci rosse esiste dal XIV secolo e precedentemente conteneva anche distillerie, prevalentemente per marinai. Il nome \"Wallen\" (mura) si riferisce al mantenimento della diga medievale nel centro storico di Amsterdam.\nOrganizzazione.\nLa prostituzione \u00e8 legale nei Paesi Bassi, ma non si pu\u00f2 esercitare per strada. Comunque, solo cittadini della comunit\u00e0 europea possono lavorare in questo ambito e non vengono concessi permessi di lavoro ad extra-europei.\nMentre i servizi sanitari e sociali sono sempre disponibili, le prostitute non sono tenute a sottoporsi periodicamente a controlli medici. Uno studio condotto prima del 2006 ha rivelato che il 7% delle prostitute olandesi (incluse quelle che lavorano per strada) \u00e8 positiva al virus HIV. I proprietari di bordelli e le prostitute richiedono spesso certificati sanitari ai clienti.\nLe donne che lavorano come prostitute al De Wallen affittano le stanze per 100-150 \u20ac per otto ore, a turni, e comprendono anche la sicurezza. Il profilattico viene usato per i rapporti sessuali con penetrazione, mentre non sempre per il sesso orale. Venti minuti di sesso costano circa 50 \u20ac. Ci sono donne di diverse nazionalit\u00e0 che offrono questi servizi.\nPer contrastare la pubblicit\u00e0 negativa, Mariska Majoor (fondatrice del \"Prostitutie Informatie Centrum\", centro informativo prostituzione) ha organizzato due giornate gratuite, a febbraio 2006 e a marzo 2007, consentendo l'accesso ai visitatori in alcune vetrine dei bordelli e ad alcuni peep show, informandoli sulle condizioni delle donne che ci lavorano. Majoor ha anche spinto per avere il primo monumento dedicato alle prostitute nel quartiere a luci rosse. La statua di bronzo \u00e8 stata rivelata a marzo 2007, di fronte ad Oude Kerk, e mostra una donna che aspetta sulla porta.\nLenocinio e traffico umano.\nLe autorit\u00e0 della citt\u00e0 sono preoccupate riguardo rapporti sul lenocinio e sul traffico di esseri umani nell'area, sebbene la misura di questi fenomeni nella zona sia incerta.\nDue anonimi vice-ufficiali di polizia che hanno lavorato nel distretto hanno rivelato, ad ottobre 2005, che ci sono due principali gruppi di trafficanti umani al De Wallen, i \"loverboys\" e i \"Turks\" (turchi). Il gruppo dei \"loverboys\" consiste, principalmente, in un certo numero di giovani uomini marocchini che usano tecniche romantiche per convincere le donne a lavorare per loro come prostitute. I \"Turks\", invece, si concentrano sul traffico di donne dell'Europa orientale. Una indagine su di loro del 2003 ha portato pochi frutti: solo alcuni arresti e gli indagati sono stati liberati quasi immediatamente per mancanza di prove."}
{"id": "2167649", "revid": "1522738", "url": "https://it.wikipedia.org/wiki?curid=2167649", "title": "Silik", "text": ""}
{"id": "2167650", "revid": "28592", "url": "https://it.wikipedia.org/wiki?curid=2167650", "title": "Vyatskie Polyany", "text": ""}
{"id": "2167651", "revid": "57872", "url": "https://it.wikipedia.org/wiki?curid=2167651", "title": "Palazzo Antonio Doria", "text": ""}
{"id": "2167657", "revid": "28592", "url": "https://it.wikipedia.org/wiki?curid=2167657", "title": "Motoveicoli", "text": ""}
{"id": "2167658", "revid": "28592", "url": "https://it.wikipedia.org/wiki?curid=2167658", "title": "Motorini", "text": ""}
{"id": "2167664", "revid": "28592", "url": "https://it.wikipedia.org/wiki?curid=2167664", "title": "Ciclomotori", "text": ""}
{"id": "2167669", "revid": "34392", "url": "https://it.wikipedia.org/wiki?curid=2167669", "title": "Spargi", "text": ""}
{"id": "2167670", "revid": "30445", "url": "https://it.wikipedia.org/wiki?curid=2167670", "title": "Lingua tuscarora", "text": ""}
{"id": "2167671", "revid": "287204", "url": "https://it.wikipedia.org/wiki?curid=2167671", "title": "Santo Tomas", "text": ""}
{"id": "2167678", "revid": "4711", "url": "https://it.wikipedia.org/wiki?curid=2167678", "title": "NBA All-Rookie First Team", "text": ""}
{"id": "2167679", "revid": "4711", "url": "https://it.wikipedia.org/wiki?curid=2167679", "title": "NBA All-Rookie Second Team", "text": ""}
{"id": "2167681", "revid": "287204", "url": "https://it.wikipedia.org/wiki?curid=2167681", "title": "Per San Martino la sementa del poverino", "text": "Per San Martino la sementa del poverino \u00e8 un proverbio popolare molto antico a sfondo religioso, ma anche laico, diffuso in molte zone d'Italia, che riguarda una festivit\u00e0 e le abitudini del mondo agricolo.\nSan Martino e la semina.\nAbitualmente, chi non ha soldi, semina tardi, anche perch\u00e9 non pu\u00f2 permettersi grandi aiuti e quindi alla fine raccoglier\u00e0 una ben misera messe.\nSan Martino e il vino.\nConsiderando le differenze climatiche, una buona potatura pu\u00f2 essere fatta da novembre a marzo, ossia dal momento in cui la vite non ha pi\u00f9 uva fino a quando le gemme si muovono.\nSan Martino e le fave.\n\"A San Martino, fave e lino.\"\nQuesto \u00e8 il momento ideale per la semina di altri tipi di piante, sempre considerando due fattori importanti, quali la latitudine e le gelate. Per il lino vi sono due periodi indicati: uno \u00e8 autunnale l'altro \u00e8 primaverile.\nSan Martino e le oche.\n\"Oche, castagne e vino, tieni tutto per San Martino.\"\nQuando il 12 novembre incominciava il periodo dell'Avvento che presentava usanze e riti simili alla Quaresima, il giorno precedente la festivit\u00e0 di San Martino era sfruttato per abbondanti mangiate e bevute tanto che nell'Istria veniva chiamato il giorno degli \"imbriagoni\".\nSan Martino e gli ubriachi.\n\"Per San Martino s'ubriaca il grande e il piccino.\"\nUna vecchia usanza prevedeva che tutti, compresi i bambini, mangiassero le castagne e bevessero vino. Secondo alcuni storici questa festa fu ereditata dai latini che la rinominarono \"Brumalia\", mentre in seguito i cristiani la definirono \"Martinalia\"."}
{"id": "2167687", "revid": "767487", "url": "https://it.wikipedia.org/wiki?curid=2167687", "title": "Santo Tomas (Batangas)", "text": "Santo Tomas \u00e8 una municipalit\u00e0 di Prima classe delle Filippine, situata nella Provincia di Batangas, nella Regione del CALABARZON.\nSanto Tomas \u00e8 formata da 30 baranggay:"}
{"id": "2167697", "revid": "74801", "url": "https://it.wikipedia.org/wiki?curid=2167697", "title": "Tony Vlastelica", "text": "Ala di , ha giocato nella Prima Serie - Elette italiana con Pesaro e Cant\u00f9, vincendo per due volte la classifica marcatori.\nCarriera.\nNel 1955 si \u00e8 laureato alla Oregon State University. Preso nel turno libero del Draft NBA 1955, nel 1955-56 \u00e8 stato nella rosa dei Rochester Royals pur non esordendo nella NBA.\nSoprannominato \"Mister Uncino\", \u00e8 stato per due volte il miglior marcatore della Serie A nel 1956-57 e nel 1957-58, segnando rispettivamente 546 con la maglia della Benelli Pesaro e 479 punti con l'Oransoda Cant\u00f9.\nIl 7 aprile 1957, nell'incontro tra Pesaro e Cant\u00f9 vinto dai padroni di casa per 85-69, ha stabilito il suo record di 55 punti in una gara.\nStatistiche.\n\"Statistiche aggiornate al 1\u00ba gennaio 2009\""}
{"id": "2167698", "revid": "697352", "url": "https://it.wikipedia.org/wiki?curid=2167698", "title": "Taal", "text": "Taal \u00e8 una municipalit\u00e0 di Quarta classe delle Filippine, situata nella Provincia di Batangas, nella Regione del CALABARZON.\nTaal \u00e8 formata da 42 baranggay:"}
{"id": "2167708", "revid": "21880", "url": "https://it.wikipedia.org/wiki?curid=2167708", "title": "Uccello delle tempeste codaforcuta", "text": ""}
{"id": "2167712", "revid": "486946", "url": "https://it.wikipedia.org/wiki?curid=2167712", "title": "House of Mouse - Il TopoClub", "text": ""}
{"id": "2167714", "revid": "2066783", "url": "https://it.wikipedia.org/wiki?curid=2167714", "title": "Talisay (Batangas)", "text": "Talisay \u00e8 una municipalit\u00e0 di Quarta classe delle Filippine, situata nella Provincia di Batangas, nella Regione del CALABARZON.\nTalisay \u00e8 formata da 21 baranggay:"}
{"id": "2167720", "revid": "21257266", "url": "https://it.wikipedia.org/wiki?curid=2167720", "title": "Halakhichi", "text": ""}
{"id": "2167722", "revid": "729019", "url": "https://it.wikipedia.org/wiki?curid=2167722", "title": "Taysan", "text": "Taysan \u00e8 una municipalit\u00e0 di Quarta classe delle Filippine, situata nella Provincia di Batangas, nella Regione del CALABARZON.\nTaysan \u00e8 formata da 20 baranggay:"}
{"id": "2167726", "revid": "889336", "url": "https://it.wikipedia.org/wiki?curid=2167726", "title": "Boney Kapoor", "text": "Biografia.\nAppartiene ad una delle famiglie pi\u00f9 importanti di Bollywood: \u00e8 figlio di Surinder Kapoor e fratello degli attori Anil e Sanjay Kapoor.\nNel corso degli anni ha lavorato a molti film di successo, diventando uno dei pi\u00f9 apprezzati produttori della pi\u00f9 importante cinematografia indiana."}
{"id": "2167727", "revid": "260215", "url": "https://it.wikipedia.org/wiki?curid=2167727", "title": "Sede titolare di Lentini", "text": ""}
{"id": "2167728", "revid": "15756", "url": "https://it.wikipedia.org/wiki?curid=2167728", "title": "On ne change pas (DVD)", "text": "On ne change pas \u00e8 il settimo home video della cantante canadese C\u00e9line Dion. \u00c8 una collezione dei suoi video musicali in lungua francese, pubblicata il 21 novembre 2005. \u00c8 la prima volta che i principali video in lingua francese della Dion vengono inclusi in un DVD. \"On ne change pas\" include anche pi\u00f9 di un'ora di contenuti extra.\nDescrizione.\nIl DVD comunque non include i video musicali di \"D\u00e9livre-moi\", \"Ne partez pas sans moi\" e \"Je lui dirai\".\nTutti i brani sono rinvenibili sul CD \"On ne change pas\", pubblicato il 3 ottobre 2005.\nSuccesso.\n\"On ne change pas\" ha raggiunto la n\u00ba 5 nella classifica francese dei video musicali e vi \u00e8 rimasta per 30 settimane, ottenendo 3 dischi di platino (pi\u00f9 di 60,000 copie). Nella classifica italiana dei DVD ha raggiunto la n\u00ba 11."}
{"id": "2167731", "revid": "767487", "url": "https://it.wikipedia.org/wiki?curid=2167731", "title": "Premi Emmy 2004", "text": "La consegna dei Premi Emmy 2004 per il Primetime (56\u00aa edizione) si \u00e8 tenuta allo Shrine Auditorium di Los Angeles il 12 settembre 2004. La cerimonia \u00e8 stata presentata da Garry Shandling e trasmessa dalla ABC. I Creative Arts Emmy Awards sono stati consegnati il 12 settembre.\nLa consegna dei Premi Emmy 2004 per il Daytime (31\u00aa edizione) si \u00e8 tenuta al Radio City Music Hall di New York il 21 maggio 2004, mentre i relativi Creative Arts Emmy Awards sono stati consegnati il 15 maggio."}
{"id": "2167733", "revid": "11959", "url": "https://it.wikipedia.org/wiki?curid=2167733", "title": "Al Hoce\u00efma", "text": ""}
{"id": "2167735", "revid": "729019", "url": "https://it.wikipedia.org/wiki?curid=2167735", "title": "Tingloy", "text": "Tingloy \u00e8 una municipalit\u00e0 di Quinta classe delle Filippine, situata nella Provincia di Batangas, nella Regione del CALABARZON.\nTingloy \u00e8 formata da 15 baranggay:"}
{"id": "2167737", "revid": "125354943", "url": "https://it.wikipedia.org/wiki?curid=2167737", "title": "Turciniuna", "text": "I turciniuna sono un tipico piatto ragusano, che viene preparato durante il periodo pasquale. La tradizione vuole che si debbano mangiare il Sabato Santo a pranzo. Anticamente si cosumavano, per\u00f2 il sabato sera, quando le campane annunziavano che era finita la quaresima e quindi ci si poteva \"cammarare\", cio\u00e8 mangiare carne o grassi. Gli ingredienti principali sono le interiora dell'agnello (cuore, polmoni, rognoni e fegato). La preparazione del piatto incomincia di gioved\u00ec quando viene macellato l'agnello. Poi gli intestini vengono puliti e si lasciano a macerare col prezzemolo, sale, cipolla, pepe e spezie. Si pu\u00f2 aggiungere del vino, preferibilmente bianco. Con le interiora, avvolte nella coratella (\"calia o retina\") si fanno degli involtini con il cacio (rigorosamente ragusano) che in seguito di sabato vengono infornati nel fuoco a legna. Ormai \u00e8 un piatto che si trova raramente sulle tavole e rischia di scomparire."}
{"id": "2167740", "revid": "729019", "url": "https://it.wikipedia.org/wiki?curid=2167740", "title": "Tuy (Batangas)", "text": "Tuy \u00e8 una municipalit\u00e0 di Quarta classe delle Filippine, situata nella Provincia di Batangas, nella Regione del CALABARZON.\nTuy \u00e8 formata da 22 baranggay:"}
{"id": "2167746", "revid": "547034", "url": "https://it.wikipedia.org/wiki?curid=2167746", "title": "Suddivisione amministrativa dello Hebei", "text": "La suddivisione della provincia dello Hebei \u00e8 articolata sui seguenti tre livelli: prefetture (\u5730\u533a d\u00ecq\u016b), a loro volta suddivise in contee (\u53bf xi\u00e0n), che a loro volta sono suddivise in citt\u00e0 (\u9547 zh\u00e8n). \nCambiamenti recenti:"}
{"id": "2167747", "revid": "486946", "url": "https://it.wikipedia.org/wiki?curid=2167747", "title": "Provincia di Al Hoceima", "text": ""}
{"id": "2167749", "revid": "110157", "url": "https://it.wikipedia.org/wiki?curid=2167749", "title": "Surinder Kapoor", "text": "Apparteneva ad una delle famiglie pi\u00f9 importanti di Bollywood.\nEra cugino dell'attore Prithviraj Kapoor, padre dei tre fratelli Kapoor: Boney Kapoor, produttore anch'egli, e i due attori Anil e Sanjay Kapoor e \nnonno di Arjun Kapoor.\nInizi\u00f2 la sua carriera come segretario dell'attrice Geeta Bali."}
{"id": "2167750", "revid": "92723", "url": "https://it.wikipedia.org/wiki?curid=2167750", "title": "Diocesi di Lentini", "text": "La diocesi di Lentini (in latino: \"Dioecesis Leontina\") \u00e8 una sede soppressa e sede titolare della Chiesa cattolica.\nStoria.\nSono scarne le notizie circa l'origine e la formazione della diocesi di Lentini, legata alla memoria dei santi martiri Alfio, Cirino e Filadelfo, messi a morte durante la persecuzione di Decio o Valeriano. La \"passio\" di questi martiri, chiamata \"Martirio di Alfio, Filadelfio, Cirino\", e composta da monaci greci in un'epoca imprecisata fra il VII e il IX secolo, ha subito in passato giudizi molto negativi, mentre oggi si riconosce, al di l\u00e0 degli evidenti anacronismi e degli elementi di carattere favolistico e leggendario, un possibile fondo di verit\u00e0, legato alla \u00abstoricit\u00e0 del martirio dei tre fratelli e di alcuni personaggi, perch\u00e9 avallata dall'esistenza di un culto antichissimo\u00bb.\nNella vita dei santi Alfio, Cirino e Filadelfo \u00e8 menzionato il primo vescovo di Lentini, Neofito, che in precedenza, con il nome di Alessandro, aveva perseguitato la comunit\u00e0 cristiana; convertitosi al cristianesimo, si fece battezzare con il nome di Neofito da Agatone, protovescovo di Lipari, e consacrato a Roma. L'ultima parte della vita dei martiri leontini contiene un catalogo episcopale, composto da nove nomi dopo Neofito, assolutamente sconosciuti alle fonti storiche e noti solo per la loro presenza nella \"passio\". Lanzoni ammette che, malgrado \u00able notizie di questo presunto catalogo, almeno in parte false o tendenziose, e la prevalenza in esso di nomi greci (e si tratta di una diocesi italiana del IV secolo, quantunque sicula e presso Siracusa) impressionano sinistramente, tuttavia non mi sentirei di dimostrare che esso \u00e8 un puro e semplice parto della fantasia del monaco agiografo, e che nessuno di quei dieci nomi gli sia pervenuto da buona tradizione\u00bb.\nPrimo vescovo storicamente documentato \u00e8 Lucido, menzionato nelle lettere di papa Gregorio Magno nel 602 e 603. Segue, secondo Rocco Pirri, il vescovo Luciano, che avrebbe preso parte al concilio romano del 649. Il vescovo pi\u00f9 noto \u00e8 certamente Costantino, vissuto nella seconda met\u00e0 dell'VIII secolo.\nCostantino, in occasione della lotta contro l'iconoclastia tra il pontefice Adriano I e l'impero bizantino, viene incaricato dall'imperatrice Irene d'Atene nel 785 di recapitare al papa una lettera nella quale il pontefice viene invitato a partecipare al Concilio da Irene a Costantinopoli ma impedito dai militari imperiali. Questo delicato compito gli viene affidato perch\u00e9 \u00e8 gi\u00e0 conosciuto da Adriano I e per il ruolo di cerniera che la Chiesa siciliana assume in questo arco di tempo tra Roma e Bisanzio. Nel successivo concilio di Nicea del 787, Costantino fu molto attivo e tra i vescovi siciliani fu quello a cui tocc\u00f2 parlare per primo.\nIn una \"Notitia Episcopatuum\" della fine del IX secolo, Lentini appare ancora al tredicesimo posto fra le sedi episcopali siciliane. Non \u00e8 raro tuttavia che sedi episcopali vacanti da tempo o soppresse apparissero ancora nelle liste episcopali redatte a Costantinopoli. Infatti, dopo la conquista araba della Sicilia, non sono pi\u00f9 noti vescovi leontini e la diocesi probabilmente fu soppressa.\nNegli ultimi decenni del XVIII secolo, in occasione della riorganizzazione delle sedi episcopali siciliane, furono avviati tentativi per ripristinare la diocesi di Lentini, tentativi che per\u00f2 non ebbero alcun seguito.\nDal 1968 Lentini \u00e8 annoverata tra le sedi vescovili titolari della Chiesa cattolica; dal 28 febbraio 2015 il vescovo titolare \u00e8 Marek Grzegorz Marczak, vescovo ausiliare di \u0141\u00f3d\u017a."}
{"id": "2167763", "revid": "767487", "url": "https://it.wikipedia.org/wiki?curid=2167763", "title": "Chuck Acoustic EP (Tour Edition Promo)", "text": "Chuck Acoustic EP (Tour Edition Promo) \u00e8 un EP acustico pubblicato dai Sum 41 nel 2005 solo per il Giappone. \u00c8 stato pubblicato dopo l'album \"Chuck\", album per il quale la band era in tour promozionale. L'EP contiene solo 5 canzoni, tutte suonate acusticamente.\n\"Pieces\", \"Some Say\" e \"There's No Solution\" sono tratti da \"Chuck\", mentre \"Over My Head (Better Off Dead)\" e \"No Brains\" sono tratti dall'album precedente, \"Does This Look Infected?\"."}
{"id": "2167764", "revid": "156341", "url": "https://it.wikipedia.org/wiki?curid=2167764", "title": "Tony Vlastelika", "text": ""}
{"id": "2167765", "revid": "729019", "url": "https://it.wikipedia.org/wiki?curid=2167765", "title": "Stazione di Fivizzano-Rometta-Soliera", "text": "La stazione di Fivizzano-Rometta-Soliera \u00e8 una fermata ferroviaria della ferrovia Lucca-Aulla situata all'incirca alla medesima distanza dagli abitati di Rometta e di Soliera, frazioni del comune di Fivizzano.\nStoria.\nL'impianto fu inaugurato tre anni dopo l'apertura del tratto Aulla-Granola della ferrovia Aulla-Lucca. Nel 2002 la fermata risultava impresenziata insieme ad altri 25 impianti situati sulla linea.\nStrutture e impianti.\nL'impianto (ex stazione con binario d'incrocio) \u00e8 costituito attualmente da un fabbricato viaggiatori e da un unico binario di transito servito da una banchina. In origine l'attuale binario di transito era il binario 2 ed era diviso da una banchina intermedia da un primo binario (servito anch'esso da banchina) di cui oggi rimangono le vestigia. Le due banchine sono collegate da un sovrappasso. Vi \u00e8 anche un fabbricato pi\u00f9 piccolo adibito ai servizi igienici.\nNell'area dell'ex scalo merci il Comune di Fivizzano ha attuato un piano di riqualificazione che ha visto la ristrutturazione dell'edificio un tempo adibito a magazzino, che ospita oggi un ufficio informazioni turistiche, e la pavimentazione del piazzale, in marmo bianco con l'apposizione di una fontana; l'area attigua al passaggio a livello ospita inoltre un parcheggio alberato.\nMovimento.\nLa fermata \u00e8 servita dalle corse svolte da Trenitalia nell'ambito del contratto di servizio con la Regione Toscana.\nServizi.\nLa fermata dispone di:\nCuriosit\u00e0.\nIl cartello originale anni '30 che riportava il nome della stazione, poi rimosso, \u00e8 conservato presso il Museo nazionale dei trasporti nella relativa sezione ferroviaria."}
{"id": "2167766", "revid": "1943839", "url": "https://it.wikipedia.org/wiki?curid=2167766", "title": "Standby (singolo)", "text": "Standby \u00e8 un singolo del gruppo rock italiano dei Lost, pubblicato nel 2008.\nIl video musicale ufficiale del brano \u00e8 stato diretto da Gaetano Morbioli."}
{"id": "2167768", "revid": "729019", "url": "https://it.wikipedia.org/wiki?curid=2167768", "title": "Lockheed Vega", "text": "Il Lockheed Vega era un monomotore di linea ad ala alta prodotto dall'azienda statunitense Lockheed Aircraft Limited alla fine degli anni venti.\nDivenne famoso per essere stato scelto da numerosi piloti per inseguire primati, attratti dalla sua robustezza e dal design particolarmente aerodinamico. Grazie al Vega, l'aviatrice statunitense Amelia Earhart divenne famosa per essere stata la prima donna a volare in solitario sull'oceano Atlantico, mentre Wiley Post riusc\u00ec a compiere due volte il giro del mondo.\nStoria del progetto.\nIl Vega venne progettato da John Knudsen Northrop e G\u00e9rard F. Vultee, che successivamente avrebbero entrambi fondato una propria azienda aeronautica, per soddisfare la necessit\u00e0 di utilizzare un nuovo modello sulle rotte commerciali della compagnia aerea di propriet\u00e0 Lockheed. Il velivolo, ideato per poter trasportare i passeggeri in una cabina a 4 posti a sedere, si rivel\u00f2 particolarmente robusto e, grazie all'attenzione alla riduzione della superficie frontale nella progettazione, dotato di un'ottima velocit\u00e0 massima, risultando il pi\u00f9 veloce tra i pari ruolo utilizzati nel periodo.\nTecnica.\nPer l'epoca, il Vega risultava avere un aspetto, oltre alle soluzioni tecniche adottate, particolarmente moderno. La fusoliera era monoscocca, realizzata con una struttura in legno su cui erano posti pannelli di compensato. Usando uno stampo in calcestruzzo, lo strato della mezza semi-fusoliera laminata veniva unita utilizzando un collante, quindi, grazie ad una camera d'aria inserita nella struttura e quindi gonfiata, questa veniva compressa favorendo la completa adesione delle parti. Le due met\u00e0 venivano successivamente inchiodate ed incollate su un telaio precedentemente realizzato. Con la fusoliera costruita in questo modo, i longheroni del supporto alare dovevano essere tenuti sgombri, cos\u00ec decisero di realizzare un unico longherone montato a sbalzo sulla parte superiore del velivolo. L'unica parte del velivolo che non venne particolarmente curata era il carrello d'atterraggio bench\u00e9 le versioni di serie adottassero una carenatura integrale. Venne scelto un motore radiale 7 cilindri capace di 225 hp (168 kW), il Wright R-760 Whirlwind, per muovere l'aeromobile.\nEsemplari attualmente esistenti.\nSia il Lockheed Vega 5C \"Winnie Mae\" del pioniere dell'aria Wiley Post che l'esemplare 5B usato da Amelia Earhart fanno parte della collezione del National Air and Space Museum, quello della Earhart esposto nella sede originale di Washington, D.C, mentre il \"Winnie Mae\" presso lo Steven F. Udvar-Hazy Center.\nSi ritiene che ne esistano altri quattro esemplari, di cui almeno uno ancora in condizioni di volo."}
{"id": "2167770", "revid": "21257973", "url": "https://it.wikipedia.org/wiki?curid=2167770", "title": "Universita de L'Aquila", "text": ""}
{"id": "2167772", "revid": "1598666", "url": "https://it.wikipedia.org/wiki?curid=2167772", "title": "Alston (Cumbria)", "text": "Alston \u00e8 un paese di 1.128 abitanti della contea del Cumbria, in Inghilterra."}
{"id": "2167775", "revid": "647919", "url": "https://it.wikipedia.org/wiki?curid=2167775", "title": "Piccole sorelle delle maternit\u00e0 cattoliche", "text": ""}
{"id": "2167778", "revid": "74801", "url": "https://it.wikipedia.org/wiki?curid=2167778", "title": "Ambleside", "text": "Ambleside \u00e8 un paese di abitanti della contea del Cumbria, in Inghilterra settentrionale.\nSi trova sulla sponda settentrionale del lago Windermere."}
{"id": "2167784", "revid": "729019", "url": "https://it.wikipedia.org/wiki?curid=2167784", "title": "Appleby-in-Westmorland", "text": "Appleby-in-Westmorland \u00e8 un paese di 2.500 abitanti della contea del Cumbria, in Inghilterra."}
{"id": "2167785", "revid": "767487", "url": "https://it.wikipedia.org/wiki?curid=2167785", "title": "Frederica (Delaware)", "text": "Frederica \u00e8 una citt\u00e0 degli Stati Uniti, situata nella Contea di Kent, nello Stato del Delaware. Appartiene all'area micropolitana di Dover. Secondo il censimento del 2000 la popolazione era di 648 abitanti. La ILC Dover, la compagnia che prepar\u00f2 le tute per gli astronauti del Programma Apollo e Skylab fra gli anni sessanta e i settanta, aveva la propria sede nelle sue vicinanze.\nGeografia fisica.\nSecondo i rilevamenti dello United States Census Bureau, la citt\u00e0 di Frederica si estende su una superficie totale di 2,2 km\u00b2, tutti quanti occupati da terre.\nPopolazione.\nSecondo il censimento del 2000, a Frederica vivevano 648 persone, ed erano presenti 168 gruppi familiari. La densit\u00e0 di popolazione era di 297 ab./km\u00b2. Nel territorio comunale si trovavano 275 unit\u00e0 edificate. Per quanto riguarda la composizione etnica degli abitanti, il 70,22% era bianco, il 26,85% era afroamericano, lo 0,15% era nativo, e lo 0,31% era asiatico. Il restante 2,46% della popolazione appartiene ad altre razze o a pi\u00f9 di una. La popolazione di ogni razza proveniente dall'America Latina corrisponde al 3,24% degli abitanti.\nPer quanto riguarda la suddivisione della popolazione in fasce d'et\u00e0, il 29,5% era al di sotto dei 18, il 6,9% fra i 18 e i 24, il 32,1% fra i 25 e i 44, il 18,2% fra i 45 e i 64, mentre infine il 13,3% era al di sopra dei 65 anni di et\u00e0. L'et\u00e0 media della popolazione era di 35 anni. Per ogni 100 donne residenti vivevano 87,8 maschi."}
{"id": "2167786", "revid": "729019", "url": "https://it.wikipedia.org/wiki?curid=2167786", "title": "Aspatria", "text": "Aspatria \u00e8 un paese di 3.266 abitanti della contea del Cumbria, in Inghilterra."}
{"id": "2167790", "revid": "108557805", "url": "https://it.wikipedia.org/wiki?curid=2167790", "title": "Bowness-on-Windermere", "text": "Bowness-on-Windermere \u00e8 un paese di 3.814 abitanti della contea del Cumbria, in Inghilterra. Si trova nella parrocchia civile di Windermere ed \u00e8 una popolare localit\u00e0 turistica sul lago Windermere."}
{"id": "2167793", "revid": "715886", "url": "https://it.wikipedia.org/wiki?curid=2167793", "title": "Brampton (Cumbria)", "text": "Brampton \u00e8 un paese di 4.001 abitanti della contea del Cumbria, in Inghilterra."}
{"id": "2167794", "revid": "729019", "url": "https://it.wikipedia.org/wiki?curid=2167794", "title": "Stazione di Fivizzano-Gassano", "text": "La stazione di Fivizzano-Gassano \u00e8 situata nella piccola valle al di sotto del paese di Gassano, frazione del comune di Fivizzano. Insieme con la vicina stazione di Fivizzano-Rometta-Soliera \u00e8 la pi\u00f9 prossima al capoluogo comunale.\nOriginariamente concepito come stazione e dotato di un piccolo scalo merci, l'impianto \u00e8 costituito da una semplice fermata ferroviaria lungo la linea Lucca-Aulla, nella tratta attivata il 4 dicembre 1911.\nStoria.\nDa settembre 2012 a dicembre 2013 nel fabbricato viaggiatori sono state ospitate le scuole primarie di Monzone, a causa dell'inagibilit\u00e0 dell'edificio sito in tale localit\u00e0. Nel 2002 la fermata risultava impresenziata insieme ad altri 25 impianti situati sulla linea.\nServizi.\nLa fermata \u00e8 servita da alcune corse svolte da Trenitalia nell'ambito del contratto di servizio con la Regione Toscana.\nLa fermata dispone di:"}
{"id": "2167795", "revid": "332343", "url": "https://it.wikipedia.org/wiki?curid=2167795", "title": "Scarpagnino", "text": ""}
{"id": "2167796", "revid": "729019", "url": "https://it.wikipedia.org/wiki?curid=2167796", "title": "Broughton-in-Furness", "text": "Broughton-in-Furness \u00e8 un paese di 900 abitanti della contea del Cumbria, in Inghilterra."}
{"id": "2167799", "revid": "729019", "url": "https://it.wikipedia.org/wiki?curid=2167799", "title": "Cleator Moor", "text": "Cleator Moor \u00e8 un paese di 6.963 abitanti della contea del Cumbria, in Inghilterra."}
{"id": "2167800", "revid": "729019", "url": "https://it.wikipedia.org/wiki?curid=2167800", "title": "Cockermouth", "text": "Cockermouth \u00e8 un paese di 7.787 abitanti della contea del Cumbria, in Inghilterra. Citt\u00e0 natale del famoso poeta inglese William Wordsworth."}
{"id": "2167801", "revid": "125406774", "url": "https://it.wikipedia.org/wiki?curid=2167801", "title": "Live in Las Vegas - A New Day...", "text": "Live in Las Vegas - A New Day... \u00e8 l'ottavo home video della cantante canadese C\u00e9line Dion, pubblicato su DVD tra il 7 e il 10 dicembre 2007 in Europa, l'11 dicembre 2007 in Nord America, il 15 dicembre 2007 in Australia e il 19 dicembre 2007 in Giappone. Include la registrazione dello show che ha battuto ogni record, \"A New Day...\", al Caesars Palace di Las Vegas (Nevada). La versione Blu-ray Disc \u00e8 stata pubblicata il 5 febbraio 2008 in Nord America e fra l'8 e il 22 febbraio 2008 in Europa.\nLe repliche di \"A New Day...\" sono terminate il 15 dicembre 2007, dopo 5 anni,pi\u00f9 di 700 repliche e 3 milioni di spettatori. I due DVD contengono pi\u00f9 di 5 ore di filmati, con il concerto e 3 esclusivi documentari: \"Because You Loved Me (A Tribute to the Fans),\" A New Day: All Access\" and \"A New Day: the Secrets.\" Contiene sottotitoli in 9 lingue. Il booklet include fotografie dettagliate e commenti.\nStoria.\nIl DVD doveva essere pubblicato nell'autunno del 2004, ma poi posticipato per improvvisi cambiamenti effettuati allo show durante il periodo di ripresa. \"A New Day..\" \u00e8 stato nuovamente filmato in alta definizione fra il 17 e 21 gennaio 2007. Secondo il documentario \"A New Day: the Secrets\" (presente nel 2\u00ba DVD), una delle principali ragioni del posticipio del DVD \u00e8 dovuta al fatto che C\u00e9line e i produttori si sono accorti che la nuova capigliatura di C\u00e9line, corta e bionda, non era gradita ai suoi fan e non risultava bene nelle riprese, per questo C\u00e9line \u00e8 poi ritornata, grazie a delle extensions, ai suoi capelli lunghi e castani ed il DVD \u00e8 stato nuovamente filmato.\nIL DVD include l'ultima versione dello show, andata in scena fra novembre 2006 e dicembre 2007. Nell'anno precedente durante \"A New Day...\" C\u00e9lina ha interpretato altre 7 canzoni: \"Nature Boy\", \"At Last\", \"Fever\", \"The First Time Ever I Saw Your Face\", \"Have You Ever Been in Love\", \"Et je t'aime encore\", e \"What a Wonderful World\". Alcune di queste sono incluse nel CD \"A New Day... Live in Las Vegas\", pubblicato nel giugno 2004.\nPromozione.\n\"The Power of Love\", \"I Drove All Night\", \"I Surrender,\" e \"I Wish\", estratte da questo DVD, sono state prima incluse nell'edizione deluxe dell'album \"Taking Chances\" del novembre 2007, assieme a una preview dello show.\n\"A New Day...\" \u00e8 stato mostrato in TV in alcuni paesi fra cui Olanda (SBS 6), Spagna (TVE2), Sudafrica (SABC 3), Italia (Italia 1) e naturalmente Quebec (TVA).\n\"A New Day...\" in alcuni paesi \u00e8 stato proiettato anche nei cinema; in particolare in Polonia e Stati Uniti.\nLa stazione TV del Quebec TVA ha mandato in onda uno special di 45 minuti dedicato all'ultimo show di C\u00e9line Dion al Colosseum del Caesars Palace il 16 dicembre 2007, intitolato \"Les Adieux de C\u00e9line Dion \u00e0 Las Vegas\", con riprese della vita privata di C\u00e9line, Ren\u00e9 e il figlio Ren\u00e9 Charles.\nSuccesso.\nSecondo la stampa del Quebec press, il DVD \u00e8 andato esaurito in Quebec e in tutto il Canada nel giro di poche ore dalla sua uscita. \"Live in Las Vegas - A New Day...\" \u00e8 l'unico DVD musicale ad aver ottenuto 3 dischi di diamante in Canada con pi\u00f9 di 300\u00a0000 copie vendute (anche se \"Le Journal de Montr\u00e9al\" due giorni prima dichiarava che le vendite superavano le 400\u00a0000 copie). Solo 5 altri DVD hanno raggiunto il doppio disco di diamante. Il DVD di C\u00e9line ha avuto anche il miglior debutto nella storia della Nielsen SoundScan (pi\u00f9 di 70\u00a0000 copie); aggiungendo molti negozi non considerati dalla SoundScan, le vendite superano le 100\u00a0000 unit\u00e0 nella prima settimana. Una cosa del genere non era mai accaduta in tutta la storia della musica canadese. \"Live in Las Vegas - A New Day...\" held the number 1 position on the Music Video Chart in Canada for many weeks after its release.\nFuori dal Canada, il DVD ha raggiunto la n\u00ba 1 in USA, Regno Unito, Francia, Giappone, Paesi Bassi, Belgio, Danimarca, Nuova Zelanda ed Estonia; la numero 2 in Portogallo e Svezia, 3 in Argentina, Australia, Irlanda e Grecia, 4 in Austria, 6 in Italia, 7 in Repubblica Ceca. \"Live in Las Vegas - A New Day...\" ha debuttato nella top 10 dei DVD anche in Finlandia e Germania.\nCirca 500\u00a0000 copie del DVD sono state vendute nel mondo nella 1\u00aa settimana. \"Live in Las Vegas - A New Day...\" ottenendo 3 dischi di diamante in Canada (300\u00a0000) platino (60\u00a0000) in Francia (ora 150\u00a0000 per cui eleggibile per quello di diamante) e Australia (45\u00a0000), platino in Argentina (6\u00a0000) e Nuova Zelanda (5\u00a0000), oro in Olanda (30\u00a0000), Belgio (15\u00a0000) e Portogallo (4\u00a0000). In Giappone ha venduto 30\u00a0000 copie nei primi 3 mesi, negli USA ha venduto 370\u00a0000 copie ottenendo 6 dischi di platino (ora eleggibile per il settimo). Secondo la rivista \"Billboard\", \"Live in Las Vegas - A New Day...\" \u00e8 stato il 3\u00ba DVD musicale pi\u00f9 venduto del 2008 negli U.S.A:, il migliore da un'artista femminile.\nLa rivista belga \"Cine Tele Revue\" di maggio 2008 ha scritto che il DVD ha venduto 2 milioni di copie, che lo rende uno dei DVD pi\u00f9 venduti nella storia della musica.\nPosizione in classifica.\n1 dovrebbe essere disco di diamante (100\u00a0000)2 dovrebbe avere il 7\u00ba disco di platino (350\u00a0000)"}
{"id": "2167802", "revid": "200568", "url": "https://it.wikipedia.org/wiki?curid=2167802", "title": "Rullo compattatore", "text": "Il rullo compattatore o rullo costipatore \u00e8 una macchina agricola utilizzata per compattare la terra attorno al seme nelle operazioni di semina.\nSi tratta di una macchina estremamente semplice che non richiede di essere azionata dalla presa di potenza del trattore in quanto il suo unico scopo \u00e8 quello di compattare il terreno grazie al suo peso precedentemente, o subito dopo, la semina di cereali vernini, leguminose, erbai o quant'altro. La superficie del rullo \u00e8 liscia e talvolta la struttura \u00e8 munita di raschiatori per staccare la terra che vi rimanesse attaccata.\nTipi di rulli:\nGeneralmente i rulli compattatori usati in agricoltura sono di tipo trainato. Esistono rulli che in campo aperto riescono a coprire fasce di dieci e pi\u00f9 metri ad ogni passata, essi sono costituiti da diverse sezioni per rispondere alle normative in ambito di ingombro stradale. Alcuni modelli sono muniti di ruote gommate per facilitarne il trasporto su strada.\nRulli compattatori di piccole dimensioni azionati a mano sono utilizzati nella manutenzione dei giardini. Si tratta di cilindri cavi in metallo o plastica muniti di manico e possono essere riempiti d'acqua per aumentarne il peso. Il loro principale uso \u00e8 nella semina del tappeto erboso."}
{"id": "2167803", "revid": "1305772", "url": "https://it.wikipedia.org/wiki?curid=2167803", "title": "Rochester (New Hampshire)", "text": "Rochester \u00e8 una citt\u00e0 degli Stati Uniti d'America facente parte della contea di Strafford nello stato del New Hampshire. La citt\u00e0 inoltre include i villaggi di East Rochester e Gonic. Rochester ospita lo \"Skyhaven Airport\" e l'annuale \"Rochester Fair\".\nGeografia fisica.\nSecondo i rilevamenti dello United States Census Bureau, la citt\u00e0 di Rochester si estende su una superficie totale di 118,6 km\u00b2, dei quali 1,60\u00a0km\u00b2 sono occupati da acque interne, corrispondenti all'1,38% dell'intero territorio. Rochester \u00e8 bagnata da vari corsi d'acqua come il Salmon Falls River e l'Isinglass River. Il punto pi\u00f9 alto di Rochester si trova nei pressi della localit\u00e0 di Nute Ridge, a 177 m s.l.m., all'incirca verso l'angolo nord della citt\u00e0.\nNel territorio comunale \u00e8 compresa la localit\u00e0 di East Rochester avente lo status di \"village\".\nStoria.\nRochester fu abitata dapprima dalla trib\u00f9 nativa degli Abenaki, appartenente ai Pennacook. In questa regione pescavano, cacciavano, e coltivavano i campi, spostandosi non appena il terreno cessava di essere produttivo. Le colture principali di questi indiani erano le zucche, le zucchine, i fagioli e il mais. Il villaggio di Gonic allora si chiamava \"Squamanogonic\", ossia \"l'acqua della collina d'argilla.\"\nLa citt\u00e0 fu una delle quattro colonie che il governatore del Massachusetts Samuel Shute stabil\u00ec nel suo breve mandato. Incorporata nel 1722, prese il nome di un amico stretto del governatore, Laurence Hyde, I Conte di Rochester, imparentato con l'allora re Giacomo II d'Inghilterra. Come era consuetudine a quei tempi, i pini pi\u00f9 alti della zona furono riservati per la costruzione di nuove navi per la Royal Navy. Tuttavia le continue ostilit\u00e0 con le trib\u00f9 native non permisero lo sviluppo della colonia fino al 1728, mentre continuarono solo attacchi sporadici fino al 1748. Le prime costruzioni per proteggersi furono costruite vicine nelle vicinanze dell'Haven Hill. A causa delle continue repulsioni, dal 1749 i nativi si allontanarono dal territorio di Rochester. La comunit\u00e0 allora includeva anche Farmington, che si sarebbe staccata nel 1798, e Milton, nel 1802.\nNel 1737, il Reverendo Amos Main divenne il primo pastore della colonia della Chiesa Congregazionale, situata a Rochester Hill. L'edificio venne poi spostato a Rochester Common, che comprendeva 1\u00a0km\u00b2 di terreno, e fu chiamato \"Norway Plain Mille Common\" per l'abbondanza di pini norvegesi. Nel 1738 la comunit\u00e0 contava 60 famiglie. Nella piazza centrale venne posta una statua di Parson Main, scolpita da Giuseppe Moretti, che ancora si trova l\u00ec dov'era.\nL'economia del paese si bas\u00f2 nei primi tempi principalmente sul legname, sebbene poco dopo si trovarono altre risorse come lo sfruttamento dei mulini a vento sul Cochecho River per produrre energia idroelettrica. Nel 1806 erano operativi 6 concerie, una segheria, e numerosi mulini. Fra il 1820 e il 1830 la citt\u00e0 si distinse nei campi dell'ebanisteria e dell'orologeria. La \"Mechanics Company\" nenne fondata nel 1834, producendo lane e tessuti che sarebbero stati premiati per la loro qualit\u00e0 nel 1853 all'esposizione di New York. La \"Norway Plains Woolen Company\" produsse anche i vestiti utilizzati dai Nordisti durante la Guerra di Secessione, ma dovette chiudere i battenti verso la fine del secolo.\nNel 1854 nacque la \"E.G. &amp; E. Wallace Shoe Company\", che divenne subito la pi\u00f9 grande industria della citt\u00e0, con oltre 700 operai al lavoro nel 1901. Il nome negli anni venti mut\u00f2 in \"Rochester Shoe Corporation\". La \"Kessel Fire Brick Company\" di Gonic invece apr\u00ec nel 1889, e serv\u00ec con i suoi mattoni per la costruzione dell'Universit\u00e0 Harvard. A quei tempi passavano per la citt\u00e0 ben quattro linee ferroviarie, e Rochester fungeva da incrocio fra Haverhill (Massachusetts) e Portland (Maine). Nel 1875 nacque anche la \"Rochester Fair\". Nel 1891 Rochester divenne ufficialmente una citt\u00e0.\nDurante la Grande depressione, molte delle tradizionali industrie di Rochester dovettero spostarsi negli stati pi\u00f9 a sud o addirittura dovettero dichiarare bancarotta. Nonostante ci\u00f2 si conservarono i resti dell'architettura dell'era agricola, come la biblioteca pubblica, disegnata dagli ingegneri di Concord Randlett &amp; Griffin, costruita nel 1905 con un contributo di $20,000 da parte di Andrew Carnegie.\nPopolazione.\nSecondo il censimento del 2000, a Rochester vivevano 28.461 persone, ed erano presenti 11.434 proprietari di immobili e 7.649 famiglie residenti. La densit\u00e0 di popolazione era di 243,4 ab./km\u00b2. Nel territorio comunale erano presenti 11.836 unit\u00e0 edificate. Per quanto riguarda la composizione etnica degli abitanti, il 97,12% era bianco, lo 0,52% era afroamericano, lo 0,22% era nativo, lo 0,87% era asiatico, lo 0,03% veniva dall'Oceano Pacifico, lo 0,26% era di altre razze, mentre lo 0,98% era di due o pi\u00f9 razze. La popolazione di ogni razza proveniente dall'America Latina corrisponde allo 0,90% degli abitanti.\nPer quanto riguarda la suddivisione della popolazione in fasce d'et\u00e0, il 25,3% era al di sotto dei 18, il 7,7% fra i 18 e i 24, il 31,5% fra i 25 e i 44, il 22,1% fra i 45 e i 64, mentre infine il 13,5% era al di sopra dei 65 anni di et\u00e0. L'et\u00e0 media della popolazione era di 37 anni. Per ogni 100 donne residenti vivevano 94,6 maschi. Per ogni 100 donne residenti sopra i 18 anni vivevano 90,3 maschi."}
{"id": "2167804", "revid": "599013", "url": "https://it.wikipedia.org/wiki?curid=2167804", "title": "Durval", "text": "Caratteristiche tecniche.\nGioca come difensore centrale.\nCarriera.\nClub.\nCresciuto nel Confian\u00e7a Esporte Clube, nello Stato della Para\u00edba, si trasfer\u00ec poi all'Unibol, nel Pernambuco. Dopo un periodo al Botafogo-PB, pass\u00f2 dal Brasiliense all'Atl\u00e9tico Paranaense, dove gioc\u00f2 la finale della Coppa Libertadores 2005, persa contro il San Paolo, durante la quale Durval marc\u00f2 un'autorete.\nArriv\u00f2 allo Sport Club do Recife nel 2006 per disputare il Campionato Pernambucano di quell'anno. Nel giugno 2008 lo Sport vinse la Coppa del Brasile, e Durval segn\u00f2 tre reti nella competizione, di cui uno decisivo per la qualificazione alle semifinali."}
{"id": "2167806", "revid": "1598666", "url": "https://it.wikipedia.org/wiki?curid=2167806", "title": "Dalton-in-Furness", "text": "Dalton-in-Furness \u00e8 un paese di 12.799 abitanti della contea del Cumbria, in Inghilterra. La sua parrocchia civile si chiama Dalton Town with Newton."}
{"id": "2167811", "revid": "1521745", "url": "https://it.wikipedia.org/wiki?curid=2167811", "title": "Geeta Bali", "text": "Si tratta di uno dei volti pi\u00f9 famosi di Bollywood, considerata una delle stelle pi\u00f9 spontanea ed espressive.\nBiografia.\nNata nel 1930 nella divisione Punjab nella citt\u00e0 di Amritsar in India, come Harkirtan Kaur, si \u00e8 trasferita con la famiglia a Mumbai quando ha iniziato ad ottenere parti nei film. La sua carriera cinematografica \u00e8 iniziata all'et\u00e0 di 12 come attrice-bambina nel film \"The Cobbler\" ed il suo debutto come protagonista \u00e8 avvenuto nel 1946 nella pellicola \"Badnami\".\nSi \u00e8 sposata nel 1955 con Shammi Kapoor, imparentandosi dunque con una delle famiglie pi\u00f9 importanti del cinema indiano. Era la zia di Yogeeta Bali..\nNonostante sia morta a soli trentacinque anni, a causa della variola vera, la sua filmografia \u00e8 molto vasta. Nei film veniva accreditata spesso con nomi diversi, tra cui \"Miss Haridarshan\".\nDivenne una star negli anni cinquanta, lavorando per conto del futuro cognato Raj Kapoor e del futuro suocero Prithviraj Kapoor nel Bawre Nain. Il suo ultimo film \u00e8 stato \"Jab Se Tumko Dekha Hai\" nel 1963. Ha fatto pi\u00f9 di 70 film in una carriera durata 10 anni.\nIl suo segretario fu Surinder Kapoor, oggi affermato produttore cinematografico, padre di Boney Kapoor, Anil Kapoor e Sanjay Kapoor.\nHa ricevuto due nomination per il premio Filmfare come miglior attrice, una per il ruolo di Kamla nel film \"Vachan\" (1955) e un'altra per il ruolo della protagonista Basanti in \"Kavi\" (1955)."}
{"id": "2167813", "revid": "119483067", "url": "https://it.wikipedia.org/wiki?curid=2167813", "title": "Kaolack", "text": "Kaolack (wolof: Kawlax) \u00e8 una citt\u00e0 portuale tra le pi\u00f9 importanti del Senegal. Dista a sud-est dalla capitale Dakar. La citt\u00e0 \u00e8 collegata alla rete della \"Associazione internazionale dei sindaci francofoni\" (AMF).\nGeografia fisica.\nKaolack \u00e8 il capoluogo dell'omonima della regione Kaolack. La citt\u00e0 sorge sulla riva nord del fiume Saloum a circa 100\u00a0km dalla sua foce, su un terreno arido e secco. Le citt\u00e0 vicine sono Gossas 38\u00a0km a nord e Koutal 5\u00a0km a sud.\nI suoi quartieri, sono: \nStoria.\nIn principio l'area dove sorge oggi la citt\u00e0, sulla riva destra del fiume Saloum, di fronte all'isola di Kouyong, era un luogo di ritrovo di molti mercanti che si radunavano vicino ad un albero sacro per dare origine a un mercato. Nei primi anni del XVI secolo, divenne capitale del regno di Saloum. Nel XVII e XVIII secolo, nel territorio si trovavano una serie di villaggi di trib\u00f9 diverse. In particolare ricordiamo \"Kaolack\" che era a 8\u00a0km dalla foce del fiume, ed era stata fondata da due principesse. Un altro, era \"Kahone Maka\", abitato da musulmani e gestito da religiosi che praticavano riti e cerimonie sulle sponde del fiume e vicino a baobab. Nei primi anni XIX secolo, l'intero fiume Saloum cadde sotto la dominazione francese, che impose nuove leggi ed esercit\u00f2 il commercio di schiavi. Nella fascia di territorio dove oggi c'\u00e8 Kaolack i francesi costruirono il forte \"Kaolack Pinet Laprade\", che fu attaccato ripetutamente delle tribu locali. I francesi fondarono la citt\u00e0 nel 1860, e iniziarono la lavorazione a livello industriale di arachidi. Nel 1911 viene completata la linea ferroviaria Dakar-Niger, provocando al mercato di arachidi un'elevata produzione.\nAlla fine del XX secolo, la citt\u00e0 \u00e8 stata un importante centro dell'ordine di Tijaniyyah. Per questo nel 1910 fu realizzata una moschea nel quartiere Lewna. Una seconda moschea fu aperta nei primi anni del 1930 a Medina Baay.\nPopolazione.\nAttualmente la popolazione ha raggiunto circa 200.000 abitanti. Il quartiere Medina Baye \u00e8 da considerare uno dei pochi luoghi in Senegal dove si possono incontrare persone provenienti da pi\u00f9 di 25 paesi differenti, molti arrivano da altre nazioni africane, ma non mancano europei e anche americani giunti per studiare il Corano, il Sufismo e il Tidjania. L'aumento demografico in questa citt\u00e0 \u00e8 stato agevolato dalla presenza del porto e dalla linea ferroviaria Dakar-Niger. Stime demografiche ufficiali raccolte nei seguenti anni:\nEconomia.\nLa citt\u00e0 \u00e8 stata costruita su un sito caratterizzato da un'alta ritenzione di sale. La societ\u00e0 si \u00e8 specializzata nello sfruttamento del sale, creando delle saline sulla sponda opposta a dove sorge Kaolack. La citt\u00e0 \u00e8 da lungo tempo una delle pi\u00f9 importanti del Senegal poich\u00e9 vengano lavorati gli arachidi. Vi \u00e8 una grande produzione nel sobborgo di Lyndiane, di estrazione di olio di arachidi, che viene esportato per il 90%. Lo smercio di questi prodotti principali \u00e8 controllato dal monopolio della regione ed \u00e8 favorito anche dalla presenza del porto e dalla linea ferroviaria.\nSociet\u00e0.\nReligione.\nKaolack \u00e8 il luogo di nascita di Marabout Baye Niass la causa della fratellanza musulmana di Tidjane, che attrae molti seguaci nella regione. La grande moschea di Kaolack realizzata nel 1910, \u00e8 una delle pi\u00f9 belle del paese. Ogni anno, in occasione della celebrazione della nascita di Maometto, la citt\u00e0 di Kaolack vede un grande afflusso di fedeli. La Confraternita ha costruito molte infrastrutture come molte scuole ma anche una clinica e una farmacia. Il Tijaniyyah di Madina Baye \u00e8 una istituzione internazionale con seguaci in molte citt\u00e0, tra cui Kano in Nigeria, e a Chicago nell'Illinois.\nEntrando nella citt\u00e0, provenendo da ovest, si trova una grande vistosa con pareti bianche e porte e tetti azzurri, completamente abbandonata. Si tratta di una moschea, finanziata con soldi sporchi da un milionario senegalese; e per questo i fedeli non hanno ritenuto opportuno frequentare tale moschea.\nSono presenti 15 parrocchie appartenenti alla diocesi di Kaolack, sede della Chiesa cattolica suffraganea dell'arcidiocesi di Dakar."}
{"id": "2167815", "revid": "729019", "url": "https://it.wikipedia.org/wiki?curid=2167815", "title": "Egremont (Cumbria)", "text": "Egremont \u00e8 un paese di 3.707 abitanti della contea del Cumbria, in Inghilterra."}
{"id": "2167817", "revid": "729019", "url": "https://it.wikipedia.org/wiki?curid=2167817", "title": "Grange-over-Sands", "text": "Grange-over-Sands \u00e8 un paese di 4.000 abitanti della contea del Cumbria, in Inghilterra."}
{"id": "2167818", "revid": "715886", "url": "https://it.wikipedia.org/wiki?curid=2167818", "title": "Harrington (Cumbria)", "text": "Harrington \u00e8 un paese di 5.000 abitanti della contea del Cumbria, in Inghilterra."}
{"id": "2167819", "revid": "77594", "url": "https://it.wikipedia.org/wiki?curid=2167819", "title": "Palazzo Cesi-Gaddi", "text": "Il palazzo Cesi-Gaddi \u00e8 un edificio situato in Roma, all'angolo tra Via della Maschera d'oro e Via degli Acquasparta. \nStoria.\nCostruito dai Gaddi, ricca famiglia di mercanti fiorentini, agli inizi del XVI secolo e poco dopo acquistato dai Rossi di San Secondo. Nel 1567, Sigismondo de' Rossi, dei marchesi di San Secondo lo rivendette ad Angelo Cesi, figlio di Giangiacomo Cesi e di Isabella d'Alviano, proveniente da nobile famiglia di origine umbra. \nNel 1570 il palazzo venne affittato a Ugo Boncompagni che nel 1572 ascese al soglio pontificio con il nome di Gregorio XIII lasciando nuovamente ai Cesi il palazzo.\nFederico Cesi duca di Acquasparta si insedi\u00f2 nell'edificio dopo aver sposato Isabella Salviati, e per questo lo stemma composito Cesi-Salviati corona ancora oggi il portale al n\u00ba21 di via della Maschera d'oro. Personalit\u00e0 vivace, di grande cultura, appassionato di scienze, Federico istitu\u00ec nel proprio palazzo un interessante orto botanico e fond\u00f2 qui l'Accademia Nazionale dei Lincei, accogliendo quindi spesso nei suoi saloni gli scienziati dell'epoca, tra cui Galileo Galilei di cui era amico personale. Appassionati d'arte, i Cesi avevano anche una collezione di statue antiche e nel giardino del palazzo furono riportate alla luce due statue di re di Numidia oggi esposte ai Musei capitolini.\nIn epoca successiva, nel 1798 il palazzo divenne prima di propriet\u00e0 di Ulisse Pentini, poi del barone Camuccini che a sua volta lo cedette nel 1855 al duca di Northumberland, quindi divenne propriet\u00e0 della famiglia Santarelli e dal 1929 di Salvatore Buffardi.\nEspropriato nel 1940 il palazzo entr\u00f2 in possesso del Ministero della Guerra che vi insedi\u00f2 la sede del Tribunale Militare di Roma.\nL'edificio \u00e8 attualmente sede del Consiglio della magistratura militare (C.M.M.), della Procura generale militare presso la Corte suprema di cassazione, della Corte militare d'appello, della Procura generale militare della Repubblica presso la Corte militare d'appello e del Tribunale militare di sorveglianza, ed \u00e8 famoso per il ritrovamento da parte del procuratore generale militare presso la Corte di cassazione Antonino Intelisano, nel 1994, del famigerato armadio della Vergogna.\nDescrizione.\nOriginariamente il palazzo era finemente decorato con affreschi sulla facciata che fronteggia via Maschera d'Oro, vi erano rappresentate scene di storia romana, di guerra, di sacrifici e di caccia. Le decorazioni furono eseguite da Polidoro da Caravaggio e da Maturino da Firenze. Di tali decorazioni non rimane pi\u00f9 traccia a causa dell'usura del tempo e delle tinteggiature degli esterni. "}
{"id": "2167822", "revid": "729019", "url": "https://it.wikipedia.org/wiki?curid=2167822", "title": "Heversham", "text": "Heversham \u00e8 un paese della contea del Cumbria, in Inghilterra."}
{"id": "2167823", "revid": "21258532", "url": "https://it.wikipedia.org/wiki?curid=2167823", "title": "Amnesty", "text": ""}
{"id": "2167827", "revid": "439868", "url": "https://it.wikipedia.org/wiki?curid=2167827", "title": "Kendal", "text": "Kendal, anticamente nota come \"Kirkby in Kendal\" o \"Kirkby Kendal\", \u00e8 una citt\u00e0 all'interno del distretto di South Lakeland in Cumbria, Inghilterra.\nGeografia fisica.\nSi trova a 64\u00a0km a sud di Carlisle, sul fiume Kent, e ha una popolazione residente totale di 28.586; ci\u00f2 la rende il terzo insediamento pi\u00f9 grande nel distretto di Cumbria, dietro Carlisle e Barrow-in-Furness.\nEconomia.\nStoricamente parte di Westmorland, oggi Kendal \u00e8 nota soprattutto come centro turistico, come la casa del dolce alla menta di Kendal e come produttore di tabacco per pipa e tabacco da fiuto. I suoi edifici, in gran parte costruiti con la locale pietra calcarea grigia, hanno valso il soprannome alla citt\u00e0 di \"Auld Grey Town\" (vecchia citt\u00e0 grigia)."}
{"id": "2167830", "revid": "729019", "url": "https://it.wikipedia.org/wiki?curid=2167830", "title": "Keswick (Cumbria)", "text": "Keswick \u00e8 un paese di 4.281 abitanti della contea del Cumbria, nel nord-ovest dell'Inghilterra, situato lungo la sponda settentrionale del Lago Derwent (\"Derwentwater\"), nel parco nazionale del Lake District.\nSport.\nCorsa in montagna.\nKeswick ha ospitato i Campionati del mondo di corsa in montagna nel 1988."}
{"id": "2167833", "revid": "729019", "url": "https://it.wikipedia.org/wiki?curid=2167833", "title": "Kirkby Lonsdale", "text": "Kirkby Lonsdale \u00e8 un paese di 2.534 abitanti della contea del Cumbria,nell'Inghilterra settentrionale."}
{"id": "2167836", "revid": "729019", "url": "https://it.wikipedia.org/wiki?curid=2167836", "title": "Kirkby Stephen", "text": "Kirkby Stephen \u00e8 un paese di 1.832 abitanti della contea del Cumbria, in Inghilterra."}
{"id": "2167837", "revid": "767487", "url": "https://it.wikipedia.org/wiki?curid=2167837", "title": "Covone", "text": "Il covone (generalmente inteso come di grano) \u00e8 un fascio di steli di grano falciati alla base, con in sommit\u00e0 le spighe. Il termine deriva probabilmente dal latino \"cavus\", vuoto, incavato.\nCaratteristiche.\nNella raccolta tradizionale i piccoli fasci o mannelli di steli di grano, trattenuti mentre sono recisi dalla falce, sono raccolti in fascio pi\u00f9 grande; tale fascio \u00e8 legato ed ha la dimensione adatta per poterlo trasportare a mano. Nella prima fase \u00e8 mantenuto eretto per permettere la risalita della linfa e l'essiccazione dello stelo, poi i covoni vengono impilati con le spighe in posizione arieggiata per permettere l'essiccazione della granella. Successivamente i covoni vengono passati alla trebbiatura.\nAllo scopo di ridurre le spese di movimentazione si adottano attualmente sistemi meccanizzati con mietitrebbiatrici integrate che provvedono al taglio e trebbiatura degli steli ed al distacco immediato della granella."}
{"id": "2167842", "revid": "287204", "url": "https://it.wikipedia.org/wiki?curid=2167842", "title": "Bluesology", "text": ""}
{"id": "2167843", "revid": "715886", "url": "https://it.wikipedia.org/wiki?curid=2167843", "title": "Longtown (Cumbria)", "text": "Longtown \u00e8 un paese di 3.000 abitanti della contea del Cumbria, in Inghilterra. Si trova nella parrocchia civile di Arthuret."}
{"id": "2167846", "revid": "93470470", "url": "https://it.wikipedia.org/wiki?curid=2167846", "title": "Vite perdite", "text": "Vite perdite \u00e8 un album del 1993 di Daniele Sepe.\nLa \"title song\" \u00e8 cantata da Zul\u00f9 dei 99 Posse ed il testo latino \u00e8 tratto dal \"De vita et moribus Iulii Agricolae\" di Publio Cornelio Tacito. Il brano \"Tarantella del Gargano\", composizione tradizionale del XVI secolo scoperta e portata al pubblico da Roberto De Simone con la Nuova Compagnia di Canto Popolare negli anni settanta, \u00e8 stato eseguito con l\"'ensemble\" dei \"Tuba furiosa\" e registrato dal vivo nella \"Piscina mirabilis\"."}
{"id": "2167848", "revid": "316629", "url": "https://it.wikipedia.org/wiki?curid=2167848", "title": "Gaspare Pacchierotti", "text": "Biografia.\nGli inizi e il periodo napoletano.\nSi sa abbastanza poco della sua giovinezza: probabilmente discendente del pittore di origine toscana Jacopo del Pacchia, detto Pacchiarotto, egli fu dapprima corista nella cattedrale di Forl\u00ec e poi in quella di Venezia, dove avrebbe ricevuto insegnamenti di canto anche dall'affermato compositore Ferdinando Bertoni che sarebbe rimasto suo intimo amico fino alla morte. Dopo aver fatto alcune apparizioni in pubblico con lo pseudonimo di Porfirio Pacchiarotti, interpretando, tra l'altro, il ruolo di \"Acronte\" nell'opera di Hasse, \"Romolo ed Ersilia\", a Innsbruck, in occasione dei festeggiamenti per il matrimonio di Pietro Leopoldo d'Asburgo Lorena con l'infanta di Spagna (1765), egli fece probabilmente il suo vero e proprio debutto teatrale a Venezia nel 1766, al Teatro San Giovanni Grisostomo (oggi Malibran), interpretando la parte di \"Ulisse\" nella prima rappresentazione dell\"'Achille in Sciro\" di Gassmann.\nCon la fine degli anni sessanta, Pacchierotti era ormai affermato a Venezia, sia come cantante d'opera, sia come corista in San Marco, dove era direttore musicale Baldassarre Galuppi. E fu proprio in una rappresentazione di un lavoro di quest'ultimo, \"Il re pastore\" (1769), che Pacchiarotti raccolse il suo primo grande successo come \"primo uomo\" interpretando la parte di \"Agenore\". Insieme a Galuppi, che lo aveva preso sotto la propria ala protettrice, il giovane Pacchierotti si era anche recato a Pietroburgo e, al suo rientro a Venezia, in quello stesso 1769, aveva sostituito il Guarducci come \"primo musico\" al Teatro San Benedetto.\nA partire dal 1770 il Pacchierotti si esib\u00ec prima a Palermo, poi, ripetutamente, a Napoli, ed in entrambe le piazze rimase coinvolto in aspre rivalit\u00e0 prima con Caterina Gabrielli e poi, nientemeno che con Caffarelli, e prese comunque parte a importanti rappresentazioni, come le riprese napoletane dell'\"Alessandro nelle Indie\" di Piccinni, e dell'\"Orfeo ed Euridice\" di Gluck. Dopo essersi esibito anche altrove, ed in particolare a Bologna, a Milano e a Forl\u00ec, dove inaugur\u00f2 il nuovo teatro lirico, nel 1776 egli torn\u00f2 a Napoli per la prima dell\"'Artaserse\" di Bertoni e fu coinvolto in un'oscura spiacevole storia di duelli che lo condusse in prigione e, al momento del rilascio, ad abbandonare per sempre la pur favorevole piazza di Napoli.\nLa carriera nel Nord Italia e a Londra.\nPer i successivi quindici anni Pacchierotti si esib\u00ec nei teatri dell'Italia settentrionale, e pi\u00f9 precisamente a Milano, Venezia, Genova, Lucca, Padova e Torino. La stagione 1778 si rivel\u00f2 particolarmente felice: dopo aver riscosso un caldissimo successo nel \"Quinto Fabio\" di Bertoni, Pacchiarotti fu chiamato a partecipare, il 3 agosto, all'inaugurazione del Teatro alla Scala di Milano con il ruolo protagonistico di \"Asterio\" nell'opera prescelta allo scopo, l\"'Europa riconosciuta\" di Antonio Salieri. Nel 1785, mentre si esibiva a Venezia, ebbe la possibilit\u00e0 di cantare anche alle esequie del suo vecchio protettore Galuppi, esprimendo nei suoi confronti parole di commossa partecipazione e gratitudine.\nTra il 1778 e il 1791, Pacchiarotti ebbe anche occasione di visitare ripetute volte Londra riscuotendo un generale consenso e apprezzamento soprattutto da parte degli estimatori dell'opera italiana. Uno di essi, Lord Mount Edgcumbe, ci ha lasciato una certamente lusinghiera, ma comunque molto acuta, descrizione delle caratteristiche del cantante: \nLa voce di Pacchiarotti era di soprano con ampia estensione, piena e dolce al massimo grado: le sue capacit\u00e0 di esecuzione erano rilevanti, ma egli aveva di gran lunga troppo buon gusto e troppo buon senso per fare dispiego di esse quando ci\u00f2 si sarebbe tradotto in un uso fuor di luogo, [...] ben consapevole com'era che la delizia primaria del canto e la sua suprema eccellenza risiede nell'espressivit\u00e0 toccante e nel pathos intensamente sentito. Tale era il suo genio negli abbellimenti e nelle cadenze, che la loro variet\u00e0 era inesauribile. [...] Il suo recitativo era di una finezza inimitabile, al punto che perfino coloro che non capivano la lingua, non potevano mancare di comprendere, dal suo modo di porgere, dalla sua voce e dalla sua recitazione, ogni sentimento che esprimeva. Come cantante da concerto e particolarmente nelle riunioni private di societ\u00e0, brillava quasi di pi\u00f9 che sul palcoscenico. [...] Non era di maniere presuntuose, ma si dimostrava grato e affezionato a tutti i suoi numerosi amici e patroni.\nDurante le sue visite a Londra, Pacchiarotti si esib\u00ec soprattutto in opere del suo amico Bertoni, ormai divenuto un affermato operista, e, nonostante il suo aspetto esteriore non particolarmente \"brillante\" e la sua situazione, per dirla con Rossini, di \"mutilato\", non manc\u00f2 neppure di colpire profondamente il cuore di pi\u00f9 d'una nobildonna britannica, tra quelle che ebbero la ventura di ascoltarlo e di conoscerlo. Il 27 maggio 1784 fu chiamato ad eseguire diverse arie di Haendel alle celebrazioni per il centenario della nascita del compositore sassone che si tennero al Pantheon di Londra. La sua ultima visita nella capitale britannica, nel 1791, \u00e8 rimasta famosa per le sue numerose esecuzioni della cantata di Haydn \"Arianna a Naxos\", con l'accompagnamento al piano da parte del compositore.\nGli ultimi anni.\nLe sue apparizioni in pubblico, comunque, avevano cominciato a diradare sin dalla fine degli anni settanta, pur mantenendo sempre un ottimo livello di qualit\u00e0. Dopo il suo ultimo ritorno da Londra, egli fu di nuovo chiamato, il 16 maggio del 1792, a partecipare all'inaugurazione di un altro dei massimi teatri italiani, La Fenice di Venezia, in occasione della quale interpret\u00f2 il ruolo protagonistico di \"Alceo\" ne \"I giuochi d'Agrigento\" di Paisiello. Dopo un'ultima stagione alla Fenice, Pacchiarotti si ritir\u00f2 a Padova concedendosi soltanto due ulteriori \"sortite\" pubbliche \"ufficiali\", tra cui un concerto in onore di Napoleone, nel 1797, al quale fu costretto a partecipare nonostante i suoi sentimenti patriottici di fedelt\u00e0 alla soppressa Serenissima. L'espressione di tali sentimenti in una lettera indirizzata ad Angelica Catalani e caduta nelle mani della polizia francese, determinarono una seconda permanenza in prigione per il grande cantante italiano.\nRimasto famosissimo anche dopo il ritiro, Pacchierotti fu meta continua di visite da parte di figure ben note della cultura del tempo, tra cui Monti, Foscolo, Alfieri, Goldoni e Rossini, il quale ultimo, di fronte ai rimbrotti del cantante sul carattere un po' troppo \"rumoroso\" della sua musica, gli rispose con prontezza: \"Datemi un altro Pacchiarotti e ben sapr\u00f2 come scrivere per lui!\" Un altro visitatore illustre fu Stendhal, il quale rimarc\u00f2 di aver appreso di pi\u00f9, sulla musica, nelle sei conversazioni con il grande artista, che da qualsiasi libro, in quanto di era trattato di un colloquio tra \"anime\".\nPacchierotti non smise comunque mai completamente di cantare, rimanendo sempre particolarmente attaccato alla raccolta di salmi di Benedetto Marcello, dalla quale afferm\u00f2 di aver appreso quel poco che sapeva. Il 28 giugno del 1814 egli ebbe il dolore di cantare nella Basilica di San Marco al servizio funebre in onore del suo grande amico e compositore prediletto Ferdinando Bertoni. L'ultima volta che si esib\u00ec in pubblico avvenne il 19 ottobre del 1817, all'eta di settantasette anni, con l'esecuzione di un mottetto nella chiesa di Mirano.\nFamoso per la sua affermazione che chi sa respirare, sa anche cantare, egli si dedic\u00f2 anche all'insegnamento o forse meglio a consigliare le tecniche del bel canto, avendo tra i suoi \"allievi\" Rosmunda Pisaroni e Luigia Boccabadati e fu anche autore di un trattato dal titolo \"Modi generali del canto premessi alle maniere parziali onde adornare o rifiorire le nude e semplici melodie o cantilene, giusta il metodo di G.P.\", che fu pubblicato a Milano soltanto nel 1836 sotto il nome di A. Calegari. Ormai per\u00f2 il pi\u00f9 grande, insieme a Girolamo Crescentini, dell'ultima generazione dei castrati, si era spento da venticinque anni. La sua sepoltura \u00e8 stata riscoperta nell'antico oratorio di Santa Maria Assunta annesso alla villa Pocchini-Pacchierotti ora appartenente alla nobile famiglia Zemella, situato in localit\u00e0 Mandria nel comune di Padova. I resti riesumati sono stati sottoposti a diverse analisi da parte dei ricercatori del gruppo di Medicina Umanistica dell\u00b4Universit\u00e1 di Padova, che hanno pubblicato i risultati nella rivista scientifica \"Nature Scientific Reports\" rivelando di aver trovato tracce nello scheletro sia degli effetti della castrazione che del lavoro di cantante.\nCaratteristiche artistiche.\nNel suo ancora embrionale lavoro \"The Castrati in Opera\", Angus Heriot scrisse: \"Oggi possiamo solo immaginare come potessero sembrare, all'ascolto, i grandi cantanti del passato; ma si potrebbe azzardare l'ipotesi che, di tutti i castrati, se fossimo in grado di riascoltarli, sarebbe Pacchierotti a piacerci di pi\u00f9 \u2026\". Come anche evidenziato dal suo estimatore londinese citato poc'anzi, Pacchiarotti aveva una voce estremamente bella, caratterizzata da un timbro grave molto potente e profondo, che faceva di lui piuttosto un mezzosopranista molto esteso (arrivava in alto al do5), che non un vero e proprio soprano. Ma soprattutto Pacchiarotti era, ed anzi si poneva consapevolmente, come erede dello stile antico del belcanto, che privilegiava il vigore espressivo e la passione (il \"pathos\" di Lord Mount Edgcumbe), rispetto al gusto per la coloratura acrobatica fine a s\u00e9 stessa e per la corsa ai sovracuti, di cui il famoso do6 della Bastardella, sua contemporanea, era l'esemplificazione vivente. Pacchierotti, con il rigore che lo caratterizzava, con l'enorme perizia tecnica di cui era in possesso (la variet\u00e0 delle sue fioriture appariva come \"inesauribile\"), con la sua ricerca di adesione del canto al testo, con la splendida voce calda e pastosa di cui poteva godere, si mise, insieme al Crescentini, alla testa di quella reazione artistica contro la deriva a cui il canto lirico stava andando incontro nella seconda met\u00e0 del Settecento, reazione che, grazie anche all'adesione di altre figure rilevanti, come i tenori Giacomo David, Matteo Babini e Giovanni Ansani,e \"primedonne\" come Brigida Banti, Lu\u00edsa Todi de Agujar e Giuseppina Grassini, cre\u00f2 le condizioni di quel recupero dei sistemi antichi che poi fu alla base del \"gran finale\" rossiniano della splendida stagione del belcanto di origine barocca.\nRuoli creati.\nL'elenco seguente non \u00e8 sicuramente completo (mancano ad esempio le esecuzioni di Palermo, la prima dell\"'Artaserse\" di Bertoni, etc.), ma \u00e8 comunque largamente significativo della carriera di Pacchierotti. "}
{"id": "2167850", "revid": "1543377", "url": "https://it.wikipedia.org/wiki?curid=2167850", "title": "United States of Tara", "text": "United States of Tara \u00e8 una serie televisiva statunitense, nata da un'idea di Steven Spielberg e sviluppata dalla sceneggiatrice premio Oscar Diablo Cody. La serie, con protagonista Toni Collette, racconta le vicende di Tara Craine, una casalinga e madre di famiglia affetta dal disturbo dissociativo dell'identit\u00e0, caratterizzato dalla presenza di personalit\u00e0 multiple.\nLa serie ha debuttato sul canale Showtime il 18 gennaio 2009, con l'episodio pilota scritto da Diablo Cody e diretto da Craig Gillespie; la seconda stagione \u00e8 andata in onda da marzo a giugno 2010. La serie \u00e8 stata rinnovata per una terza stagione di 12 episodi. La cancellazione della serie \u00e8 stata annunciata il 23 maggio 2011.\nLa serie \u00e8 approdata dal 2 dicembre 2009 su Mya. La seconda stagione \u00e8 stata trasmessa in prima visione assoluta dal 29 settembre 2010 su Mya. Il debutto in chiaro, su Canale 5, \u00e8 avvenuto nella notte tra il 4 e il 5 giugno 2011.\nTrama.\nTara Gregson \u00e8 un'artista indipendente sposata con Max, un giardiniere, ed \u00e8 madre di due ragazzi, Kate e Marshall; la donna \u00e8 affetta da disturbo dissociativo di personalit\u00e0, ovvero, presenta personalit\u00e0 multiple che si manifestano quando \u00e8 sotto stress. Quando le transizioni iniziano Tara si trasforma, in principio, nella sconsiderata teenager T, nella casalinga bigotta Alice oppure nel reduce dalla guerra del Vietnam Buck, e a questi si aggiungono nel tempo altre identit\u00e0.\nPrima stagione.\nTara cerca di vivere meglio che pu\u00f2 la sua situazione, documentando ci\u00f2 che le accade attraverso registrazioni video. I guai sono per\u00f2 all'ordine del giorno: T. spesso entra in scena per sedurre Max, oltre a provocare altri disordini; Alice vuole concepire un figlio con Max a tutti i costi; Buck esce spesso la notte per ubriacarsi e azzuffarsi, causando spesso a Tara i postumi della sbornia. Il risultato \u00e8 spesso lo sconcerto e la sorpresa nelle persone che stanno attorno a Tara, le quali la estraniano o la deridono per il suo disturbo; un'unica cosa sembra dare serenit\u00e0 a Tara: l'arte. La situazione con la sua famiglia tuttavia non \u00e8 migliore: la sopportazione dei figli sta giungendo al limite, e il marito si ritrova sempre pi\u00f9 spesso a soccorrere la moglie.\nPer evitare di rovinare la propria famiglia, Tara si sottopone a una terapia a base di psicofarmaci. Tuttavia, quando i genitori di Tara vengono a farle visita, con l'intento di convincere i suoi figli a trasferirsi da loro, in Tara si manifesta una nuova personalit\u00e0, Gimme, che perpetra screzi sui genitori di Tara durante la notte. Quando Tara si rende conto di aver sviluppato una nuova personalit\u00e0, capisce che l'uso degli psicofarmaci \u00e8 inutile, e inizia ad indagare sul suo passato per capire l'origine del suo disturbo.\nSeconda stagione.\nDopo diversi mesi in cui non sono avvenute transizioni, Tara scopre che Buck si \u00e8 ripresentato, e ha intrecciato una relazione con una giovane madre single. Dalla casa del vicino suicida Tara rinviene nel suo appartamento il libro della psicologa dell'uomo, Shoshana Schoenbaum. Tara inizia a leggere questo libro, che sente essere molto utile al suo problema e il giorno seguente, in Tara si manifesta una nuova personalit\u00e0, la psicologa Shoshana, che vuole aiutare la donna a guarire.\nTara tronca questa relazione e fa successivamente conoscenza con un'artista che frequentava sua figlia, con la quale allestisce una mostra. Dopo aver realizzato la miniatura di una casa per la suddetta mostra, Tara si rende conto di avere gi\u00e0 visto tale abitazione, e insieme alla sorella riesce a trovarla. Tale struttura \u00e8 una casa di accoglienza allestita per i minori che hanno subito abusi gravi nella quale Tara e Charmaine (sua sorella) hanno soggiornato durante la loro infanzia. Durante la sua permanenza con Mimi Palmeter, la donna che l'ha accudita insieme alla sorella, in Tara si manifesta una nuova personalit\u00e0: Pulcino.\nIntanto, Charmaine organizza il suo matrimonio con Nick, un uomo apparentemente dolce e gentile che il giorno della loro cerimonia di nozze si rivela essere brusco e violento. Tara, controllata da Pulcino, fa s\u00ec che l'uomo rifiuti di sposare Charmaine, cos\u00ec che la donna eviti di sposare nuovamente un uomo sbagliato.\nTerza stagione.\nTara decide di frequentare l'universit\u00e0, cercando di non farsi ostacolare dalle sue personalit\u00e0. Il suo professore di corso si interessa al suo caso, e decide di aiutarla.\nSigla iniziale.\nLa sigla della serie \u00e8 stata realizzata con la tecnica del passo uno dalla compagnia \"Dragon Stop Motion\" di Encinitas, California. Il brano musicale \u00e8 degli The Polyphonic Spree di Tim DeLaughter."}
{"id": "2167851", "revid": "729019", "url": "https://it.wikipedia.org/wiki?curid=2167851", "title": "Maryport", "text": "Maryport \u00e8 un paese di 11.275 abitanti della contea di Cumbria, in Inghilterra."}
{"id": "2167852", "revid": "729019", "url": "https://it.wikipedia.org/wiki?curid=2167852", "title": "Millom", "text": "Millom \u00e8 un paese di 8.000 abitanti della contea del Cumbria, in Inghilterra."}
{"id": "2167854", "revid": "287204", "url": "https://it.wikipedia.org/wiki?curid=2167854", "title": "Flavia Delaroli", "text": ""}
{"id": "2167856", "revid": "1494169", "url": "https://it.wikipedia.org/wiki?curid=2167856", "title": "Hundsbach", "text": ""}
{"id": "2167857", "revid": "767487", "url": "https://it.wikipedia.org/wiki?curid=2167857", "title": "Milnthorpe", "text": "Milnthorpe \u00e8 un paese di 2.106 abitanti della contea del Cumbria, in Inghilterra."}
{"id": "2167860", "revid": "1305772", "url": "https://it.wikipedia.org/wiki?curid=2167860", "title": "Penrith (Regno Unito)", "text": "Penrith \u00e8 una citt\u00e0 mercato del Regno Unito, nella contea inglese di Cumbria.\nAmministrazione.\nL'autorit\u00e0 locale \u00e8 l'Eden District Council, che ha sede nella citt\u00e0.\nIn precedenza Penrith era la sede sia del Penrith Urban Council sia del Rural District Council. Penrith non possiede un proprio consiglio cittadino ed \u00e8 un'area non inclusa in alcuna parrocchia civile (\"unparished area\").\nUbicazione.\nSi trova nella valle del fiume Eden, appena a nord del fiume Eamont; dista meno di 3 miglia (5\u00a0km) dai confini del Parco Nazionale del Lake District.\nAltri fiumi locali che delimitano il territorio della citt\u00e0 sono il Lowther e il Petteril.\nUn corso d'acqua in parte scavato dall'uomo, il Thacka Beck, che attraversa il centro della citt\u00e0, collega i fiumi Petteril e Eamont.\nPer molti secoli, questo corso d'acqua costitu\u00ec la principale fonte idrica della citt\u00e0. Inoltre, la riserva naturale del Thacka Beck costituisce un bacino di espansione per il contenimento di alluvioni, che protegge abitazioni ed attivit\u00e0 commerciali e produttive di Penrith.\nArcheologia.\nLo scavo di un tratto della strada romana da Manchester a Carlisle nel corso di lavori per l'ampliamento del Cimitero di Penrith dimostrarono che la strada \u00e8 sopravvissuta meglio ai margini del campo.\nLe superfici ricoperte da ciottoli e ghiaia sono state completamente distrutte dall'aratura al centro.\nLa strada fu costruita scavando un'ampia trincea poco profonda sotto al livello del suolo agricolo.\nI grandi ciottoli erano probabilmente provenienti dai dintorni, poich\u00e9 nel terreno circostante lo scavo archeologico non compaiono frequentemente.\nI ciottoli erano aggiunti al terreno scavato e la miscela era ricollocata nello scavo per costituire una fondazione stabile, che era poi elevata al centro della strada per formare un dosso.\nArchitetture.\nDegno di nota il Castello di Brougham."}
{"id": "2167861", "revid": "120780524", "url": "https://it.wikipedia.org/wiki?curid=2167861", "title": "Daren Kagasoff", "text": "\u00c8 conosciuto per aver interpretato il ruolo di Ricky Underwood nella serie televisiva \"La vita segreta di una teenager americana\", andata in onda su ABC Family.\nBiografia.\nNato e cresciuto a Encino in California, Kagasoff \u00e8 il secondo di tre fratelli. Ha intrapreso la carriera di attore durante gli studi alla San Francisco State University. Dopo aver preso lezioni di teatro, \u00e8 stato scelto per interpretare uno dei personaggi principali della serie televisiva \"La vita segreta di una teenager americana\". Il 24 febbraio 2013 \u00e8 stato annunciato che Kagasoff avrebbe recitato tra i personaggi principali di una serie televisiva della Fox intitolata \"Delirium\" e tratta dal romanzo di Lauren Oliver, ma l'8 maggio l'emittente ha dichiarato che non avrebbe dato seguito all'episodio pilota.\nVita privata.\n\u00c8 stato fidanzato con l'attrice Jacqueline MacInnes Wood, interprete della soap opera statunitense \"Beautiful\". \u00c8 sostenitore dei diritti LGBT e nel 2009 ha posato per la NOH8 Campaign.\nDoppiatori italiani.\nNelle versioni in lingua italiana dei suoi lavori, Daren Kagasoff \u00e8 stato doppiato da:\nPremi.\nNel 2009 Kagasoff ha vinto ai Teen Choice Awards come \"Choice Summer TV Star Male\" ed \u00e8 stato candidato come \"Choice TV Breakout Star Male\", per la sua interpretazione in \"La vita segreta di una teenager americana\"."}
{"id": "2167863", "revid": "122946963", "url": "https://it.wikipedia.org/wiki?curid=2167863", "title": "Ciclocomputer", "text": "Il ciclocomputer \u00e8 un dispositivo elettronico applicato alle biciclette che calcola e indica informazioni quali velocit\u00e0 istantanea, velocit\u00e0 massima, velocit\u00e0 media, distanza percorsa tramite odometro, ecc. Ne esistono di due tipi, a seconda di come l'interfaccia elettronica \u00e8 collegata al sensore posto vicino alla ruota: con o senza fili.\nDescrizione.\nTipicamente il sensore \u00e8 montato sulla parte bassa della forcella della ruota anteriore e rileva per induzione elettromagnetica l'impulso elettrico generato al passaggio in prossimit\u00e0 di un magnete montato su un raggio della ruota: impostando come riferimento la dimensione della circonferenza esterna della ruota, l'elettronica digitale di bordo del ciclocomputer calcola i parametri richiesti grazie anche alla presenza di un orologio interno visualizzandoli successivamente sullo schermo a favore dell'utente.\nModelli evoluti includono anche sensori per la rilevazione della frequenza di pedalata (rpm), della frequenza cardiaca integrando il cardiofrequenzimetro e potenziometri. Una recente evoluzione dei ciclocomputer \u00e8 il ciclocomputer GPS che calcola i parametri richiesti senza il suddetto sensore sulla ruota, ma tramite l'ausilio di un ricevitore GPS che oltre alla visualizzazione delle coordinate geografiche permette anche la registrazione di tracciati, altimetrie e pendenze, sebbene questo sistema possa rivelarsi meno preciso e accurato per le limitazioni del sistema GPS stesso."}
{"id": "2167865", "revid": "729019", "url": "https://it.wikipedia.org/wiki?curid=2167865", "title": "Sedbergh", "text": "Sedbergh \u00e8 un paese di 3.691 abitanti della contea del Cumbria, in Inghilterra."}
{"id": "2167868", "revid": "84184", "url": "https://it.wikipedia.org/wiki?curid=2167868", "title": "Silloth", "text": "Silloth (nota anche come Silloth-on-Solway) \u00e8 una cittadina portuale e parrocchia civile della contea del Cumbria, in Inghilterra.\nLa cittadina \u00e8 un esempio di localit\u00e0 portuale di et\u00e0 Vittoriana nel Nord dell'Inghilterra. La popolazione di Silloth ammonta a 2906 abitanti (2011).\nPosizione.\nSilloth si trova sulla costa dell'estuario del Solway, 18,8 miglia (30,3 km) a nord di Workington e 22 miglia (35 km) ad oest di Carlisle. La cittadina di Maryport si trova a 12 miglia (19 km) a sud, lungo la litoranea B5300 che attraversa anche i paesi di Blitterlees, Beckfoot, Mawbray e Allonby. La cittadina di Wigton si trova a 12 miglia (19 km) ad est, lungo la B5302, che attraversa anche il paese di Abbeytown, 5,5 miglia (8,9 km) a sud-est.\nStoria.\nLa cittadina di Silloth inizi\u00f2 a svilupparsi a partire dagli anni sessanta dell'Ottocento attorno al capolinea della ferrovia proveniente da Carlisle e attorno ai moli, la cui costruzione era iniziata nel 1855 per rimpiazzare Port Carlisle come banchina per navi di grande pescaggio per la citt\u00e0 di Carlisle.\nPresentadosi come accesso alle zone marittime per gli operai impiegati nelle fabbriche di Carlisle, la cittadina inizio a prosperare come meta di turismo occasionale. La citt\u00e0 ha raggiunto il suo picco di popolarit\u00e0 tra la fine del XIX secolo e l'inizio del XX.\nTempi moderni.\nIn anni recenti la citt\u00e0 ha assistito a grandi sviluppi: gran parte della fascia costiera ha subito un restyling architettonico. La maggior attrazione \u00e8 una grande area verde usata durante il corso dell'anno per vari eventi ed attivit\u00e0.\nEtimologia.\nIl termine 'Silloth' deriverebbe dal norreno 's\u01e3 hla\u00f0a', in Anglosassone \"'sea barn(s), granaio sul mare.\nPolitica.\nSilloth fa parte della circoscrizione elettorale di Workington. L'attuale membro del parlamento per il 2019 \u00e8 Mark Jenkinson, del partito conservatore, che \u00e8 succeduto a Sue Hayman nelle Elezioni Generali del Regno Unito del 2019.\nA livello di governo locale, Silloth fa riferimento al distretto di Allerdale e alla contea di Cumbria.\nSilloth ha anche una sua autonoma parrocchia.\nChiese.\nLa chiesa piu grande di Silloth \u00e8 Christ Church (Chiesa di Gesu), situata in un lotto rettangolare pianificato e previsto dal progetto urbanistico originale. In posizione predominante su Criffel Street, il corpo della chiesa \u00e8 stato completato nel 1870. Il campanile e la guglia, che ospitano una schiera di otto campane, sono stati ultimati nel 1878. La chiesa, in stile gotico, \u00e8 stata progettata dall'architetto di Carlisle Charles John Ferguson ed \u00e8 stata costruita con arenaria locale e granito trasportato da Newry, in Irlanda del Nord, tramite la North British Railway. L'interno \u00e8 in gran parte rivestito di mattoncini gialli e rossi.\nNella citt\u00e0 sono presenti numerose altre chiese e cappelle.\nIndustria.\nPorto di Silloth.\nIl porto di Silloth, uno dei pi\u00f9 trafficati del Cumbria, \u00e8 di propriet\u00e0 di Associated British Ports. I carichi principali sono grano, fertilizzante, melassa, legname e merci varie.\n\"Carrs Flour Mill\".\nEsempio di mulino (per farina) di et\u00e0 Vittoriana, l'edificio fu costruito in prossimit\u00e0 del nuovo molo nel 1887. Carr's flour mill \u00e8 tuttora operativo e garantisce il rifornimento di farina a un gran numero di industrie alimentari del settore panificazione e dolciario, quali United Biscuits e Warburtons. Carrs Flour Mill \u00e8 oggi di propriet\u00e0 del marchio Whitworths.\nAgricoltura.\nNel territorio circostante sono presenti allevamenti di bestiame, principalmente ovini e bovini.\nTurismo.\nNella citt\u00e0 e nelle aree circostanti sono presenti molte aree di campeggio e caravan parks.\n\"Derwent Brewery\".\nLa citt\u00e0 possiede un piccolo birrificio che produce birra artigianale per il mercato locale. La fabbrica ricrea birre tradizionali seguendo le ricette originali.\n\"Airfield\".\nMolte piccole attivita commerciali si trovano nelle strutture situate la ex pista di atterraggio risalente alla seconda guerra mondiale. Il campo di atterraggio fu aperto nel giugno 1939, appena prima dell'inizio della seconda guerra mondiale e fu chiuso il 31 dicembre 1960. Originariamente progettato per essere usato dal \"RAF maintenance command\", \"22MU\", il campo fu passato dal \"Coastal Command\" nel novembre 1939. Qui, oltre ad essere addestrati piloti ed equipaggi dal Regno Unito e dai Paesi alleati, ci si occupava di manutenzione e riparazioni di velivoli militari.\nEconomia.\nTurismo.\nIl turismo \u00e8 uno dei principali fattori economici. La presenza di una dozzina di grandi e piccoli caravan parks localizzati nell'arco di dieci miglia (16 km) dal centro cittadino determina nei mesi estivi un grande incremento della popolazione.\nSilloth ospita numerosi eventi durante il corso dell'anno, tra cui un festival della birra a Settembre, con raduno di locomotive a vapore e aquiloni. I servizi disponibili sono un campo da golf da campionato, numerosi hotel, bed and breakfast, pub, sale da t\u00e9 e ristoranti.\nThe \"Solway Buzz\" un giornale gratuito locale pubblicato mensilmente e distribuito da un gruppo di volontari raccoglie le notizie e gli eventi a Silloth e nelle vicinanze.\nInfrastrutture e trasporti.\nFerrovie.\nLa ferrovia terminante a Silloth fu aperta nel 1856. La linea attraversare i paesi di Kirkbride e Abbeytown fino ad arrivare a Carlisle. La ferrovia fu utilizzata per trasporto passeggeri e per carico merci. \u00c8 stata chiusa nel 1964 come previsto dal piano di tagli di Beeching."}
{"id": "2167870", "revid": "767487", "url": "https://it.wikipedia.org/wiki?curid=2167870", "title": "Supernova (gruppo musicale statunitense)", "text": "I Supernova sono un gruppo musicale pop punk statunitense nato nel 1989 a Costa Mesa, California. Nella loro carriera hanno pubblicato tre album e diversi EP e singoli, oltre ad aver fatto parte del Warped Tour originale, nel 1995. La loro canzone pi\u00f9 nota \u00e8 \"Chewbacca\", parte della colonna sonora del film Clerks, di Kevin Smith, uscito nel 1994."}
{"id": "2167872", "revid": "1494169", "url": "https://it.wikipedia.org/wiki?curid=2167872", "title": "Merxheim", "text": ""}
{"id": "2167875", "revid": "1522738", "url": "https://it.wikipedia.org/wiki?curid=2167875", "title": "Ulverston", "text": "Ulverston \u00e8 un comune di 11.210 abitanti della contea del Cumbria, in Inghilterra.\nMonumenti e luoghi d'interesse.\nUlverston \u00e8 il luogo natale di Stan Laurel, che con Oliver Hardy ha formato il famoso duo comico cinematografico Stanlio e Ollio.\nIl 9 aprile 2009 \u00e8 stato aperto a Ulverston un museo a loro dedicato, il Laurel &amp; Hardy Museum in coincidenza con l'inaugurazione della loro statua."}
{"id": "2167876", "revid": "2136470", "url": "https://it.wikipedia.org/wiki?curid=2167876", "title": "Sydney City Soccer Club", "text": "Il Sydney City Soccer Club, meglio nota come Sydney City, \u00e8 una societ\u00e0 calcistica australiana con sede nella citt\u00e0 di Sydney.\nStoria.\nIl club \u00e8 stato costituito nel 1939 come \"Sydney Hakoah\" dalla comunit\u00e0 ebraica di Sydney. Ha giocato tra il 1977 e il 1986 nella National Soccer League come \"Eastern Suburbs\" (1977-1979) e \"Sydney City\" (1979-1987).\nNSL.\nUno dei membri fondatori della NSL, il Sydney City ha dominato nel primo decennio di questa competizione, vincendo quattro titoli, di cui tre di fila tra il 1980 e il 1982. Tuttavia, nonostante questi successi, gli spettatori erano pochi, e, i vari problemi nella NSL hanno fatto s\u00ec che i Sydney City si ritirassero dalla NSL nel 1987.\nRitorno alla NSW State League.\nDal 1988 a oggi, Sydney City ha giocato nella \"NSW State League North Conference\" del NSW. Ha una forte rivalit\u00e0 con alcuni club nella divisione come i Lakemba Sport Club."}
{"id": "2167880", "revid": "767487", "url": "https://it.wikipedia.org/wiki?curid=2167880", "title": "Whitehaven", "text": "Whitehaven \u00e8 una cittadina di 25.500 abitanti della contea del Cumbria, in Inghilterra."}
{"id": "2167882", "revid": "729019", "url": "https://it.wikipedia.org/wiki?curid=2167882", "title": "Wigton", "text": "Wigton \u00e8 un paese di 5.360 abitanti della contea del Cumbria, in Inghilterra."}
{"id": "2167883", "revid": "1863966", "url": "https://it.wikipedia.org/wiki?curid=2167883", "title": "Niccol\u00f2 d'Este", "text": "Biografia.\nFu l'unico figlio legittimo del marchese di Ferrara Leonello d'Este, erede di Niccol\u00f2 III d'Este. Leonello era un figlio illegittimo di Niccol\u00f2 III, in quanto nato dall'unione con Stella de' Tolomei. Successe al padre al posto del fratellastro Ercole, figlio legittimo di Niccol\u00f2 III in virt\u00f9 del testamento di Niccol\u00f2 III redatto in Milano il 26 dicembre del 1441 e dei patti matrimoniali con Ricciarda di Saluzzo, rendendo di fatto legittimo il ramo di Leonello, approvato con decreto da papa Martino V.\nNiccol\u00f2 nacque dal primo matrimonio di Leonello, avvenuto nel 1435, con Margherita, figlia del marchese di Mantova Gianfrancesco Gonzaga.\nSua madre mor\u00ec nel 1439 e suo padre si rispos\u00f2 con Maria d'Aragona dalla quale non ebbe altri figli.\nAlla morte di Leonello nel 1450, ignorando il testamento di Niccol\u00f2 III e il decreto papale che legittimava il ramo di Leonello, venne dichiarato erede suo fratello Borso, che mor\u00ec nel 1471 senza figli. \nA succedere a Borso fu il fratellastro Ercole, che tent\u00f2 pi\u00f9 volte di avvelenare Niccol\u00f2 ma senza riuscirci. \nNel 1476 Niccol\u00f2 cerc\u00f2 di ottenere con le armi il potere che gli era stato negato per tanti anni con l'aiuto dei Gonzaga. Giunto a Ferrara chiam\u00f2 il popolo alla rivolta. \nLa famiglia estense riusc\u00ec a mettersi in salvo, compreso il piccolo Alfonso I d'Este, nel castello ducale. Ercole si trovava a Belriguardo e, avuta notizia della rivolta e del numero degli insorti, con il fratellastro Rinaldo giunse a Ferrara riuscendo a rimettere ordine nella citt\u00e0. \nNiccol\u00f2 riusc\u00ec a fuggire ma venne poi catturato nei pressi di Bondeno insieme agli altri insorti. Niccol\u00f2 venne fatto decapitare nel cortile del castello di Ferrara nella notte del 4 settembre 1476. Il duca Ercole I ordin\u00f2 per\u00f2 di ricomporre il corpo e rivestirlo con broccato d'oro per le solenni esequie; venne quindi sepolto, con tutti gli onori, nell'Arca Rossa, nella chiesa di San Francesco, in Ferrara, ove erano custoditi i resti di molti avi della casa d'Este.\nDiscendenza.\nEbbe quattro figli illegittimi da donne ignote:"}
{"id": "2167884", "revid": "729019", "url": "https://it.wikipedia.org/wiki?curid=2167884", "title": "Windermere (Cumbria)", "text": "Windermere \u00e8 un paese di 2.295 abitanti della contea del Cumbria, in Inghilterra.\nLa localit\u00e0 si trova nei pressi del lago omonimo."}
{"id": "2167885", "revid": "1543377", "url": "https://it.wikipedia.org/wiki?curid=2167885", "title": "Statuto delle libert\u00e0", "text": "Lo Statuto delle libert\u00e0, detta anche la Carta dell'incoronazione, \u00e8 un proclama redatto dal re d'Inghilterra Enrico I Beauclerc e pubblicato al momento della sua ascesa al trono nel 1100.\nLo Statuto delle libert\u00e0 impegnava il re ad alcuni obblighi concernenti il trattamento dei nobili e dei dignitari ecclesiastici.\nIl documento trattava di certi abusi esercitati dalla supremazia reale del suo predecessore, suo fratello Guglielmo II Rufus, e specificatamente la sovratassazione di duchi e conti, specialmente al momento di ereditare; e l'abuso nei confronti delle sedi vescovili cos\u00ec come l'abuso dei benefici ecclesiastici e la pratica della simonia.\nQuesto documento \u00e8 considerato come una tappa decisiva per la storia delle libert\u00e0 in Inghilterra anche se i monarchi inglesi, per oltre cento anni, generalmente lo ignorarono, sino a che, nel 1213, l'arcivescovo di Canterbury, Stefano Langton, appena rientrato dall'esilio ne ramment\u00f2 l'esistenza ai nobili. Lo Statuto delle libert\u00e0, dove le libert\u00e0 dei baroni erano state garantite da Enrico I, pi\u00f9 di un secolo prima, costitu\u00ec il documento precursore della Magna Carta."}
{"id": "2167889", "revid": "110157", "url": "https://it.wikipedia.org/wiki?curid=2167889", "title": "L'estate di San Martino dura tre giorni e un pochinino", "text": "L'estate di San Martino dura tre giorni e un pochinino \u00e8 un proverbio popolare molto antico a sfondo religioso, ma anche laico, diffuso in molte zone d'Italia, che riguarda una festivit\u00e0 e le tendenze meteo di quel periodo dell'anno.\nSan Martino e l'estate.\nLe mezze stagioni sono caratterizzate da un clima fortemente variabile, e cos\u00ec come in primavera esistono i noti nodi del freddo, quindi brevi periodi in cui il freddo ritorna prepotentemente alla ribalta, esistono anche i nodi del caldo e i tre giorni di San Martino rappresentano, secondo la tradizione, un ritorno del caldo.\nOrigini.\nLa leggenda narra che Martino, l'11 novembre si trovasse ad Amiens, in Gallia nel cammino di ritorno verso casa. Nel bel mezzo di una bufera incontr\u00f2 un mendicante rattrappito dal freddo e con un moto di generosit\u00e0 gli offr\u00ec met\u00e0 del suo mantello. Dopo pochi attimi la pioggia smise di cadere, il vento si plac\u00f2 ed un bel sole fuoriusc\u00ec a riscaldare la temperatura. Quindi la leggenda prevede che la breve interruzione di tre giorni della morsa del freddo, si ripeta ogni anno per commemorare il gesto magnanimo e generoso, visto che Martino quelle stessa notte ebbe in sogno Ges\u00f9, che ebbe parole di stima per il futuro santo, sostenendo che dietro il travestimento del mendicante vi era proprio lui."}
{"id": "2167890", "revid": "767487", "url": "https://it.wikipedia.org/wiki?curid=2167890", "title": "Amal (film 2007)", "text": "Amal (\u0905\u092e\u0932, in lingua hindi) \u00e8 un film del 2007 diretto da Richie Mehta.\nIl soggetto \u00e8 tratto dal cortometraggio dallo stesso titolo del 2004.\nIl cast \u00e8 prevalentemente caratterizzato da star di Bollywood."}
{"id": "2167892", "revid": "6923", "url": "https://it.wikipedia.org/wiki?curid=2167892", "title": "Francia Almend\u00e1rez", "text": " \u00c8 principalmente conosciuta per aver interpretato la majorette Adrienne Lee nella serie \"La vita segreta di una teenager americana\".\nBiografia.\nFrancia nasce a Los Angeles, in California, il 26 luglio del 1988 da padre honduregno, l'annunciatore radiofonico Ren\u00e1n Almend\u00e1rez Coello, conosciuto a Los Angeles come \"El Cucuy\", e da madre messicana. Ha due sorelle, Irlanda ed Italia. Compare come guest-star in sitcom come \"American Family: Journey of Dreams\" e \"Over There\" nel 2005; partecipa ai \"Ragazze nel pallone - Tutto o niente\" e \"Nolan - Come diventare un supereroe\" nel 2007, dove interpreta la studentessa Isabel. Nel 2009 prende parte a \"Inseguendo la vittoria\" e, l'anno seguente, al sequel \"Vincere insieme\", dove interpreta la pattinatrice Alejandra Delgado.\nDal 2008 interpreta Adrienne Lee nella serie \"La vita segreta di una teenager americana\". Ha partecipato anche al video della canzone di Iyaz \"So Big\". Nel 2009 Raisa ha recitato nella serie TV \"In Plain Sight\" e ha recitato in un cortometraggio diretto da David Henrie intitolato \"Boo\", trasmesso su YouTube. Raisa \u00e8 apparsa in un video musicale per il duo pop Savvy &amp; Mandy e ha recitato nella seconda stagione di \"\". Nel 2013, Raisa ha recitato nel film a tema natalizio \"Christmas Bounty\" insieme a Mike \"The Miz\" Mizanin.\nNell'estate 2017 Francia dona un rene all'amica e pop-star Selena Gomez, affetta da lupus eritematoso sistemico. Dall'inizio del 2018, Raisa ha recitato nello spettacolo di Freeform, \"Grown-ish,\" e ha fatto da produttore esecutivo nella serie TV, \"Black-ish\". Ha recitato nel film televisivo di Freeform, \"Life-Size 2\", con Tyra Banks .\nDoppiatrici italiane.\nNelle versioni in italiano dei suoi film, Francia Almend\u00e1rez \u00e8 stata doppiata da:"}
{"id": "2167893", "revid": "293377", "url": "https://it.wikipedia.org/wiki?curid=2167893", "title": "Workington", "text": "Workington \u00e8 una cittadina di 25.975 abitanti della contea del Cumbria, in Inghilterra.\nSport.\nCalcio.\nPrincipale squadra calcistica cittadina \u00e8 il , che dal 1951 al 1977 ha giocato nella English Football League."}
{"id": "2167895", "revid": "287204", "url": "https://it.wikipedia.org/wiki?curid=2167895", "title": "Johannes Matthias Sperger", "text": "Biografia.\nJohannes Matthias Sperger nacque a Feldsberg (ora Valtice) nella Bassa Austria, paese nel quale ricevette anche i suoi primi rudimenti musicali grazie all'organista della parrocchia locale Franz Anton Becker. Dal 1767 fu a Vienna, dove si form\u00f2 sia come contrabbassista che come compositore. Nel 1776 spos\u00f2 Anna Tarony da Linz e dall'anno successivo fu attivo presso la cappella di corte dell'arcivescovo a Presburgo (l'attuale Bratislava). Nel 1778 divenne membro della \"Wiener Tonk\u00fcnstlersoziet\u00e4t\", nella quale si esib\u00ec con alcuni lavori e come solista. Dal 1783 al 1786 Sperger prest\u00f2 servizio anche presso la cappella di corte del Ludwig von Erd\u0151dy a Kohfidisch e successivamente, dal 1786 al 1789, intraprese una tourn\u00e9e di concerti e tent\u00f2 di ottenere un posto di lavoro fisso presso la corte prussiana. All'inizi dell'aprile del 1788 suon\u00f2 dinanzi al Duca Federico Francesco I di Meclemburgo-Schwerin a Ludwigslust e l'anno successivo, dopo aver condotto in aprile un viaggio in Italia, si trov\u00f2 in luglio un decreto d'assunzione come primo contrabbassista al servizio della Mecklenburgische Staatskapelle (Cappella musicale della corte di Mecklenburg-Schwerin) a Ludwigslust. Negli anni successivi effettu\u00f2 un'altra tourn\u00e9e di concerti in varie citt\u00e0 tedesche: nel 1792 fu a Lubecca, nel 1793 a Berlino, nel 1801 a Lipsia, dove suon\u00f2 nell'orchestra del Gewandhaus, e infine a Vienna. Nel 1812 mor\u00ec a Ludwigslust\nConsiderazioni sull'artista.\nSperger fu tra i compositori pi\u00f9 prolifici del suo tempo, sebbene nell'epoca in cui visse la sua fama fosse principalmente legata alla propria bravura come suonatore di contrabbasso, uno strumento per il quale scrisse ben 18 concerti.\nSperger compose molte composizioni, la maggior parte delle quali durante il periodo che trascorse a Presburgo: egli scrisse almeno 45 sinfonie, vari concerti, sonate, rond\u00f2 e danze, cantate, cori e arie. I manoscritti delle sue sinfonie e partite giunti sino a noi rivelano un'eccezionale abilit\u00e0 e un buon gusto nella strumentazione, specialmente nell'uso intenso dell'obbligato, dei solisti concertanti e del gruppo degli strumenti a fiato. I suoi concerti per contrabbasso sono assai innovativi e particolarmente difficoltosi per il solista; proprio per questo motivo tali lavori sono stati alquanto criticati dallo scrittore Patrick S\u00fcskind nel libro \"Il contrabbasso\" (titolo originale: \"Das Kontrabass\") per la loro \"insuonabilit\u00e0\".\nL'influenza di Sperger fu sentita anche nelle generazioni di musicisti successive alla sua morte, fra i quali si ricordano in particolare gli italiani Giuseppe Antonio Capuzzi e Domenico Dragonetti.\nConcorso Johann-Matthias-Sperger.\nPer dar dignit\u00e0 e rendere nuovamente noti i concerti che Sperger scrisse per il contrabbasso, \u00e8 stata fondata la \"Internationale Johann-Matthias-Sperger-Gesellschaft\". Questa ogni due anni organizza il \"Concorso internazionale per contrabbasso Johann Matthias Sperger\", al quale vengono assegnati 5.000 euro al primo posto e 3.500 ero al secondo classificato. Alla terza edizione del concorso tenutasi nel 2004 presero parte 34 concorrenti da 14 stati diversi."}
{"id": "2167896", "revid": "61051", "url": "https://it.wikipedia.org/wiki?curid=2167896", "title": "John Knudsen Northrop", "text": ""}
{"id": "2167899", "revid": "729019", "url": "https://it.wikipedia.org/wiki?curid=2167899", "title": "Stazione di Gragnola", "text": "La stazione di Gragnola, inaugurata il 4 dicembre 1911, \u00e8 situata nella piccola valle al di sotto del paese di Gragnola, frazione del comune di Fivizzano.\nStoria.\nNel 2002 la stazione risultava impresenziata insieme ad altri 25 impianti situati sulla linea. Sino al 1976 vi faceva capo il \"Gragnolino\", ultimo treno passeggeri regolare con trazione a vapore.\nStrutture e impianti.\nLo scalo \u00e8 costituito da 3 binari di cui il 1\u00b0 a servizio dei treni che si dirigono a Lucca e il 2\u00b0 per quelli diretti ad Aulla. Mentre il 3\u00ba binario \u00e8 utilizzato per effettuare soste e precedenze.\nParte dell'area dell'ex scalo merci, ubicata lato Lucca, \u00e8 stata riconvertita a parcheggio di interscambio.\nServizi.\nLa stazione \u00e8 servita dalle corse svolte da Trenitalia nell'ambito del contratto di servizio con la Regione Toscana.\nLa stazione dispone di:"}
{"id": "2167902", "revid": "486946", "url": "https://it.wikipedia.org/wiki?curid=2167902", "title": "Alitalia - Linee aeree italiane", "text": ""}
{"id": "2167906", "revid": "125801630", "url": "https://it.wikipedia.org/wiki?curid=2167906", "title": "Paulo Baier", "text": "Caratteristiche tecniche.\nGioca come centrocampista, e segna con regolarit\u00e0; dal 2007 figura nei primi posti della classifica cannonieri del campionato brasiliano.\nCarriera.\nClub.\nInizi\u00f2 la sua carriera nel settore giovanile dell'Esporte Clube S\u00e3o Luiz di Iju\u00ed (RS) con lo pseudonimo \"Paulo C\u00e9sar\". Per arrivare agli allenamenti, faceva autostop ogni giorno. Per quattro anni continu\u00f2 cos\u00ec, fino a quando il club non gli concesse una sistemazione pi\u00f9 comoda.\nNel Crici\u00fama inizi\u00f2 a essere notato da alcuni club, gi\u00e0 con il soprannome \"Paulo Baier\". Dopo due stagioni per il club di Santa Catarina, pass\u00f2 al Goi\u00e1s Esporte Clube, dove grazie alle sue buone prestazioni si guadagn\u00f2 un contratto con il Palmeiras.\nNel Palmeiras, nonostante la stagione non positiva del club, Paulo Baier riusc\u00ec a mettersi in evidenza nel periodo dopo la Copa, quando il club inizi\u00f2 una risalita nella classifica del Campeonato Brasileiro S\u00e9rie A. Termin\u00f2 la stagione come secondo miglior marcatore del club e, nel 2007, si impose come uno dei giocatori pi\u00f9 in forma del club.\nA causa di mancati pagamenti degli stipendi dei mesi precedenti, Baier si svincol\u00f2 dal Palmeiras e torn\u00f2 al Goi\u00e1s.\nDurante l'ultima stagione con la maglia del club di Goi\u00e2nia, Paulo Baier fu uno dei migliori e il 9 novembre 2008, raggiunse il traguardo delle 200 partite con il Goi\u00e1s nella partita contro il N\u00e1utico di Recife.\nIl 5 gennaio 2009 si \u00e8 trasferito allo Sport.\nNella successiva stagione del campionato brasiliano si \u00e8 accasato all'Atletico Paranaense."}
{"id": "2167908", "revid": "62748", "url": "https://it.wikipedia.org/wiki?curid=2167908", "title": "Parrocchie civili della Cumbria", "text": "Questa \u00e8 una lista delle parrocchie civili della Cumbria, Inghilterra.\nAllerdale.\nL'intero distretto \u00e8 coperto da parrocchie.\nBarrow-in-Furness.\nBarrow-in-Furness non \u00e8 coperta da parrocchie.\nCity of Carlisle.\nCarlisle non \u00e8 coperta da parrocchie.\nCopeland.\nWhitehaven non \u00e8 coperta da parrocchie.\nEden.\nPenrith non \u00e8 coperta da parrocchie.\nSouth Lakeland.\nL'intero distretto \u00e8 coperto da parrocchie."}
{"id": "2167913", "revid": "179980", "url": "https://it.wikipedia.org/wiki?curid=2167913", "title": "Paulo C\u00e9sar Baier", "text": ""}
{"id": "2167923", "revid": "197761", "url": "https://it.wikipedia.org/wiki?curid=2167923", "title": "Microprocessore 1802", "text": ""}
{"id": "2167926", "revid": "110157", "url": "https://it.wikipedia.org/wiki?curid=2167926", "title": "Lingua seroa", "text": "La lingua seroa \u00e8 una lingua estinta un tempo parlata nell'Africa sudoccidentale (Repubblica Sudafricana e Lesotho), appartenente alla famiglia delle lingue \"khoisan\".\nAll'interno della lingua venivano identificati due dialetti principali, chiamati !G\u00e3!nge e \u01c1Ku\u01c1e.\nIl nome \"Seroa\" \u00e8 un esonimo dalla lingua sotho, significante \"lingua dei San\", derivato dal nome \"Baroa\" (o \"Barwa\" nella grafia sudafricana), che significa semplicemente \"gente dei San\"."}
{"id": "2167927", "revid": "35804", "url": "https://it.wikipedia.org/wiki?curid=2167927", "title": "ELF Cup 2006", "text": "La ELF Cup 2006 fu la prima edizione della competizione mondiale riservata alle selezioni di calcio delle nazioni non riconosciute dalla FIFA n\u00e9 dalle organizzazioni continentali ospitato dalla Repubblica Turca di Cipro Nord. Inizialmente organizzata solo per membri NF-Board, trovarono posto anche tre membri dell'Asian Football Confederation: , e . Per\u00f2, sotto pressione della FIFA, l'Afghanistan si ritir\u00f2 e fu quindi rimpiazzato dalla .\nIl torneo si svolse dal 19 al 25 novembre 2006 e fu vinto dalla Selezione di calcio della Repubblica Turca di Cipro Nord.\nCitt\u00e0 e Stadi.\nGli stadi scelti per disputare le partite della ELF Cup 2006 furono:\nFormato.\nLe otto squadre partecipanti furono divise in due gironi da quattro squadre. Poi, nella fase ad eliminazione diretta, la prima squadra del girone A affront\u00f2 in semifinale la seconda del girone B, mentre la seconda del girone A affront\u00f2 la prima del girone B. I vincitori delle due semifinali si contesero il titolo di vincitore del torneo, mentre le altre due si contesero il terzo posto."}
{"id": "2167928", "revid": "290948", "url": "https://it.wikipedia.org/wiki?curid=2167928", "title": "Sollecitazioni esterne", "text": ""}
{"id": "2167937", "revid": "1798099", "url": "https://it.wikipedia.org/wiki?curid=2167937", "title": "Dessine-moi un mouton", "text": "Dessine-moi un mouton \u00e8 il primo singolo del cd live \"Myl\u00e8nium Tour\" della cantautrice francese Myl\u00e8ne Farmer, pubblicato il 5 dicembre 2000.\nI fan, che avevano sperato di vedere questa traccia come singolo studio estratto dall'album \"Innamoramento\", dovranno accontentarsi della versione live cantata durante il \"Myl\u00e8nium Tour\". Il videoclip mostra semplicemente l'esibizione di Myl\u00e8ne e i suoi ballerini durante il tour.\nVender\u00e0 circa 100.000 copie, arriver\u00e0 alla sesta posizione della chart e non otterr\u00e0 alcuna certificazione."}
{"id": "2167942", "revid": "39224", "url": "https://it.wikipedia.org/wiki?curid=2167942", "title": "San Donnino martire", "text": ""}
{"id": "2167950", "revid": "3082", "url": "https://it.wikipedia.org/wiki?curid=2167950", "title": "Persecuzione dei Cristiani nell'Impero romano", "text": ""}
{"id": "2167976", "revid": "484362", "url": "https://it.wikipedia.org/wiki?curid=2167976", "title": "Gervas Huxley", "text": ""}
{"id": "2167977", "revid": "3082", "url": "https://it.wikipedia.org/wiki?curid=2167977", "title": "Santa Giuliana di Nicomedia", "text": ""}
{"id": "2167980", "revid": "1305772", "url": "https://it.wikipedia.org/wiki?curid=2167980", "title": "Campionati panpacifici di nuoto 2006", "text": "I X Campionati panpacifici di nuoto si svolsero a Victoria, in Canada, dal 17 al 20 agosto 2006."}
{"id": "2167982", "revid": "287204", "url": "https://it.wikipedia.org/wiki?curid=2167982", "title": "APIA Leichhardt Tigers Football Club", "text": "L'APIA Leichhardt Tigers Football Club (APIA sta per Associazione Polisportiva Italo-Australiana) \u00e8 una societ\u00e0 calcistica con sede a Sydney, in Australia. Il club \u00e8 stato fondato nel 1954 da immigrati italiani e hanno giocato nella National Soccer League dal 1979 al 1992, vincendo il campionato nel 1987. Nel 2009 sono membri della New South Wales Premier League.\nIl club gioca le sue partite casalinghe al \"Lambert Park\" (Leichhardt), che si trova in Leichhardt (nella periferia occidentale di Sydney).\nNational Soccer League Record.\nPrima stagione: 1979\nStagioni: 14 (1979 - 1991/92)\nNSL Minor Premiers: 1997\nNSL Grand Final Winners: -\nNSL Grand Final Runners-Up: 1987\nNSL Semi-Finalists: 1984\nNSL Cup Winners: 1982, 1988\nNSL Cup Runners-Up: -\nNSL Cup Semi-Finalists: 1984, 1989, 1989/90, 1990/91\nStadi utilizzati: \"Lambert Park\" 1980 - 1983, 1985 - 1990/91 (132 partite); \"Wentworth Park\" 1979, 1988 (14 partite); \"Leichhardt Oval\" 1981, 1991/92 (11 partite); \"Henson Park\" 1984 (10 partite); \"St George Stadium\" 1983 - 1985 (4 partite); \"Marconi Stadium\" 1979, 1988 - 1989, 1990/91 (4 partite); \"Concord Oval\" 1991/92 (2 partite); \"Pratten Park\" 1983 (2 partite); \"Gabbie Stadium\" 1991/92 (1 partite); \"Sydney Football Stadium\" 1989 (1 partita); \"Belmore Sports Ground\" 1987 (1 partita).\nMiglior vittoria: 7-2 v Brisbane Lions al \"Lambert Park\" il 5 giugno 1983\nPeggior sconfitta: 1-7 v Marconi Fairfield al \"Marconi Stadium\" il 6 giugno 1982\nMaggior numero di partite giocate nella NSL: Terry Butler 221\nMaggior numero di gol nella NSL: Rod Brown 31 gol\nMaggior numero di gol nella NSL in una stagione: Marshall Soper 14 gol nel 1982 e Rod Brown nel 1987\nMaggior numero di spettatori in casa: 16.812 contro i Sydney Olympic nel \"Leichhardt Oval\" il 12 gennaio 1990\nMinor numero di spettatori in casa: 444 contro il Sunshine George Cross nel \"Lambert Park\" il 24 giugno 1989\nMaggior numero di giocatori utilizzati in una stagione: 24 giocatori nel 1981\nMinor numero di giocatori utilizzati in una stagione: 18 giocatori nel 1987"}
{"id": "2167983", "revid": "676732", "url": "https://it.wikipedia.org/wiki?curid=2167983", "title": "Monopolitano", "text": ""}
{"id": "2167986", "revid": "11266", "url": "https://it.wikipedia.org/wiki?curid=2167986", "title": "Dialetto monopolitano", "text": ""}
{"id": "2167990", "revid": "149587", "url": "https://it.wikipedia.org/wiki?curid=2167990", "title": "Italia dei Valori - Lista Di Pietro", "text": ""}
{"id": "2167991", "revid": "149587", "url": "https://it.wikipedia.org/wiki?curid=2167991", "title": "Italia dei Valori-Lista Di Pietro", "text": ""}
{"id": "2167992", "revid": "647919", "url": "https://it.wikipedia.org/wiki?curid=2167992", "title": "Princess Juliana International Airport", "text": ""}
{"id": "2167993", "revid": "599013", "url": "https://it.wikipedia.org/wiki?curid=2167993", "title": "Pierpaolo Picazio", "text": "Carriera.\nHa esordito in serie A nel 1998 con la maglia di Reggio Emilia il 29 gennaio contro la Stefanel Milano.\nHa militato nell'Unione Cestistica Casalpusterlengo nel girone A della Serie A Dilettanti.\nHa ricoperto il ruolo di guardia nella Fulgor Omegna per quattro campionati dal 2009 al 2013, vincendo una Coppa Italia di Serie A Dilettanti contro la PMS Torino di Stefano Pillastrini.\nDopo l'esperienza a Omegna, nella stagione 2013-14 \u00e8 passato in DNC alla Gessi Valsesia Basket, ma nonostante questo rimane comunque legato alla societ\u00e0 Fulgor Omegna in quanto allenatore del settore giovanile. Con il Valsesia Basket ha vinto il campionato 2013-14 con la conseguente promozione in Serie B; nella stagione successiva, quindi, ha militato sempre tra le file del Valsesia Basket nel campionato di Serie B, dove ha ricoperto le vesti di capitano. A fine stagione 2014-15, lascia la societ\u00e0 borgosesiana.\nNella stagione 2016-17 approda alla societ\u00e0 Arona basket dove disputer\u00e0 il campionato di C2 regionale\nNella stagione 2020-21 ritorna con il Valsesia Basket dove disputa il campionato di D regionale, ottenendo la promozione in C Silver Piemontese a fine stagione"}
{"id": "2167999", "revid": "1543377", "url": "https://it.wikipedia.org/wiki?curid=2167999", "title": "Edward Cave", "text": "Con \"The Gentleman's Magazine\" cre\u00f2 la prima rivista di interesse generale in senso moderno.\nBiografia.\nFiglio di un ciabattino, Cave nacque a Newton vicino a Rugby nel Warwickshire e frequent\u00f2 la scuola di grammatica del posto, ma fu espulso dopo essere stato accusato di furto dal preside. Fece vari lavori, incluso il mercante di legno da costruzioni, gazzettiere e stampatore. Concep\u00ec l'idea di un periodico che trattasse qualunque tema di cui il pubblico istruito si potesse interessare, dal commercio alla poesia, e cerc\u00f2 di convincere diversi editori e librai di Londra a prendere in considerazione l'idea. Quando nessuno mostr\u00f2 interesse, Cave assunse il compito da solo. \"The Gentleman's Magazine\" venne lanciato nel 1731 e presto divenne il periodico pi\u00f9 influente e imitato del tempo. Fece anche diventare Cave ricco.\nCave era un astuto uomo d'affari. Dedic\u00f2 tutte le sue energie al giornale, e raramente lasciava i suoi uffici al St John's Gate, a Clerkenwell. Ebbe un gran numero di collaboratori, il pi\u00f9 famoso dei quali fu Samuel Johnson, che fu sempre riconoscente a Cave per avergli fornito il suo principale impiego per molti anni. Lo stesso Cave contribu\u00ec al spesso \"Magazine\" con articoli firmati con lo pseudonimo Sylvanus Urban.\nOttenne anche una licenza da per 250 fusi per la sua macchina per filare a rotelle brevettata, un'anticipazione di quella ad acqua. Nel 1742 compr\u00f2 un mulino (\"Marvels Mill\") a Northampton e lo convert\u00ec alla lavorazione del cotone, probabilmente il primo nel mondo utilizzato per questo scopo. Non apparendogli redditizia, chiuse l'attivit\u00e0 nel 1761.\nCave, che soffr\u00ec a lungo di gotta, quando mor\u00ec fu seppellito nella St. James Church, a Clerkenwell."}
{"id": "2168001", "revid": "486946", "url": "https://it.wikipedia.org/wiki?curid=2168001", "title": "Faa'a International Airport", "text": ""}
{"id": "2168007", "revid": "486946", "url": "https://it.wikipedia.org/wiki?curid=2168007", "title": "Roland Garros Airport", "text": ""}
{"id": "2168011", "revid": "486946", "url": "https://it.wikipedia.org/wiki?curid=2168011", "title": "Pointe-\u00e0-Pitre International Airport", "text": ""}
{"id": "2168014", "revid": "131358", "url": "https://it.wikipedia.org/wiki?curid=2168014", "title": "SuperLiga Nordamericana", "text": ""}
{"id": "2168016", "revid": "93436", "url": "https://it.wikipedia.org/wiki?curid=2168016", "title": "Nives Zegna", "text": "\u00c8 stata anche interprete di fotoromanzi.\nBiografia.\nNives Zegna \u00e8 diventata annunciatrice televisiva, attiva dagli studi Rai di Milano alla fine degli anni cinquanta dopo essere stata eletta Miss Italia nel 1956 a Rimini.\nDal 1955 al 1957 ha lavorato come attrice, facendo piccole parti in alcune commedie e sceneggiati prodotti dalla Rai.\nDal 1956 al 1964 fu protagonista di fotoromanzi pubblicati sulla rivista \"Bolero Film\".\nFu molto nota negli anni sessanta, durante i quali present\u00f2 anche molte manifestazioni, tra cui il Burlamacco d'oro nelle edizioni del 1960 e 1961. Si ritir\u00f2 dal ruolo di annunciatrice alla fine del decennio, continuando a lavorare alla Rai come impiegata.\nNegli anni settanta, a seguito del matrimonio con il giornalista televisivo Gino Rancati, si trasfer\u00ec a Torino, dove inizi\u00f2 a lavorare come annunciatrice radiofonica presso la sede regionale della Rai, e saltuariamente come conduttrice del TG3 Piemonte fino alla fine degli anni ottanta."}
{"id": "2168017", "revid": "339392", "url": "https://it.wikipedia.org/wiki?curid=2168017", "title": "Le Lamentin Airport", "text": ""}
{"id": "2168019", "revid": "1776051", "url": "https://it.wikipedia.org/wiki?curid=2168019", "title": "Federico di la Roche", "text": "Fu il sesto arcivescovo latino di Tiro (1164-1174), cancelliere del Regno di Gerusalemme (c. 1150) e capo della diplomazia del re Amalrico I.\nEra un lorenese, originario della cittadina di La Roche, imparentato con i Conti di Namur.\nVescovo di San Giovanni d'Acri.\nFederico che era stato arcidiacono a Liegi e canonico regolare del \"Templum Domini\" in Gerusalemme, fu nominato vescovo di San Giovanni d'Acri e, attorno al 1150, cancelliere di Gerusalemme.\nEgli partecip\u00f2 all'Assedio di Ascalona nel 1153 e nel 1154 re Baldovino III lo invi\u00f2 ad Antiochia per mediare nella controversia tra Rinaldo di Ch\u00e2tillon ed il Patriarca latino, Aimerio di Limoges; quest'ultimo torn\u00f2 a Gerusalemme con Federico.\nNel 1155 Federico accompagn\u00f2 il Patriarca latino di Gerusalemme a Roma per presentare al Papa Adriano IV una lamentela circa la condotta di varie abbazie e chiese di Gerusalemme, che avevano trascurato di riconoscere l'autorit\u00e0 del Patriarca.\nQuando Amalrico di Nesle fu eletto Patriarca di Gerusalemme, nel 1157, incontr\u00f2 l'opposizione dell'Arcivescovo di Cesarea Ernesius e del vescovo di Betlemme Radolfo, ma Federico lo appoggi\u00f2 e torn\u00f2 a Roma per appellarsi ad Adriano IV, dal quale ottenne la benedizione per il nuovo Patriarca \"si dice, mediante l'uso abbondante di doni\", come spiega Guglielmo di Tiro.\nArcivescovo di Tiro.\nNel marzo 1164, l'Arcivescovo Pietro di Tiro mor\u00ec, e nel giro di un mese Federico fu nominato suo sostituto, su richiesta del re Amalrico I.\nEgli accompagn\u00f2 Amalrico nella spedizione contro l'Egitto del 1167, con un suo proprio \"seguito piuttosto distinto\", secondo Guglielmo.\nFederico soffr\u00ec di dissenteria in Egitto dopo aver bevuto dal Nilo e presto torn\u00f2 a casa.\nNell'agosto di quello stesso anno egli celebr\u00f2 il matrimonio di Amalrico con la principessa bizantina Maria Comnena.\nPochi giorni dopo, Federico nomin\u00f2 Guglielmo arcidiacono di Tiro ma, nel 1169 egli accus\u00f2 l'arcidiacono, probabilmente di ricevere un salario eccessivo, che Guglielmo aveva forse ottenuto attraverso la sua amicizia con il re Amalrico;\nGuglielmo and\u00f2 a Roma per difendersi dalle accuse.\nAmbasciatore in occidente.\nNel 1169, dopo aver visto fallire la sua invasione dell'Egitto, re Amalrico decise di inviare un'ambasciata in Europa per ottenere aiuti finanziari alla lotta degli Stati crociati e promuovere una nuova crociata.\nLa prima delegazione, guidata da Amalrico di Nesle ed Ernesius, Arcivescovo di Cesarea, incontr\u00f2 una tempesta nel Mediterraneo e fu costretta a tornare a casa.\nRe Amalrico allora invi\u00f2 una seconda missione diplomatica, i cui membri pi\u00f9 eminenti erano l'Arcivescovo Federico, il Vescovo Giovanni di Banyas e Guiberto, il precettore dei Cavalieri Ospitalieri.\nIn luglio essi arrivarono a Roma ed incontrarono Papa Alessandro III, ma nessuno dei monarchi europei era disposto ad aiutare il lontano regno crociato: Luigi VII di Francia ed Enrico II d'Inghilterra erano gi\u00e0 impegnati a farsi guerra l'un l'altro, tuttavia Federico persuase Enrico a donare del denaro ed a fare, successivamente, un pellegrinaggio.\nNessun sostegno era in arrivo neppure da Federico Barbarossa, che era stato scomunicato da Alessandro III nel 1160 ed aveva una guerra in corso con il Papato.\nL'ambasciata aveva anche lo scopo di trovare un marito adatto per l'allora undicenne Sibilla, la figlia del re, che avrebbe potuto, un giorno, ereditare il regno essendo suo fratello Baldovino malato di lebbra.\nIn Francia, Federico persuase Stefano, Conte di Sancerre e cognato di Luigi VII, ad andare ad oriente e sposare Sibylla.\nL'ambasciata torn\u00f2 a Gerusalemme nel 1171, insieme a Stefano ed Ugo III duca di Borgogna, che li accompagn\u00f2 in qualit\u00e0 di rappresentante di Luigi VII.\nNon sappiamo cosa Federico aveva offerto al giovane conte, ma sembra che questi non l'ottenne perch\u00e9 se ne torn\u00f2 in Francia senza sposare la principessa.\nMorte.\nDopo una lunga malattia, Federico mor\u00ec a Nablus il 30 ottobre 1174, e fu sepolto nel \"Templum Domini\" a Gerusalemme.\nGuglielmo fu nominato arcivescovo e fu consacrato il giorno 8 giugno dell'anno successivo.\nGuglielmo descrive Federico come \"un uomo estremamente alto. Egli possedeva po' di istruzione, ma fu eccessivamente devoto all'arte della guerra\"."}
{"id": "2168022", "revid": "1543377", "url": "https://it.wikipedia.org/wiki?curid=2168022", "title": "Grotta Cosquer", "text": "La grotta Cosquer \u00e8 una delle pi\u00f9 interessanti grotte sommerse al mondo, grazie alla presenza di graffiti preistorici i pi\u00f9 antichi dei quali risalgono a circa 27.000 anni fa. Prende il nome da Henri Cosquer, un sub francese che la scopr\u00ec nel 1991. L'ingresso \u00e8 situato nel mar Mediterraneo a 37\u00a0m di profondit\u00e0, pochi km ad est di Marsiglia.\nLa scoperta.\nHenri Cosquer, sommozzatore professionista, scopr\u00ec casualmente la grotta nel 1985, mentre si trovava in immersione a 37\u00a0m di profondit\u00e0 nella baia di Triperie nei pressi di cap Morgiou, vicino alla cittadina di Cassis. Pensando di trovarsi davanti ad una grotta interessante, vi entr\u00f2, percorrendo un buio corridoio sottomarino lungo 160\u00a0m circa sfociante in una ampia sala solo parzialmente allagata, di circa 50\u00a0m di diametro e presentante numerose stalattiti. Fu solo poco tempo dopo, sviluppando le foto scattatevi, che Cosquer s'accorse dell'impronta di una mano con sole tre dita impressa su una parete.\nIl sub torn\u00f2 quindi nella grotta, stavolta in compagnia di alcuni amici, e la scoperta si rivel\u00f2 sensazionale: pi\u00f9 di cento figure, geometriche, di mani umane e di animali, erano dipinte sulle pareti e ricoperte da un sottile strato di calcite.\nVennero contattati quindi gli esperti, e nel 1990 il paleontologo Jean Courtin visit\u00f2 la grotta e studi\u00f2 i dipinti, che stim\u00f2 databili a non meno di 20.000 anni prima: dunque, pi\u00f9 antichi di quelli di Lascaux, risalenti a \"solo\" 13.000 anni or sono. Nel 1991 la scoperta venne resa nota.\nGli sviluppi e la verifica dell'autenticit\u00e0.\nLa grotta venne subito, e a pi\u00f9 riprese, visitata e studiata da vari esperti che per\u00f2, a causa della \"sensazionale\" et\u00e0 delle pitture e alle non attendibili prove col carbonio 14 (i dipinti erano troppo antichi per poterne garantire l'et\u00e0), pensavano si trattasse di clamorosi falsi, realizzati ad arte dallo stesso Cosquer ed amici per farsi pubblicit\u00e0. \nMa a favore della sincerit\u00e0 del sub francese giocava un ruolo fondamentale la calcite che copriva gli affreschi: questa si forma per sedimentazione, e tale processo pu\u00f2 durare millenni, quindi \u00e8 difficilmente falsificabile nel giro di poco tempo.\nLa conferma definitiva dell'autenticit\u00e0 delle pitture \u00e8 arrivata solo nel 1998, quando un attentissimo studio dei materiali usati per la loro realizzazione ha riscontrato tracce di legno e pollini estinti nella zona dalla fine dell'ultima era glaciale. Dunque, la grotta Cosquer \u00e8 databile ad un periodo compreso tra i 27.100 - 19.000 anni or sono: pi\u00f9 antica, quindi, di Lascaux ed una delle pi\u00f9 antiche in assoluto.\nLa grotta nella Preistoria.\nDalla ricostruzione scientifica, s'\u00e8 potuto appurare che, 27.000 anni fa, la grotta era situata ai piedi di un calanco, avanti al quale si trovava probabilmente una steppa: era il periodo dell'ultima glaciazione, dunque il clima era assai pi\u00f9 rigido di adesso e paragonabile a quello dell'attuale Norvegia. Il mare si trovava ad 8\u201310\u00a0km di distanza, con l'imbocco della grotta a circa 120\u00a0m s.l.m. Gli uomini preistorici (in prevalenza, cromagnoidi) la frequentavano a scopi rituali o di caccia, ed \u00e8 stato appurato che, nel periodo intercorso tra le diverse datazioni delle pitture, la cavit\u00e0 rimase abbandonata.\nLe pitture e la destinazione d'uso.\nLe pitture della grotta, per stile e raffigurazioni, vanno divise in due periodi ben distinti di frequentazione dell'ambiente, entrambi siti nel Paleolitico superiore.\nIl primo periodo \u00e8 databile a 27.100 anni fa, quindi al pieno Gravettiano. Le figure ad esso risalenti sono per lo pi\u00f9 impronte di mani, realizzate con la tecnica dello \"stampino\": la mano veniva appoggiata alla parete, e su di essa gli uomini preistorici soffiavano una polvere ocracea che ne lasciava l'ombra sulla roccia. Ci\u00f2 che maggiormente colpisce, nella grotta Cosquer, \u00e8 che la maggior parte delle mani si presentano prive di alcune, se non di tutte le dita; a tal proposito, sono state formulate le pi\u00f9 svariate ipotesi, dalla mutilazione rituale ad un vero e proprio alfabeto in segni. Sono presenti, poi, numerose impronte impresse direttamente nella parete, oltre a ben visibili graffi e ditate disposti in maniera particolare, fino ad arrivare alle prime figure animali: alcuni cavalli e figure simili a cervi incise sulla parete, fino ad arrivare a quelle che, con pochi dubbi, sono rappresentazioni di un sesso femminile ed un sesso maschile, che confermerebbero la destinazione rituale delle incisioni.\nIl secondo periodo di frequentazione \u00e8 databile a 18-19.000 anni fa, quindi ascrivibile al Solutreano. Le figure ad esso inerenti sono molte di pi\u00f9, nonch\u00e9 assai diverse: tema preferito adesso \u00e8 quello degli animali, e compaiono pi\u00f9 di cento figure, tra stambecchi, cavalli, buoi, uri, bisonti, meduse ed altri ancora, oltre a particolari figure geometriche di difficile interpretazione. Ovviamente, le figure superstiti sono quelle che si trovano al di sopra del livello del mare: gli studiosi hanno calcolato che molte altre figure sono state, nel corso dei millenni, cancellate dall'acqua e dai minerali.\nIl materiale usato per la realizzazione delle pitture consiste perlopi\u00f9 in vari tipi d'ocra e carboni di legna misti. Il tipo di legna usato, dimostratosi rivelatore per la datazione della grotta, apparteneva a pino silvestre e pino nero, alberi estinti nella zona da almeno 10.000 anni; inoltre, nella legna sono stati ritrovati pollini appartenenti a betulle, albero tipico dei climi freddi, che conferma l'epoca glaciale. A tal proposito, sul pavimento della grotta sono stati trovati i resti di un focolare, ma nessuna traccia di ossa od oggetti di vita quotidiana. Ci\u00f2 confermerebbe che la grotta non fosse usata come abitazione, ma come santuario, nel quale gli uomini preistorici si ritrovavano per incontrarsi e compiere riti magici particolari per propiziarsi la caccia.\nLo stile di questi animali (alcuni anche semplicemente incisi nella roccia) \u00e8 splendidamente naturalistico nonch\u00e9 \"moderno\": lo studioso Jean Clottes ha notato che le figure sono tutte rappresentate di profilo, ma le orecchie e le zampe, accoppiate, sono raffigurate frontalmente per dare l'idea della tridimensionalit\u00e0.\nStato attuale.\nA causa della sua posizione al di sotto del livello del mare, la grotta \u00e8 chiusa al pubblico. L'accesso \u00e8 consentito solo agli studiosi ed il tunnel sottomarino \u00e8 stato ostruito con dei massi. Recentemente \u00e8 stato presentato un progetto per rendere accessibile la grotta da terra con l'ausilio di un ascensore sotterraneo, ma l'ipotesi \u00e8 stata scartata per le conseguenze che potrebbero derivarne a causa della pressione."}
{"id": "2168024", "revid": "180559", "url": "https://it.wikipedia.org/wiki?curid=2168024", "title": "Lotus 56", "text": "La Lotus 56 \u00e8 stata la prima ed unica vettura di Formula 1 ad utilizzare un motore a turbina alimentato a kerosene, portata in pista dalla casa automobilistica Lotus Cars nel 1971 non ottenne per\u00f2 notevoli successi e il progetto fu abbandonato nello stesso anno.\nLa storia.\nIl progetto iniziale venne sviluppato per la partecipazione alla 500 Miglia di Indianapolis del 1968 dove venne condotta dai piloti Graham Hill, Joe Leonard e Art Pollard. Non si trattava della prima vettura a turbina a prendere parte alla competizione, gi\u00e0 nel 1966 aveva corso la Demler Special, dotata di una turbina General Electric.\nLa Pratt &amp; Whitney fornisce una turbina \"ST6B-70\" in grado di erogare una potenza regolabile tra i 450 e 500\u00a0CV abbinata ad un sistema di trasmissione Ferguson che consente la trazione sulle quattro ruote. Questo sistema sfrutta una scatola di trasmissione centrale a catena Morse, situata dietro il sedile del pilota, che riceve il moto dalla turbina e assicura la trazione alle quattro ruote tramite due alberi di trasmissione e due differenziali. Il rapporto di trasmissione tra l'asse anteriore e quello posteriore era ripartito con un valore di 50/50 che venne successivamente modificato con un rapporto di 45/55.\nIl telaio del tipo a monoscocca era costituito da una vasca realizzata con pannelli in lega leggera, che si estende anche ai lati del motore. Le sospensioni erano con triangoli sovrapposti e gruppi molla-ammortizzatore posti in posizione verticale e montati in-board.\nL'impianto frenante, montato al pari delle sospensioni in posizione in-board, \u00e8 dotato di dischi Girling da 260\u00a0mm di diametro abbinati a pinze a due pistoncini montate inferiormente.\nLa vettura utilizzava cerchi in lega e pneumatici Firestone appositamente realizzati e caratterizzati da misure anteriori e posteriori di 9\"x 15\". Presentava un passo di 2.550\u00a0mm, una carreggiata, sia anteriore che posteriore, di 1560\u00a0mm, e aveva un peso di 630\u00a0kg.\nNei programmi una delle vetture doveva essere affidata a Jim Clark che per\u00ec in una gara di Formula 2 prima di poterla portare in gara. Durante le prove in vista della competizione anche il pilota destinato a sostituire Clark, Mike Spence, venne coinvolto in un incidente che lo port\u00f2 alla morte dopo l'urto con uno dei muretti della pista.\nTre vetture presero il via della gara di Indianapolis con addirittura due nelle due prime posizioni della griglia di partenza. Durante la gara vari contrattempi afflissero per\u00f2 le monoposto che non riuscirono a conquistare nessuna posizione finale di rilievo, pur avendo condotto in testa per qualche tempo.\nDopo la decisione delle autorit\u00e0 competenti di vietare l'uso delle turbine nella gara statunitense, la vettura venne adattata, come \"Lotus 56B\", ai regolamenti della Formula 1 e durante la stagione 1971 fu guidata sporadicamente da Emerson Fittipaldi, Dave Walker e Reine Wisell. La vettura non fu molto competitiva e a fine stagione venne sostituita dalla Lotus 72C e dalla Lotus 72D.\nLa vettura, usata in poche occasioni, non riusc\u00ec ad aiutare il team a difendere il titolo costruttori e il titolo piloti che deteneva e non vinse neanche una gara. La miglior posizione raggiunta durante l'anno fu un secondo posto ottenuto da Fittipaldi (non con la Lotus 56) che conquist\u00f2 16 punti arrivando sesto nella classifica piloti mentre Walker e Wisell navigarono nelle posizioni pi\u00f9 in basso con solo 9 punti. Il miglior risultato specifico della Lotus 56 fu l'ottavo posto conquistato al Gran Premio d'Italia 1971, dove peraltro non corse sotto le insegne dirette del Team Lotus a causa dei procedimenti giudiziari in atto a seguito del decesso di Jochen Rindt avvenuto sullo stesso circuito l'anno precedente."}
{"id": "2168026", "revid": "287204", "url": "https://it.wikipedia.org/wiki?curid=2168026", "title": "Protezione di rete", "text": "In telecomunicazioni la protezione di rete o pi\u00f9 semplicemente protezione indica i meccanismi automatici o semi-automatici che garantiscono la continuit\u00e0 della trasmissione a fronte di situazioni di guasto (tolleranza ai guasti), malfunzionamento o degrado dei nodi di una rete, del mezzo trasmissivo e del segnale stesso aumentando cos\u00ec il pi\u00f9 possibile la disponibilit\u00e0 del servizio all'utente. Essi rientrano dunque nelle funzionalit\u00e0 di \"gestione\" della rete stessa.\nDescrizione.\nIl principio di funzionamento \u00e8 il seguente: dato un circuito che trasporta un segnale (circuito principale, detto anche \"main\" oppure \"working\" oppure \"protected\"), nel caso si verifichino nella rete condizioni che causano l'interruzione o il malfunzionamento di tale circuito o il degrado eccessivo del segnale stesso, viene utilizzato in modo automatico un circuito alternativo (circuito di riserva, detto anche \"spare\" oppure \"stand-by\" oppure \"protecting\") che consente di continuare a trasmettere il segnale nella sua integrit\u00e0, aggirando la fonte del guasto o del malfunzionamento garantendo cos\u00ec la continuit\u00e0 del servizio.\nLe condizioni specifiche che innescano una protezione di rete, dette \"criteri di protezione\", sono legate essenzialmente alla tecnologia di trasmissione utilizzata e al tipo di informazioni di servizio, di allarme e di degrado disponibili o rilevabili.\nLa protezione di rete, oltre a intervenire in modo autonomo, pu\u00f2 essere inoltre controllata su comando dell'operatore di rete per finalit\u00e0 di test o di manutenzione, per esempio forzando il segnale a usare il circuito principale o quello di riserva o inibendo temporaneamente la commutazione automatica.\nMeccanismi generali di protezione.\nEsistono due meccanismi fondamentali di protezione, applicabili a situazioni e contesti di rete differenti:\nI due meccanismi fondamentali non sono mutuamente esclusivi e possono essere combinati insieme nell'ambito di una stessa rete di telecomunicazioni, per esempio per far fronte a situazioni di guasti multipli.\nPer entrambi i meccanismi \u00e8 possibile definire il comportamento da seguire al ripristino del corretto funzionamento della rete. Nel caso in cui al termine della condizione di malfunzionamento si ritorna a utilizzare il circuito originale la protezione si definisce di tipo \"revertive\". Nel caso in cui al termine della condizione di malfunzionamento il segnale continua a essere trasmesso sul circuito in cui si trova in quel momento, la protezione si definisce di tipo \"non revertive\".\nProtezione basata sullo scambio.\nLa protezione basata sullo scambio si caratterizza per il fatto che il circuito alternativo usato in caso di guasti di rete deve essere gi\u00e0 definito e presente in rete insieme al circuito principale. Questo tipo di protezione quindi si basa sull'impiego di risorse di rete preassegnate e dedicate a questo scopo.\nModi di funzionamento.\nIl modo di funzionamento della protezione pu\u00f2 essere di tipo unidirezionale o bidirezionale, a seconda se lo scambio viene effettuato solo sul ricevitore o sul trasmettitore e sul ricevitore insieme.\nNel caso della protezione unidirezionale, lo scambio \u00e8 presente solo sul ricevitore e la selezione della linea attiva avviene indipendentemente dallo stato del trasmettitore e sulla base del puro stato rilevato dal ricevitore.\nNel caso della protezione bidirezionale, lo scambio \u00e8 presente sia sul trasmettitore che sul ricevitore e in caso di intervento della protezione i due selettori agiscono in sincrono, coordinandosi tramite un protocollo dedicato (protocollo di scambio di protezione automatica o \"Automatic Protection Switch\", APS), di modo che la commutazione viene effettuata su entrambi i capi della linea contemporaneamente.\nArchitetture di protezione.\nEsistono due architetture fondamentali:\nProtezione lineare.\nLa protezione di tipo lineare prevede vari tipi di schema diversi:\nTutti gli schemi possono operare sia in modalit\u00e0 \"revertive\" che \"non revertive\".\nLo schema di tipo 1+1 prevede solo il modo di funzionamento unidirezionale, mentre tutti gli altri schemi prevedono solo il modo di funzionamento bidirezionale con protocolli di scambio di tipo APS.\nNello schema di tipo 1+1 il trasmettitore invia lo stesso segnale contemporaneamente sulla linea principale (detta anche \"main\" o \"protected\")\ne sulla linea di riserva (detta anche \"spare\" o \"protecting\"). Lo scambio \u00e8 posizionato solo sul ricevitore, che seleziona da quale linea prelevare il segnale sulla base di alcune informazioni di stato locali (per esempio, la rilevazione della presenza o assenza del segnale).\nLo schema di tipo 1:n prevede formula_2 linee principali e una sola linea di riserva condivisa. Questo implica che nel caso sia presente un guasto su pi\u00f9 linee principali contemporaneamente si verifica un conflitto nell'assegnazione delle risorse disponibili cio\u00e8 nella richiesta multipla dell'unico circuito di riserva disponibile. Per risolvere questa situazione si ricorre quindi a un meccanismo di assegnamento di priorit\u00e0 alle linee principali: nel caso pi\u00f9 linee principali siano guaste contemporaneamente, la linea di riserva viene assegnata alla linea principale guasta a priorit\u00e0 pi\u00f9 alta. In questo schema, il protocollo di scambio (APS) tiene conto anche della gestione delle priorit\u00e0.\nUn'altra importante differenza rispetto allo schema di tipo 1+1 risiede nel fatto che gli formula_2 trasmettitori inviano il segnale su una sola linea e pertanto in assenza di guasti in rete la linea di riserva \u00e8 completamente scarica. In tali condizioni diventa possibile usare la linea di riserva per trasportare traffico non protetto a bassa priorit\u00e0 (detto anche \"extra-traffico\") che si accetta poi di perdere nel caso sopraggiunga necessit\u00e0 di protezione. Questa possibilit\u00e0 consente di ottimizzare l'impiego di tutte le risorse di rete.\nLo schema di protezione 1:1 \u00e8 un caso particolare dello schema 1:n in cui c'\u00e8 una sola linea principale e una sola linea di riserva e non \u00e8 quindi necessario gestire le priorit\u00e0. Anche in questo schema la linea di riserva \u00e8 utilizzabile per trasportare dell'extra-traffico di bassa priorit\u00e0 in condizione di assenza di guasti sulla linea principale.\nLo schema di protezione m:n \u00e8 una generalizzazione del caso 1:n in cui vi sono formula_2 linee principali ed formula_5 linee di riserva condivise. Anche in questo caso, se formula_6, ossia se le linee di riserva sono in quantit\u00e0 inferiore rispetto alle linee principali, un eventuale conflitto di risorse viene risolto tramite assegnazione di priorit\u00e0 alle linee principali (le linee a priorit\u00e0 pi\u00f9 elevata hanno la precedenza sulle altre).\nLo schema di protezione di tipo (1:1)formula_1 \u00e8 concepito essenzialmente per reti a commutazione di pacchetto e consiste nel prevedere formula_2 possibili linee di riserva che condividono la stessa banda per formula_2 linee principali. Nel caso di guasto di una delle linee principali, viene selezionata la linea di riserva che presenta le stesse caratteristiche di banda della linea guasta, rendendo al tempo stesso inoperanti le rimanenti formula_10 linee di riserva. Da un punto di vista macroscopico quindi questo schema presenta lo stesso comportamento di uno schema 1:n.\nPer aumentare l'affidabilit\u00e0 complessiva della rete, in tutti gli schemi di protezione lineare normalmente si usano percorsi diversi per le linee principali e per le linee di riserva, attraversando nodi intermedi differenti e usando tratte di trasmissione completamente disgiunte (\"diverse routing\") in modo da ridurre la probabilit\u00e0 che una stessa causa di guasto impatti allo stesso tempo sia la linea principale che la linea di riserva.\nProtezione ad anello.\nLa protezione ad anello sfrutta la particolarit\u00e0 di questa topologia di rete basandosi sul fatto che ogni nodo pu\u00f2 essere raggiunto contemporaneamente da due direzioni diverse (in senso orario o in senso antiorario).\nSupponendo per esempio che il segnale tra due nodi dell'anello, A e B, venga trasmesso seguendo il verso orario, in caso di un guasto nella tratta attiva \u00e8 possibile far giungere il segnale tra A e B sfruttando l'altra met\u00e0 dell'anello, ossia trasmettendo il segnale usando il verso antiorario.\nLa protezione ad anello \u00e8 sempre di tipo bidirezionale (i due nodi terminali devono commutare entrambi verso la direzione attiva) e richiede quindi sempre la presenza di un protocollo di gestione dello scambio. Nel caso della protezione ad anello, i protocolli utilizzati sono in generale pi\u00f9 complessi rispetto a quelli usati per la protezione lineare. Infatti, in caso di intervento della protezione \u00e8 necessario trasferire a tutti i nodi, compresi quelli di transito, sia l'informazione sullo stato complessivo dell'intero anello che l'informazione sulla posizione del guasto all'interno dell'anello. Inoltre, a differenza della protezione lineare che coinvolge solo i nodi terminali, tutti i nodi dell'anello, compresi quelli in cui il segnale \u00e8 solo di transito, devono essere in grado sia di monitorare e segnalare le variazioni di stato significative che di adattarsi alla nuova configurazione e quindi partecipano tutti attivamente al protocollo di scambio.\nCome nel caso della protezione lineare, anche la protezione ad anello pu\u00f2 essere di tipo sia \"revertive\" che \"not revertive\" ed \u00e8 possibile utilizzare la porzione di anello normalmente dedicata alla protezione per il trasporto di extra-traffico di bassa priorit\u00e0, che si accetta di perdere in caso di intervento della protezione.\nEsistono sostanzialmente due meccanismi di base per la protezione ad anello:\nIl meccanismo di tipo \"wrap\" ha il vantaggio di intervenire in modo pi\u00f9 tempestivo e di richiedere a livello di protocollo uno scambio di informazioni relativamente ridotto per stabilire il nuovo percorso. Di contro, il percorso finale non \u00e8 ottimizzato (il segnale percorre due volte la tratta tra il nodo di ingresso e il nodo adiacente al guasto). Questo pu\u00f2 costituire un problema nel caso di anelli di grandi dimensioni, come per esempio gli anelli sottomarini intercontinentali, dove le distanze in gioco potrebbero introdurre un ritardo di propagazione del segnale non trascurabile se non inaccettabile (c'\u00e8 un triplo attraversamento dell'oceano, corrispondente a un percorso di lunghezze dell'ordine di 20000 chilometri).\nIl meccanismo di tipo \"steer\" ha il vantaggio di utilizzare un percorso ottimizzato del segnale. Questo per\u00f2 richiede a livello di protocollo uno scambio di informazioni pi\u00f9 consistente e il ricalcolo del percorso ottimale, traducendosi cos\u00ec in tempi di intervento pi\u00f9 lunghi rispetto al meccanismo \"wrap\".\nLe soluzioni adottate nella realt\u00e0 consentono di mettere insieme i vantaggi di entrambi i meccanismi, riducendone o eliminandone i rispettivi aspetti negativi, adottando varianti di protocollo pi\u00f9 sofisticate.\nPer esempio, dove la necessit\u00e0 di un tempo di intervento rapido della protezione costituisce un fattore prevalente rispetto al ritardo di propagazione del segnale, \u00e8 possibile fare in modo che intervenga subito un meccanismo di tipo \"wrap\", attivando in contemporanea il ricalcolo del percorso ottimo secondo il meccanismo \"steer\". Una volta che quest'ultimo ha determinato il nuovo percorso, un secondo intervento del protocollo dirotta il segnale lungo il percorso ottimizzato (\"first wrap, then steer\").\nUn altro meccanismo, adottato nelle reti sottomarine intercontinentali dove sono critici sia i tempi di intervento che il ritardo di propagazione, consiste nel predeterminare, in fase di inizializzazione del protocollo, i percorsi ottimali alternativi corrispondenti alle possibili situazioni di guasto, distribuendo poi tale informazione a tutti i nodi dell'anello (\"squelching tables\"). In questo modo, in caso di intervento, il protocollo, in base al posizionamento del guasto, pu\u00f2 far commutare subito tutti i nodi verso il percorso ottimizzato come nel caso del meccanismo \"steer\" ma con gli stessi tempi di intervento tipici di un meccanismo \"wrap\".\nL'uso delle \"squelching tables\" costituisce un'ottimizzazione anche nel caso di meccanismi di tipo \"wrap\" quando l'anello fisico trasporta contemporaneamente pi\u00f9 flussi di segnale definiti tra coppie diverse di nodi dell'anello. In questi casi, ogni flusso avr\u00e0 un insieme di percorsi alternativi ottimizzati che in linea di principio sono diversi da quelli degli altri flussi. L'impiego delle \"squelching tables\" consente di fare in modo che ogni nodo possa effettuare la riconfigurazione corretta e ottimizzata in tempi molto rapidi contemporaneamente su tutti i flussi che lo attraversano o che terminano su di esso. \u00c8 compito del protocollo tenere aggiornate le \"squelching tables\" in occorrenza dell'aggiunta o della rimozione di un flusso dall'anello, oltre che in caso di variazione dello stato dell'anello.\nProtezione basata su restoration.\nLa protezione tramite restoration si basa sul principio dell'identificazione in seguito a guasto di un percorso alternativo non predeterminato, calcolato in tempo reale sulla base dello stato istantaneo della rete.\nQuesto tipo di protezione si applica a reti caratterizzate da una topologia di tipo parzialmente o completamente magliato che aumenta la probabilit\u00e0 di identificare un percorso alternativo funzionante e consente di esercitare la protezione anche a fronte di guasti multipli, garantendo cos\u00ec un elevato livello di robustezza. Di contro, l'operazione di determinare in tempo reale un percorso alternativo presenta normalmente tempi di intervento pi\u00f9 lunghi rispetto agli schemi di protezione basati sullo scambio (tipicamente nell'ordine dei secondi, contro i 50-100 millisecondi tipici dello scambio). Inoltre, in presenza di reti non completamente magliate oppure di un numero di guasti sufficientemente elevato rispetto alle dimensioni della rete oppure di particolari distribuzioni dei guasti, non sempre \u00e8 garantita la determinazione di un percorso alternativo (condizione di blocco); tuttavia, queste situazioni sono statisticamente molto improbabili per cui la condizione di blocco presenta probabilit\u00e0 prossime allo zero, che si abbassano ulteriormente se all'interno della rete magliata vengono usati in concomitanza anche schemi di protezione lineare a scambio.\nLa determinazione del percorso alternativo pu\u00f2 basarsi sull'intervento automatico di sistemi di gestione esterni opportunamente concepiti oppure per opera della rete stessa, utilizzando opportuni protocolli di segnalazione scambiati tra i nodi attraverso una rete logica dedicata (\"Control Plane\", piano di controllo), non necessariamente coincidente con la rete logica dedicata al trasporto dell'informazione.\nNelle reti a commutazione di pacchetto, come per esempio le reti basate su IP o su Ethernet, questo ruolo \u00e8 svolto da suite standardizzate di protocolli come l'MPLS (\"Multi-Protocol Label Switch\") o dagli algoritmi di Spanning Tree Protocol.\nPer quanto riguarda le reti a commutazione di circuito, come per esempio le reti telefoniche basate su tecnologie quali SDH, OTN e WDM, \u00e8 stata standardizzata la suite di protocolli GMPLS (\"Generalized Multi-Protocol Label Switching\") detti anche ASON (\"Automatic Switched Optical Network\", rete ottica commutata automaticamente), che riprendono meccanismi e protocolli tipici del mondo IP, opportunamente riadattati per tener conto delle caratteristiche specifiche. La normativa ITU-T di riferimento, a cui fanno poi capo altre normative complementari, \u00e8 la G.8080/Y.1304."}
{"id": "2168033", "revid": "1543377", "url": "https://it.wikipedia.org/wiki?curid=2168033", "title": "Enrico Bronzi", "text": "Biografia.\nDopo aver conseguito il diploma di violoncello inizia a suonare in orchestra divenendo presto primo violoncello nell'orchestra del Teatro alla Scala di Milano, posto che occupa per tre anni.\nLascia l'attivit\u00e0 di professore d'orchestra per dedicarsi all'attivit\u00e0 concertistica sia come componente del Trio di Parma che come solista.\nSvolge intensa attivit\u00e0 cameristica con il Trio di Parma partecipando alla conquista di premi presso festival a Firenze Monaco di Baviera, Melbourne e Lione.\nNel 2001 affianca all'attivit\u00e0 cameristica anche un'intensa attivit\u00e0 di solista tenendo concerti in Europa, Stati Uniti, Australia e Sud America, ospite dei pi\u00f9 importanti teatri quali ad esempio il Lincoln Center e la Carnegie Hall di New York, la Queen Elizabeth Hall e la Wigmore Hall di Londra, la Filarmonica di San Pietroburgo, il Teatro Col\u00f3n di Buenos Aires e altri ancora.\nSi esibisce con le pi\u00f9 rinomate orchestre sinfoniche e filarmoniche quali quelle di Colonia e Monaco di Baviera e altri importanti complessi sinfonici, sotto la direzione di Claudio Abbado, Frans Br\u00fcggen, Christoph Eschenbach, Krzysztof Penderecki e molti altri.\nPartecipa ai pi\u00f9 importanti concorsi violoncellistici vincendo prestigiosi premi a Helsinki e a Parigi.\nA seguito di questi riconoscimenti ha ottenuto, nel 2007, una cattedra come professore di violoncello al Mozarteum di Salisburgo.\nSuona su un prezioso violoncello di Vincenzo Panormo costruito nel 1775.\nRecentemente si \u00e8 dedicato anche alla direzione d'orchestra ed ha iniziato un intenso lavoro con l'Accademia dell'Orchestra Mozart di Bologna.\nHa al suo attivo una vasta produzione discografica nella quale spiccano una serie di incisioni di musiche di Luigi Boccherini realizzate per l'etichetta \"Brilliant Classic\"."}
{"id": "2168046", "revid": "419370", "url": "https://it.wikipedia.org/wiki?curid=2168046", "title": "Carlo del Balzo", "text": "Attivit\u00e0 letteraria.\nDel Balzo fu uno scrittore verista, impegnato nella costruzione di un ciclo, quello dei \"Deviati\". Pur non raggiungendo i livelli artistici di grandi autori contemporanei (fra tutti Verga e la Serao) \u00e8 certamente una figura interessante soprattutto per la ricchezza della dimensione narrativa, i cui debiti sono riconoscibili nei riguardi dell'estetica desanctisiana e di quella zoliana.\nL'impegno politico.\nNel 1890 e nel 1892 fu candidato al parlamento con i partiti dell'estrema sinistra nel collegio di Mirabella Eclano, ma fu dopo qualche anno che divenne deputato (legislature 1897-1900 e 1900-1904). Repubblicano, legato alla tradizione risorgimentale e garibaldina, intese la sua militanza politica soprattutto come impegno morale.\nEra quindi destinato a entrare rapidamente in collisione con la realt\u00e0 trasformistica della vita parlamentare del tempo, in cui il malcostume politico era molto diffuso. La sua opera forse pi\u00f9 riuscita, il romanzo \"Le Ostriche\" (1901), allude appunto ai parlamentari cosiddetti \"ministeriali\", attaccati come le ostriche al governo per ottenerne la rielezione attraverso la distribuzione clientelare del potere.\nIl giudizio sulla politica del tempo \u00e8 quindi impietoso. Scrive infatti in \"Di alcune cause della presente decadenza parlamentare\": \"Ormai, purtroppo si sa, ci troviamo innanzi questa catena: il sindaco vende la sua coscienza al deputato, e il deputato vende la sua coscienza al Ministero per il bene inseparabile del re e della patria\".\nMa la sua polemica si rivolse anche a Napoli, citt\u00e0 di cui seppe denunciare la decadenza e il fenomeno camorristico, oltre all'influenza di questo sulle liste elettorali anche nel governo locale."}
{"id": "2168050", "revid": "2110845", "url": "https://it.wikipedia.org/wiki?curid=2168050", "title": "Andr\u00e9 Schwarz-Bart", "text": "Biografia.\nI suoi genitori emigrarono dalla Polonia nel 1924, quattro anni prima della sua nascita. Nel 1941, quando la Francia fu militarmente occupata dalla Germania nazista, essi furono deportati ad Auschwitz e il giovane Andr\u00e9, rimasto solo, si un\u00ec alla Resistenza francese. Ebbe per\u00f2 inizialmente alcuni problemi, poich\u00e9 la sua lingua madre era lo jiddish e non il francese. A queste esperienze lo scrittore si \u00e8 spesso rifatto per i suoi romanzi e non solo nel gi\u00e0 citato \"Le Dernier des justes\". Il resto della sua vita \u00e8 segnato dall'attivit\u00e0 di scrittore, finch\u00e9 le complicazioni seguite a un grave intervento cardiochirurgico ne hanno causato il decesso nel 2006 nella Guadalupa, territorio delle Antille francesi dove era nata la moglie Simone, anche lei scrittrice. Con la moglie ha scritto \"Una donna chiamata solitudine\".\nIl figlio Jacques Schwarz-Bart, nato a Les Abymes, nella Guadalupa, \u00e8 un noto sassofonista jazz."}
{"id": "2168055", "revid": "1666804", "url": "https://it.wikipedia.org/wiki?curid=2168055", "title": "Gens Sosia", "text": "La gens Sosia era una \"gens\" nota soprattutto nell'epoca della Guerra civile e dell'Impero Romano.\nStoria.\nAll'epoca dell'Imperatore Augusto a Roma alcuni Sosii erano noti come fra i maggiori librai della citt\u00e0, titolari di un'officina di produzione e di vendita libri, spesso citati da autori come Orazio, ispirarono anche un racconto in latino di Giovanni Pascoli del 1900 \"Libreria fratelli Sosii\".\nInoltre a Roma, presso il teatro di Marcello, si trovano le rovine del Tempio di Apollo Sosiano, che deve il suo nome a Gaio Sosio, che ne cur\u00f2 il restauro per celebrare un suo trionfo nel 34 a.C."}
{"id": "2168059", "revid": "21261101", "url": "https://it.wikipedia.org/wiki?curid=2168059", "title": "Cratere a calice", "text": ""}
{"id": "2168075", "revid": "228587", "url": "https://it.wikipedia.org/wiki?curid=2168075", "title": "Roosa", "text": ""}
{"id": "2168077", "revid": "21261298", "url": "https://it.wikipedia.org/wiki?curid=2168077", "title": "Ruby-Spears Productions", "text": ""}
{"id": "2168079", "revid": "1522738", "url": "https://it.wikipedia.org/wiki?curid=2168079", "title": "Soval", "text": ""}
{"id": "2168081", "revid": "2084998", "url": "https://it.wikipedia.org/wiki?curid=2168081", "title": "Effetto Roosa", "text": "L'effetto Roosa, dal nome dell'economista e banchiere statunitense che lo identific\u00f2 per primo, \u00e8 il nome comune dato a quello che in inglese si chiama \"lock-in effect\" e in italiano \"effetto d'immobilizzo\".\nTale effetto si verifica quando in conseguenza ad un aumento dei tassi di interesse a seguito di una manovra economica restrittiva, posta in essere dalle autorit\u00e0 monetarie centrali, c'\u00e8 un ribasso dei prezzi di mercato titoli a reddito fisso che determina l'immobilizzo. I titoli a reddito fisso in portafoglio in caso di vendita presenterebbero una perdita in conto capitale.\nL'effetto Roosa dimostra come in realt\u00e0 le banche all'aumentare del tasso d'interesse, saranno scoraggiate nel fare credito, in quanto (seppure il tasso attivo di interesse delle erogazioni finanziarie sia cresciuto) non saranno disposte a concedere crediti finanziati dalla vendita di titoli.\nL'aumento del tasso di sconto determina, quindi una diminuzione, anzich\u00e9 un aumento, della propensione del sistema bancario a finanziare la domanda di credito da parte del sistema."}
{"id": "2168090", "revid": "118218251", "url": "https://it.wikipedia.org/wiki?curid=2168090", "title": "Nefridio", "text": "Il nefridio \u00e8 un organo escretore degli invertebrati dalla funzione analoga a quella dei reni; infatti rimuove gli scarti metabolici dal corpo di questi animali. \u00c8 presente in quasi tutti gli ordini di invertebrati e se ne distinguono fondamentalmente due tipi, metanefridio e protonefridio.\nMetanefridio.\nQuesto tipo di apparato escretore \u00e8 comune negli organismi con cavit\u00e0 celomatica, quali: anellidi, artropodi e molluschi. Consiste in un tubulo ciliato, situato nel celoma, collegato a un imbuto, chiamato nefrostoma. Nel tubulo vengono assorbiti acqua, sali in eccesso, scarti metabolici ed eventuali tossine e si forma un'urina diluita che viene espulsa dall'organismo attraverso aperture note come nefridiopori. \nIn molti anellidi questi piccoli condotti sbucano nell'intestino; in tal caso si parla di \"enteronefridio\".\nProtonefridio.\nIl protonefridio, invece, consta di una rete di tubicini a vicolo cieco e sprovvisti di aperture. Le parti terminali di questi tubicini vengono denominate \"cellule di fuoco\" (o \"cellule a fiamma\"), o bulbi a fiamma, se sono munite di molteplici flagelli, o \"solenociti\" se sono munite di un solo flagello.Queste assolvono la loro funzione per osmosi. Cellule a fiamma e bulbi a fiamma si differenziano tra di loro per la posizione nel nucleo: un bulbo a fiamma ha un nucleo spostato verso un lato, ed \u00e8 tipico dei rotiferi, mentre una cellula a fiamma ha il suo nucleo alla base della fiamma e si trova in molti platelminti. Ogni cellula possiede uno o pi\u00f9 flagelli con il movimento dei quali creano una corrente che consente l'aspirazione delle scorie e degli scarti dal fondo del tubicino fino al protonefridio; per osmosi infatti riescono a passare piccole molecole ma non le grosse proteine che necessitano di questi movimenti addizionali. Quindi questi scarti dal fondo del protonefridio sono condotti attraverso il tubo ed escono dall'animale attraverso una piccola apertura formata dal nefridioporo. I protonefridi si trovano negli invertebrati privi di cavit\u00e0 celomatica, quindi i pi\u00f9 ancestrali, quali i vermi piatti."}
{"id": "2168094", "revid": "31886", "url": "https://it.wikipedia.org/wiki?curid=2168094", "title": "Nefridi", "text": ""}
{"id": "2168100", "revid": "844450", "url": "https://it.wikipedia.org/wiki?curid=2168100", "title": "Ruby-Spears", "text": "La Ruby-Spears Productions (o anche come Ruby-Spears Enterprises) \u00e8 stata una casa di produzione statunitense in California, ed italiana a Roma. I principali creatori erano Joe Ruby e Ken Spears."}
{"id": "2168107", "revid": "767487", "url": "https://it.wikipedia.org/wiki?curid=2168107", "title": "Ortogenesi", "text": "L'ortogenesi \u00e8 un termine coniato nel 1893 dallo zoologo tedesco Wilhelm Haacke, che indica, in biologia, un'evoluzione rettilinea, caratterizzata cio\u00e8 dallo sviluppo, in modo continuo o senza deviazioni, di un dato organo o carattere; \u00e8 altres\u00ec cos\u00ec chiamato il ramo della medicina costituzionalistica che si occupa dei fenomeni e dei problemi relativi allo sviluppo fisico e psichico dell'uomo dalla vita intrauterina fino alla maturit\u00e0. . \nLa concezione ortogenetica pi\u00f9 collegata con l'effettiva storia delle scienze naturali \u00e8 quella del paleontologo gesuita Teilhard de Chardin."}
{"id": "2168119", "revid": "767487", "url": "https://it.wikipedia.org/wiki?curid=2168119", "title": "Vincenzo Panormo", "text": "Biografia.\nInizi\u00f2 giovanissimo a frequentare la bottega del liutaio Bergonzi dove impar\u00f2 presto a fabbricare strumenti musicali a corda. Imparata l'arte decise di trasferirsi in una grande citt\u00e0 ed approd\u00f2 a Parigi nel 1753 dove rimase quasi vent'anni. Nel 1772 si trasfer\u00ec a Londra dove svolse gran parte della sua attivit\u00e0 creativa e dove mor\u00ec all'et\u00e0 di 79 anni. \nI suoi strumenti, in particolare contrabbassi e violoncelli, sono ritenuti fra i migliori strumenti antichi e molto ricercati dai virtuosi di tali strumenti, sia per la forma che per la purezza del suono prodotto. \nUn suo violoncello datato 1775 appartiene al violoncellista italiano Enrico Bronzi."}
{"id": "2168127", "revid": "158913", "url": "https://it.wikipedia.org/wiki?curid=2168127", "title": "L'assoluzione (film 1981)", "text": "L'assoluzione (\"True Confessions\") \u00e8 un film del 1981 diretto da Ulu Grosbard.\nIl film \u00e8 tratto dal romanzo \"Verit\u00e0 confessate\" di John Gregory Dunne ed ispirato all'omicidio della Dalia Nera.\nTrama.\n1947, Los Angeles. Desmond Spellacy \u00e8 un ambizioso monsignore; suo fratello Thomas un poliziotto duro e impulsivo. Il primo, assistente dell'arcivescovo, \u00e8 pi\u00f9 votato ad assicurare il benessere materiale dell'arcidiocesi, che non al misticismo, e, sia pure senza trarne alcun vantaggio personale, non disdegna di accettare, per la istituzione che rappresenta, le offerte di Jack Amsterdam, ambiguo imprenditore, la cui attiva vita personale \u00e8 ricca di zone d'ombra.\nIl secondo indaga su un caso di omicidio di una prostituta tagliata in due. Quando il poliziotto risolve il caso si solleva uno scandalo che segna la rovina delle ambizioni di carriera del fratello religioso. Quest'ultimo, per\u00f2, recupera la dimensione spirituale del suo ministero e, dopo molti anni, rappacificato con s\u00e9 stesso e in punto di morte, ne rende grazie a Thomas."}
{"id": "2168137", "revid": "1725819", "url": "https://it.wikipedia.org/wiki?curid=2168137", "title": "Teleregione (Sardegna)", "text": "Teleregione \u00e8 stata un'emittente televisiva a diffusione regionale della Sardegna.\nStoria.\nTeleregione Sarda \u00e8 il nome inizialmente assunto, fin dalla sua fondazione (1978), dell'attuale 5 Stelle Sardegna.\nDopo anni di consolidamento nel panorama televisivo isolano, mediante ulteriori e successive acquisizioni e nuove accensioni di frequenze, l'editore di Teleregione Gianni Iervolino (1945-2021) affianc\u00f2 ad essa altre due emittenti a copertura regionale nuove di zecca, Univideo e Odeon Tv (nulla a che vedere con l'omonimo network nazionale), con l'intenzione di creare un polo televisivo del nord Sardegna come risposta a quello dell'editore Grauso (con base a Cagliari).\nLa storia dell'attuale Teleregione inizia dal marzo 1994, quando la \"sorella maggiore\" delle tre tv del gruppo prese il nome della sindycation cui apparteneva, diventando Cinquestelle Sardegna; la sorella Univideo fu quindi rinominata Teleregione (e Odeon Tv divenne Univideo) e divenne la seconda rete del gruppo.\nIl palinsesto era impegnato, inizialmente, dalle videopagine di annunci \"Videogiornale\" col sottofondo di Radio Internazionale, varie edizioni del telegiornale (solo i servizi), ma anche dalla ritrasmissione (dal 29 settembre 1994 al 21 giugno 1995) della versione europea dell'emittente musicale statunitense Mtv per 6 ore al giorno. L'anno prima, 1994, l'emittente sarda ottenne dal Ministero delle telecomunicazioni la concessione per trasmettere.\nDal 1994 al 31 dicembre 1999 Teleregione fece parte del circuito SuperSix, dal 1\u00ba gennaio 2000 pass\u00f2 invece al circuito Europa7.\nNel frattempo, alcune fasce orarie in precedenza destinate alla ritrasmissione di MTV, furono destinate (fino ai primi anni 2000) a The Box, emittente musicale con video a richiesta.\nDai primi anni 2000 Teleregione, oltre a trasmettere televendite, il telegiornale, le videopagine di annunci e qualche replica della sorella maggiore 5 Stelle Sardegna, entr\u00f2 a far parte della syndication Odeon TV. \nA fine gennaio 2005 l'editore Iervolino cedette a Telecom Italia (per estendere la copertura nazionale sia di LA7 che dell'allora primo multiplex DVB-T TIMB, oggi TIMB2) la rete delle 19 frequenze appartenuta a Teleregione, cos\u00ec quest'ultima continu\u00f2 a trasmettere sulla rete ex Univideo (la terza rete del gruppo, spenta dal 1994 ma mai dismessa) per un altro anno e mezzo, fino alla sua prima chiusura avvenuta nel giugno 2006 con la cessione delle frequenze residuali a La3 per la creazione di un multiplex in DVB-H.\nRinascita dell'emittente.\nCon il passaggio al digitale terrestre, che in Sardegna \u00e8 avvenuto a ottobre del 2008, il gruppo di Cinquestelle Sardegna (Tesar S.r.l.)guidato da Gianni Iervolino ha deciso di far rinascere lo storico canale sardo. Il 7 gennaio 2009 sul canale 4 del Mux di Cinquestelle Sardegna, \u00e8 stato attivato il canale test di Teleregione, mentre il 9 febbraio dello stesso anno sono riprese le trasmissioni di Teleregione, con una serata live dalla discoteca Blustar di Ossi, alla quale hanno partecipato i principali musicisti e intrattenitori sardi.\nLa direzione di questa nuova emittente venne affidata inizialmente al conduttore e produttore televisivo Paul Dessanti.\nProgrammi.\nLa programmazione iniziale del nuovo corso di Teleregione fu perlopi\u00f9 tematica, orientata verso la cultura, l'arte e lo spettacolo in Sardegna.\nNegli anni recenti (anche in seguito alla crisi del gruppo editoriale guidato da Gianni Iervolino), l'emittente si \u00e8 limitata a trasmettere televendite e le repliche dei programmi di Cinquestelle Sardegna (emittente principale del gruppo).\nLe trasmissioni sono terminate nel 2015, con la chiusura del multiplex a livello regionale."}
{"id": "2168139", "revid": "119695999", "url": "https://it.wikipedia.org/wiki?curid=2168139", "title": "Gardigiano", "text": "Gardigiano (\"Gardijan\" /gardi'jan/ in veneto) \u00e8 una frazione del comune di Scorz\u00e8 in provincia di Venezia.\nOrigini del nome.\nIl toponimo \u00e8 di probabili origini latine: Potrebbe derivare da (\"praedium\") \"Cartillianum\", che indicava le propriet\u00e0 di un certo \"Cartillius\", mentre un'altra teoria lo avvicina a \"cardo\" e in effetti Gardigiano non \u00e8 distante dall\"'umbelicus agrii\" (ovvero il punto in cui il cardo e il decumano massimi si incrociavano) del territorio di Altino.\nIl nome del paese ha subito anche in tempi recenti variazioni e storpiature: Gardigian, Gardigliano, Cartigliano, Cardigiano, cosa rilevabile in svariati testi ottocenteschi e dei primi del Novecento. Nell'Ottocento queste storpiature fecero credere che esistessero contemporaneamente sia Gardigian che Gardigiano, tanto che la localit\u00e0 fu affidata contemporaneamente a due distretti differenti.\nStoria.\nIl territorio di Gardigiano era civilizzato sin dall'epoca romana. Pare, infatti, che il decumano massimo dell'agro Altinate, da cui dipendeva, passasse poco pi\u00f9 a sud dell'abitato, collegando direttamente Altino e la via Annia a Camposampiero (dove forse sorgeva un piccolo abitato) e alla via Aurelia. La centuriazione romana sussiste tuttora nella regolare disposizione di strade, fossati e nell'orientamento delle coltivazioni. A ulteriore conferma di ci\u00f2, in alcune pergamene alto-medievali la localit\u00e0 \u00e8 indicata come \"villa Cardiclani\", avvicinando ancor di pi\u00f9 il toponimo al termine \"cardo\". Altre etimologie pi\u00f9 fantasiose lo avvicinerebbero all'area germanica, e quindi da \"Gardten\", ovvero \"giardino\" data la floridezza della zona durante il Medioevo, o da \"Warten\" che, come nel caso del lago di Garda e di altre localit\u00e0, starebbe ad indicare un appostamento di guardia militare.\nLa localit\u00e0 \u00e8 citata per la prima volta nel 1177 in una pergamena di Papa Alessandro III alla Badessa Matilde dell'abbazia benedettina di Santa Maria di Mogliano, dove si fa gi\u00e0 riferimento ad una chiesa dedicata a San Donato.\nDa un registro del 1597 si ricava che durante alcuni interventi di restauro presso la chiesa fu rinvenuta una lapide nella quale era scritto \"Gardigian San Donato Huius Ecclesiae Patronus 785\", forse parte di una pi\u00f9 ampia lastra posta in occasione della consacrazione della chiesa. \u00c8 inoltre probabile che la chiesa non fosse dedicata inizialmente a San Donato Vescovo e Martire d'Arezzo, ma ad un omonimo San Donato martire di Concordia.\nLa cartografia a partire dal 1600 mostra come Gardigiano non possedeva anticamente un vero e proprio centro ma, le abitazioni, come per molte localit\u00e0 della provincia veneziana, erano distribuite in maniera disomogenea come \"chase sparpanade\", ovvero case sparpagliate nella campagna. Sorprende il fatto che nei pressi della chiesa, attuale centro della localit\u00e0, non vi fossero abitazioni ad esclusione della casa parrocchiale, della casa del cappellano e dei campanari e di una struttura della famiglia Bonaparte divenuta poi Villa Sbrojavacca. Le mappe antiche ci mostrano inoltre un'altra particolarit\u00e0, ovvero come il nucleo dell'attuale paese si trovi all'interno di un lotto rettangolare di 330 per 400 metri delimitato dalle attuali vie Moglianese, Canaletto e Don Bosco (antica via dei Capitelli) superficie rimasta pressoch\u00e9 disabitata fino agli anni cinquanta del novecento. Questo quadrilatero delimitato da profondi fossati era un tempo servito da quattro vie e due sentieri campestri che dipartendosi dai quattro angoli si dirigono nelle campagne. Agli angoli erano inoltre posti quattro capitelli votivi a delimitare in qualche modo il centro. Inserendo il tutto all'interno della centuriazione romana dell'agro altinate, ci si accorge che il lotto \u00e8 equidistante dai due decumani (Nord e Sud) e che al centro \u00e8 idealmente attraversato dal limites romano centrale della centuria. La medesima situazione si ha per il centro fortificato medievale di Moniego (Motta di Moniego) che si trova sullo stesso limites a circa nove km di distanza; misura che corrisponde verosimilmente ad un \"Sestum\" romano ovvero alla distanza tra due stazioni di sosta. \nLe mappe del catasto austriaco e le rilevazioni del 1810 non mostrano una situazione diversa da quella del 1600 tanto che le abitazioni rimangono sparpaglaite nella campagna e la presenza di determinati gruppi famigliari determinano la toponomastica delle localit\u00e0. Nella cartografia pi\u00f9 moderna si trovano infatti ancora indicate le localit\u00e0 \"Bulegato\", \"Frattin\", \"Brotto\", \"Zanocco\", \"Tasca\", \"Giusto\". Sono invece pressoch\u00e9 scomparsi i nomi delle localit\u00e0 dovuti ad altre famiglie come \"Marini\", \"Case Binato\" (detto di un ramo dei Favaro ancora esistente) e \"Case dei Gatti\", e i toponimi legati al territorio, come \"Al Bosco del Marini\", \"Campo al Pozzo\", \"Alla Montagnola\", \"Contrada Chiesa\".\nPer quanto riguarda il paesaggio antico, dopo la caduta dell'impero romano, le strade della centuriazione decaddero e buona parte del territorio fu ricoperto da boschi. In particolare \u00e8 noto da alcuni documenti medievali che tra Gardigiano, Campocroce e Mogliano, si estendesse una selva chiamata Maggiore, mentre pi\u00f9 a sud in localit\u00e0 Vallongo, antico nome della localit\u00e0 Ghetto, si trovassero delle \"valli\" acquitrinose dovute probabilmente al mancato o cattivo incanalamento della Pianton, della Peseggiana e del fiume Dese. Sappiamo inoltre che fino al 1365 vi era un altro bosco detto \"Forestum Consortaia\" scomparso a causa di un eccessivo sfruttamento, dal cinquecento l'area occupata dalla selva venne chiamata dei \"Ronchi\" di Gardigiano.\nStoria della popolazione di Gardigiano dal XV al XX secolo.\nIl Quattrocento fu un periodo caratterizzato da uno spopolamento delle campagne, oltre che da un grave arretramento produttivo e solo a partire dalla met\u00e0 di questo secolo si deline\u00f2 una crescita progressiva della popolazione italiana. La vita delle piccole comunit\u00e0 agricole, come quella gardigianese, era contrassegnata da duro lavoro e da privazioni, con il continuo terrore dell'arrivo di eventi eccezionali quali grandine, siccit\u00e0, inondazioni, o, semplicemente, stagioni non favorevoli che in breve tempo potevano annullare i raccolti. La terra in massima parte era di propriet\u00e0 di nobili o di istituzioni religiose e l'ambiente domestico, nella grande maggioranza, si presentava decisamente povero: abitazioni precarie col tetto di paglia, affiancate da \u201ct\u00e8ze\u201d, cio\u00e8 tettoie che servivano a riparare il fieno, anch'esse coperte di paglia, nonch\u00e9 stalle per bovini e suini e il fondamentale pozzo per l'acqua. L'alimentazione era modesta e si basava soltanto su alcuni cibi come ad esempio il latte, il formaggio, il pane di sorgo e miglio, il pollame, le uova, le fave e le verdure, anche perch\u00e9 erano sconosciuti altri importanti prodotti che successivamente giunsero dalle Americhe, quali la patata, il pomodoro e il mais. Infine, in questo secolo vengono trascritti in antichi registri della Serenissima alcuni cognomi che sono tuttora diffusi, come \u00e8 il caso di Vanin.\nLa prima met\u00e0 del Cinquecento fu caratterizzata da una fase di crescita della popolazione italiana, ma ben presto si verificarono delle rilevanti perdite demografiche in seguito alle pestilenze, in particolare quella del 1575-77 che coinvolse varie citt\u00e0 della Repubblica di Venezia, sebbene non sia possibile sapere se Gardigiano fu colpito da questa epidemia. \u00c8 comunque probabile che nel 1591 la comunit\u00e0 sia stata interessata da una carestia riconducibile ad alcune annate di scarsi raccolti dovuti alla particolare inclemenza delle stagioni. Non si possono neppure escludere dei periodi di difficolt\u00e0 per gli abitanti della parrocchia gi\u00e0 nei primi anni settanta del Cinquecento. Ad ogni modo, la popolazione gardigianese contava 250 individui nel 1584 e si mantenne sostanzialmente stabile, dal punto di vista numerico, per molto tempo.\nIl Seicento venne profondamente segnato da una depressione economica che coinvolse gran parte d'Europa e che gener\u00f2 crisi di popolazione di notevole ampiezza in diversi anni. Una delle principali calamit\u00e0 fu la pestilenza del 1630-31, che falcidi\u00f2 moltissime persone, tuttavia non vi sono notizie certe per quanto riguarda Gardigiano e praticamente nulla si pu\u00f2 dire sulla consistenza numerica della popolazione nel corso di questo secolo. La vita della comunit\u00e0 procedeva come nel secolo precedente, cio\u00e8 cercando di garantire al meglio le attivit\u00e0 agricole durante i mesi estivi. Questo condizionava anche certi aspetti demografici, ad esempio quello delle nascite, che si concentravano soprattutto nei mesi freddi, perch\u00e9 le donne non dovevano essere impedite dalle gestazioni nei periodi in cui risultava massimo l'impegno lavorativo delle famiglie. Una fondamentale coltivazione importata dall'America fu quella del granturco o mais che si diffuse ovunque nelle campagne durante il Seicento, sia per la sua alta resa produttiva, sia per la facilit\u00e0 di renderlo cibo commestibile sotto forma di polenta. Tale alimento contribu\u00ec a salvare dalla morte per fame migliaia di persone, anche se la sua principale controindicazione fu la diffusione della pellagra che nello stadio finale porta alla demenza, con allucinazioni, delirio, stati maniaco-confusionali e, infine, sopraggiunge il decesso dell'individuo.\nIl Settecento \u00e8 ricordato come l'epoca delle grandi trasformazioni socioeconomiche e culturali che posero le basi del mondo contemporaneo. Nelle terre venete si verific\u00f2 un generale incremento demografico e infatti anche a Gardigiano si osserva un aumento numerico della popolazione che, alla fine del secolo, sfiorava le 400 unit\u00e0. La mortalit\u00e0 si manteneva comunque molto alta, specialmente quella infantile, tanto che durante il Settecento la met\u00e0 circa dei decessi della popolazione gardigianese riguardava dei bambini di et\u00e0 inferiore ai cinque anni. Le cause sono diverse, ma riconducibili al basso tenore di vita delle persone dell'epoca, alle minori attenzioni nel proteggere i neonati dal freddo, senza contare periodi climaticamente sfavorevoli durante i quali molte malattie infettive della prima e primissima infanzia si mostrarono particolarmente virulente. Bisogna ad esempio ricordare che nel corso di questo secolo si registrarono a Gardigiano numerosi casi di morte per vaiolo, che spesso colpivano proprio i bambini.\nNel corso dell'Ottocento si innesc\u00f2 una espansione demografica per il generale declino della mortalit\u00e0 e il mantenimento di una elevata natalit\u00e0, nonostante il verificarsi di epidemie come ad esempio quelle relative al colera. Un aumento dei decessi \u00e8 registrato nel biennio 1816-17, in occasione della grande carestia che contrassegn\u00f2 varie zone del Veneto e che gener\u00f2 fame oltre a gravi carenze alimentari. Non casualmente, successivamente a questo periodo di crisi, ci fu un apprezzamento della patata, proveniente dall'America, poich\u00e9 i tuberi non risentivano dei danni dell'inclemenza stagionale e offrivano buone rese senza troppe spese di aratura. Si ricorda che durante l'Ottocento una alimentazione basata essenzialmente sulla polenta poteva essere arricchita soltanto con il pesce secco, con i legumi e le cipolle, insieme a un po' di pane durante i lavori pesanti e nelle festivit\u00e0, mentre il riso veniva consumato nei giorni di maggiore lavoro. Le famiglie dimoravano essenzialmente in due tipi di abitazione: la \u201ccaseta\u201d e il \u201ccasone\u201d. La prima era un rifugio alquanto misero e piccolo, probabilmente in legno, paglia e intonacato con fango, invece il secondo era una caratteristica abitazione rustica veneta dai muri d'argilla e coperta di strame e canne che formavano un tetto a forte pendenza. Va tuttavia tenuto presente che verso la met\u00e0 dell'Ottocento esistevano anche delle case in muratura, ma si trattava certamente di eccezioni. La comunit\u00e0 gardigianese giunse a superare abbondantemente le 700 unit\u00e0 nella seconda parte del secolo.\nIl Novecento \u00e8 ricordato per la generale diminuzione della mortalit\u00e0 che comport\u00f2 un incremento della popolazione, nonostante i due conflitti mondiali che segnarono profondamente tale secolo. La suddivisione delle nascite in determinati mesi dell'anno seguendo il ritmo dei lavori campestri non \u00e8 pi\u00f9 rilevabile. Il segno del cambio dei tempi, tuttavia, si osserva dalla trasformazione dei costumi nuziali. Nel primo cinquantennio si notano delle maggiori percentuali di matrimoni nel mese di febbraio e, soprattutto, in quello di novembre, vale a dire nei tradizionali periodi di inattivit\u00e0 lavorativa (febbraio) e di inizio dell'anno colonico in occasione del giorno di San Martino (11 novembre), quando si affittava la terra insieme alle relative abitazioni. Nel secondo cinquantennio, invece, si assiste ad un radicale mutamento, nel senso che i maggiori numeri di unioni sono registrati in maggio/giugno e settembre/ottobre. In pratica, la comunit\u00e0 non \u00e8 pi\u00f9 legata alle tradizionali consuetudini del mondo rurale, che associavano le date delle nozze a precisi momenti dell'anno preferendo piuttosto i mesi della bella stagione. Per quel che riguarda la consistenza numerica della popolazione gardigianese, essa si attesta su 1100 individui in chiusura degli anni Venti, anche se nel corso del Novecento \u00e8 destinata ad aumentare, pur con delle oscillazioni, tanto da superare le duemila unit\u00e0 alla fine del secolo.\nLuoghi di interesse culturale.\nVille venete.\nVilla Sbrojavacca.\nVilla Sbrojavacca si trova dietro la parrocchiale. Attualmente rappresenta una costruzione del settecento a pianta veneziana con timpano centrale, ma si hanno notizie della villa sin dal 1640, essendo abitata dalla famiglia Bonaparte, antica famiglia di vassalli dell'Abbazia di Santa Maria Assunta di Mogliano Veneto in epoca medievale. La villa e gli annessi passarono alla famiglia Perotto nella met\u00e0 dell'800 e quindi per matrimonio ai conti Sbrojavacca. Il corpo centrale della struttura originalmente non superava il primo piano, fu verso la fine dell'Ottocento che la villa fu sopraelevata con il secondo piano nobile. Annessa alla villa si trova un'elegante barchessa e una piccola torre a merlatura ghibellina con pennone che vuole in qualche modo ricordare il perduto castello di Torrate (frazione di Chions, in provincia di Pordenone) antica residenza della famiglia. Sulla facciata principale del palazzo sono affissi due stemmi nobiliari in marmo rosa d'asiago con su raffigurate due vacche. Recentemente \u00e8 stata restaurata e ha assunto il nome di \"Villa Maria\" a ricordo dell'ultima discendente della famiglia Sbrojavacca. Attualmente \u00e8 propriet\u00e0 della famiglia Squizzato.\nVilla Marin.\nVilla Marin, che sorge a met\u00e0 dell'omonima via, apparteneva ad una famiglia poco conosciuta di patrizi veneziani. Si sa che i fratelli Leonardo e Carlo nel 1807 vennero nominati Consiglieri del Dipartimento dell'Adriatico. Di impianto cinquecentesco, la villa presenta i prospetti caratterizzati da quattro lesene che ne ripartiscono la superficie. La parte centrale evidenzia una sopraelevazione a timpano. La costruzione era inoltre caratterizzata da due ali rustiche annesse al complesso dominicale, di queste quella a ovest di fattura pi\u00f9 recente (XVIII) ha conservato l'aspetto originale, mentre quella ad est pi\u00f9 antica \u00e8 stata stravolta con interventi negli anni settanta - ottanta del Novecento. Un tempo nei pressi della villa si trovava un bosco detto appunto \"Bosco del Marin\". La villa \u00e8 stata ritiro estivo della letterata Isabella Teotochi Albrizzi moglie del patrizio veneziano Carlo Antonio Marin. \u00c8 oggi di propriet\u00e0 della famiglia Giusto.\nVilla Frattin.\nVilla Frattin, sorge presso l'omonima via un tempo chiamata Gardigiana, antica e unica strada che collegava Mogliano a Gardigiano, nonch\u00e9 \"limites\" della centuriazione romana. \u00c8 una costruzione della met\u00e0 del Seicento, iscritta nell'estimo della Serenissima come \"casa dominicale con horto et brolo et boaria\" di propriet\u00e0 di Dominio Francesco Rossi. La struttura ha una pianta tipicamente veneziana con grandi sale e finestre centrali ad arco, il prospetto frontale \u00e8 caratterizzato dall'aggetto di due camini conclusi da originali comignoli di tipico gusto veneziano. Adiacente alla villa c'\u00e8 una chiesetta risalente anch'essa al 1700. Il complesso \u00e8 completato inoltre da due barchesse, una collegata direttamente al corpo centrale della villa mentre l'altra \u00e8 adibita ad uso rurale, al di sopra del portone d'accesso del brolo della villa si trovano due antiche statue raffiguranti l'abbondanza e la speranza. Proprietari furono i Frattin che vi abitarono fino al 1930. Un esponente di questa famiglia, il dr. Francesco Frattin, venne eletto sindaco di Scorz\u00e9 nel 1885 e durante il suo mandato promosse molte opere pubbliche in tutto il comune, tra cui anche la costruzione del municipio che avvenne tra il 1888 e il 1889. La villa \u00e8 oggi suddivisa in diverse propriet\u00e0.\nVilla Tasca.\nVilla Tasca sorge alla fine dell'attuale via Verdi, presso l'incrocio con via Rossini entrambe un tempo dette \"via Tasca\".\n\u00c8 un edificio della fine del Settecento che i conti Tasca, proprietari di possedimenti nei dintorni, fecero erigere sui ruderi di una barchessa. Un tempo, il complesso dei nobili Tasca doveva presentarsi molto pi\u00f9 imponente. La villa padronale, di cui si conoscono l'aspetto e le planimetrie da alcune mappe del 1690 era di propriet\u00e0 del N.H. Annibale Tasca, ed era affiancata da due imponenti barchesse, tra le varie adiacenze si annoverano un oratorio, dedicato all'Annunziata, con cimitero privato, una torre colombaia, un giardino all'italiana cinto da possenti mura e un'enorme peschiera oltre ad altre costruzioni rurali. La villa era inoltre preceduta da viali dei quali oggi rimangono solo alcuni tratti ed era ornata da affreschi, tra i quali si ricordano le mappe dipinte nel portico superiore. In territorio di Campocroce, appena oltre il fiume Zero qui oltrepassato dal \"ponte Tasca\" oggi pubblico ma un tempo privato, si erge isolata una costruzione un tempo adibita a stalle e magazzini, che fungeva da portale del complesso. Attraverso le varie visite pastorali all'oratorio della villa da parte dei vescovi di Treviso e loro delegati si pu\u00f2 desumere che alla morte di Annibale la propriet\u00e0 del complesso passo al figlio N.H. Giulio Tasca, il quale mori nel 1749 senza aver lasciato figli maschi. Le propriet\u00e0 veneziane passarono quindi attraverso il matrimonio della sorella Angela Maria Tasca alla famiglia Papafava, mentre la villa pass\u00f2 al cugino conte Giuseppe Tasca che sar\u00e0 consigliere presso la Consulta dei Dotti in Milano durante la dominazione napoleonica. L'abbattimento della villa e la costruzione del nuovo palazzo devono essere avvenute tra il 1781 e il 1810 come mostrano le diverse mappe catastali. Indicativa del cattivo stato delle strutture \u00e8 la visita pastorale del 10 giugno 1791 che trover\u00e0 caduto parte del tetto dell'oratorio. Per quanto riguarda l'oratorio questo scompare dalle visite pastorali nel 1868 essendo nominato per l'ultima volta nel 1835. Sempre in Campocroce, oggi inglobato tra le propriet\u00e0 della vicina villa Paolon, sorge un altro oratorio dedicato al Redentore, secondo alcuni sempre dei Tasca.\nLa costruzione attuale conserva ancora sul timpano lo stemma nobiliare della famiglia, raffigurante uno scudo troncato con una tasca a cartoccio con cordoni, fiocchi d'oro, le lettere L. T. nella parte inferiore e un leone passante, coronato e scettrato in quella superiore. La villa oggi si trova al di l\u00e0 del passante autostradale di Mestre ed \u00e8 possibile raggiungerla solo attraverso un sottopassaggio. Durante i lavori di sbancamento per il passante, sono state rinvenute parti delle fondazioni e pavimentazioni di una delle due antiche barchesse: sono stati infatti portati alla luce i pavimenti di alcune stanze in terrazzo veneziano rosa e parti di un selciato in sasso lavato bianco e azzurro, probabilmente corrispondente al porticato della barchessa sud.\nMonumento ai caduti.\nIl monumento ai caduti, in piazza Giovanni Paolo II, \u00e8 opera dell'ingegnere trevigiano Querena e fu realizzato a cura dell'architetto Marson, sempre di Treviso. Presso l'archivio parrocchiale \u00e8 conservato il progetto originale del monumento. \u00c8 il pi\u00f9 antico monumento ai caduti di Scorz\u00e8 (1922).\nLe lapidi della via Crucis.\nNei pressi della Motta si trovano due blocchi in marmo di 30\u00a0cm per 30 facenti parte di una \"Via Crucis\", uno era nel vecchio capitello della villa Tasca, l'altro \u00e8 posto sulla parete esterna di un'abitazione privata. Le due lastre lavorate riportano le seguenti iscrizioni:\n- OVE AL CIRENEO FU CONSEGNATA LA + P:478 (V Stazione)\n- OVE LO SPOGLIARONO E LI DIEDERO LA MIRA E FIELE P:30 (X Stazione)\nLe iscrizioni ed in particolare le indicazioni numeriche incise sui due blocchi appartengono ad una via crucis della seconda met\u00e0 del cinquecento, in particolare alla via crucis ispirata dal testo di Adrichomius intitolato \"Theatrum Terrae, Sanctae et Biblicarum Historiarum\" che descrive puntigliosamente il cammino di Ges\u00f9 dal Getsemani al lithostrotos con un preciso computo di passi (piedi). Il computo dei piedi o passi presente nelle due lapidi appartiene alla seconda met\u00e0 del seicento, quando A. Parvilliers in Les Stations de J\u00e8rusalem ricalcol\u00f2 il percorso che univa il palazzo pretorio di Pilato al monte Golgota e lo fiss\u00f2 in 1321 passi che corrispondono a 3300 piedi ovvero poco pi\u00f9 di 1\u00a0km.\nTutte le lapidi delle stazioni dovevano riportare le seguenti indicazioni:\n- OVE FU CONDANNATO A MORTE P:65 (I Stazione)\n- OVE GLI FU POSTA LA + P:200 (II Stazione)\n- OVE CADDE PER LA PRIMA VOLTA P:153 (III Stazione)\n- OVE SANTA MARIA CON GIOVANNI and\u00f2 INCONTRO AL FIGLIO P:179 (IV Stazione)\n- OVE AL CIRENEO FU CONSEGNATA LA + P:478 (V Stazione)\n- OVE EBBE L'INCONTRO CON VERONICA P:82 (VI Stazione)\n- OVE ALLA PORTA DEL GIUDIZIO CADDE PER LA SECONDA VOLTA P:872 (VII Stazione)\n- OVE PARLO' CON LE DONNE IN PIANTO P:404 (VIII Stazione)\n- OVE CADDE UNA TERZA VOLTA P:45 (IX Stazione)\n- OVE LO SPOGLIARONO E LI DIEDERO LA MIRA E FIELE P:30 (X Stazione)\n- OVE FU INCHIODATO ALLA + P:35 (XI Stazione)\n- OVE FU INFISSO SUL CALVARIO.\nNella via crucis del \"libretto\" vi sono inoltre indicazioni sulle direzioni da prendere\nEdifici d'interesse storico ed etnoantropologico.\nOltre agli edifici di maggior interesse architettonico, vanno ricordati i numerosi edifici di interesse etnoantropologico distribuiti tra il centro della frazione e le campagne. Tra questi la Ca' Zanocco, il Palazzetto dei Cappellani, la Casa Zaffalon, le Case Gobbo, le Case dei Gatti, Casa Pistellato, Casa Rizzante, Casa Bulegato e Casa Minello.\nLa motta.\nDetta anche \"montagnola del Buffetto\" o \"dei Tasca\", sorge al termine dell'antica via Tasca oggi chiamata via G. Rossini a pochi metri dell'argine sud del fiume Zero. Si tratta di una collinetta artificiale di forma ellittica, alta circa otto metri, con l'asse maggiore di circa quaranta e il minore di circa venticinque metri, le cui origini sono ancora ignote. Alcuni studi e scavi condotti nelle vicinanze della struttura hanno evidenziato la presenza di fondazioni e frammenti di materiale edile di probabile origine romana. Si \u00e8 anche ipotizzato, per la presenza di materiale risalente all'et\u00e0 del bronzo, che il manufatto abbia origini pi\u00f9 antiche. Osservazioni satellitari hanno inoltre messo in luce un particolare allineamento della motta con altre strutture simili (a Moniego, Massanzago, Stigliano e Martellago). La particolare disposizione a trapezio osservata \u00e8 caratterizzata da distanze regolari di circa 5.3 e 7.8\u00a0km tra le varie strutture e potrebbe essere alla base di un preromano sistema di controllo del territorio mediante segnalazioni. Di fronte alla montagnola oltre la strada a ovest, un tempo, vi era una fossa lunga circa 150\u00a0m e alimentata dalle acque dello Zero che costituiva la Peschiera del complesso dominicale di Villa Tasca. Osservando la mappa con i possedimenti dei Nobili Tasca sorprende il fatto che sebbene le varie strutture sono rappresentate in dettaglio non venga fatto alcun cenno sulla presenza nel 1690 della motta.\n\u00c8 interessante notare che a soli 5,5\u00a0km di distanza in linea d'aria e circa alla medesima longitudine Nord nel territorio di Mogliano Veneto si trova una localit\u00e0 chiamata Alture, toponimo che forse ricorda la presenza di altre strutture simili.\nAttivit\u00e0 economiche.\nFino agli anni cinquanta importante zona di produzione della Pesca, oggi \u00e8 zona di coltivazione dell'asparago Bianco di Badoere.\nPoco prima dell'abitato, al confine con il comune di Mogliano, sorge una piccola zona industriale. Notevole pure l'agricoltura.\nInfrastrutture e trasporti.\nGardigiano sorge sul lato sud di via Nuova Moglianese (SP 39), importante arteria che collega Mogliano Veneto (da cui dista circa 4\u00a0km) e Scorz\u00e8 (circa 7,5\u00a0km). La principale strada del paese, su cui si affacciano la chiesa e i principali esercizi commerciali, \u00e8 via Moglianese Gardigiano, fino a qualche anno fa chiamata via Vecchia Moglianese, che prosegue verso il vicino paese Peseggia in cui diventa via Moglianese Peseggia.\nGardigiano \u00e8 servito dei mezzi dell'ACTV ed ha fermate lungo la linea Mogliano-Scorz\u00e8.\nSebbene parte del comune di Scorz\u00e8, la localit\u00e0 gravita ancora attorno all'area moglianese sia per i rapporti storici, sia per la vicinanza a Mogliano stessa."}
{"id": "2168144", "revid": "6923", "url": "https://it.wikipedia.org/wiki?curid=2168144", "title": "Otomar Krej\u010da", "text": "Biografia.\nPrima di diventare regista teatrale, Otomar Krej\u010da aveva avuto una brillante carriera di attore. Aveva cominciato a recitare con il grande regista ceco Burian al Teatro Nazionale di Praga (in lingua ceca: \"N\u00e1rodn\u00ed divadlo\"), ed ebbe molto successo interpretando i ruoli di Otello, di don Giovanni, e soprattutto quello del Conte di Warwick in \"Santa Giovanna\" di George Bernard Shaw.\nNel 1956 ottenne la direzione artistica del Teatro Nazionale di Praga, dedicandosi principalmente alla regia teatrale. Il repertorio delle sue messe in scena era molto vasto e comprendeva opere di autori sia classici che contemporanei, cecoslovacchi (soprattutto giovani autori cechi insofferenti del realismo socialista come V\u00e1clav Havel o Josef Topol) e non.\nNel 1965 Krej\u010da segu\u00ec il drammaturgo Karel Kraus, lo scenografo Josef Svoboda e gli attori Jan Triska e Marie Tom\u00e1\u0161ov\u00e1 che avevano lasciato il \"Teatro Nazionale di Praga\" per fondare il \"Divadlo za branou\" (\"Teatro dietro la porta\"). Fino al 1972, anno in cui il teatro verr\u00e0 chiuso per disposizione delle autorit\u00e0, il \"Divadlo za branou\" fu una delle sedi artistiche pi\u00f9 feconde di Praga e la fama di Krej\u010da si diffuse in tutta Europa. La prima regia di Otomar Krej\u010da fu la commedia di Josef Topol, \"La Gatta sulle rotaie\" (in ceco: \"Ko\u010dka na kolej\u00edch\"). Tra i pi\u00f9 ragguardevoli successi figurano sia rappresentazioni di autori classici quali Shakespeare, de Musset e soprattutto \u010cechov. Gli spettacoli realizzati in questa sede (tra i quali \"Tre sorelle\", \"Ivanov\" e \"Il gabbiano\" di \u010cechov, \"Il pappagallo verde\" di Schnitzler e \"Lorenzaccio\" di Alfred de Musset) ottennero ovunque elogi dalla critica pi\u00f9 autorevole e vennero rappresentati in prestigiosi festival internazionali. I suoi spettacoli vennero portati tutti anche in Italia e rappresentati soprattutto al Teatro Stabile di Genova. Caratteristica delle sue regie era la costante presenza sulla scena di tutti gli attori i quali venivano illuminati, uscendo dall'ombra precedente, nelle scene pertinenti; la l'evoluzione temporale degli eventi e lo spazio scenico erano in tal modo integrati in un intreccio che dava alle rappresentazioni di Krej\u010da un carattere definito, con terminologia musicale, \"polifonico\".\nNel 1971 venne allontanato dal \"Divadlo za branou\" per aver aderito alla Primavera di Praga, mentre il teatro venne chiuso definitivamente l'anno dopo. Grazie alle proteste dell'opinione pubblica mondiale, gli fu permesso in seguito di lasciare la Cecoslovacchia per recarsi dapprima a D\u00fcsseldorf, dove torn\u00f2 all'attivit\u00e0 registica nel 1974 con l'allestimento del \"Platonov\" di \u010cechov, poi in Francia e in Italia. Nel 1990, dopo la cosiddetta \"Rivoluzione di velluto\", Krej\u010da pot\u00e9 nuovamente riaprire il teatro \"Divadlo za branou\" a Praga e riprendere l'attivit\u00e0 di regista in patria e all'estero, fino alla sua morte."}
{"id": "2168153", "revid": "287204", "url": "https://it.wikipedia.org/wiki?curid=2168153", "title": "Otomar Krejca", "text": ""}
{"id": "2168155", "revid": "44876", "url": "https://it.wikipedia.org/wiki?curid=2168155", "title": "Unione Sportiva Colligiana 1947-1948", "text": "Questa pagina raccoglie i dati riguardanti la Valdelsa Football Colligiana nelle competizioni ufficiali della stagione 1947-1948.\nStagione.\nL'Unione Sportiva Colligiana partecip\u00f2 al campionato di Serie C 1947-1948, Lega Centro, girone C. Nella storia del calcio italiano questo \u00e8 stato il pi\u00f9 ampio campionato di terzo livello, comprendendo 286 societ\u00e0, suddivise in 18 gironi a loro volta divisi tra le Leghe del Nord, del Centro e del Sud, indipendenti tra di loro.\nEra comunque un campionato di transizione che prevedeva, per l'anno successivo, il ritorno all'organizzazione esistente prima del periodo bellico, con quattro gironi. Per questo fu previsto il blocco delle promozioni in Serie B e l'ammissione al nuovo campionato di Promozione 1948-1949 delle squadre classificate dal 3\u00ba al 13\u00ba posto. Le ultime classificate sarebbero state retrocesse in Prima Divisione.\nLa Colligiana, sotto la presidenza dell'imprenditore colligiano Leonardo Meoni e agli ordini dell'allenatore Cinzio Scagliotti, si classifica al 13\u00ba posto del campionato di serie C, Lega Centro, girone C (o Girone N, escludendo la suddivisione tra le tre Leghe come da pi\u00f9 parti riportato) e pertanto acquista il diritto a partecipare, nella stagione successiva, al campionato di Promozione, o IV Serie, categoria dove militer\u00e0 fino alla stagione 1952-1953.\nFacevano parte di quella squadra, tra gli altri, Landolfi, Miniussi, Dal Monte e Cantini.\nSociet\u00e0.\nArea direttiva\nArea tecnica"}
{"id": "2168161", "revid": "767487", "url": "https://it.wikipedia.org/wiki?curid=2168161", "title": "Non prendete quel metr\u00f2", "text": "Non prendete quel metr\u00f2 (\"Death Line\") \u00e8 un film del 1972 diretto da Gary Sherman.\nTrama.\nAlla stazione di Russell Square, nella metropolitana londinese, una giovane coppia di fidanzati, Patricia e Alex, nota un uomo riverso sulle scale. Dopo aver avvertito una guardia, tornano sul posto dove non c'\u00e8 pi\u00f9 nessuno. L'ispettore Calhoun inizia a indagare sul caso, dal momento che la persona scomparsa \u00e8 un importante uomo politico e nei mesi precedenti altre sparizioni sono state segnalate nella stessa zona. Si scopre poi che vicino alla stazione di Russell Square, in epoca vittoriana, un crollo aveva sepolto vivi dei minatori impegnati in un lavoro di scavo, senza che poi si fosse provveduto a recuperarne i corpi.\nNel frattempo scompare un'altra persona, che si trovava in compagnia di due uomini ritrovati morti. L'analisi del sangue rinvenuto sul loro cadavere rivela che l'aggressore \u00e8 malato di peste setticemica. Poco tempo dopo Patricia viene rapita alla fermata del metr\u00f2 dal misterioso uomo, un cannibale discendente dai lavoratori rimasti sepolti durante i lavori di scavo, cibatosi dei suoi compagni. Alex, dopo aver dato l'allarme, riesce a penetrare nell'oscuro labirinto sotterraneo nei pressi della stazione, libera la fidanzata e viene poi raggiunto dai poliziotti, i quali si trovano davanti i molti corpi ormai in putrefazione e il cannibale, che credono di veder spirare davanti ai loro occhi. Quando si allontanano, questi \u00e8 per\u00f2 ancora vivo."}
{"id": "2168169", "revid": "36426", "url": "https://it.wikipedia.org/wiki?curid=2168169", "title": "Palazzo Comunale (Scarlino)", "text": "Il Palazzo Comunale, storicamente noto anche come Palazzo Pretorio, \u00e8 un edificio situato nel centro di Scarlino. La sua ubicazione \u00e8 in angolo tra via Martiri d'Istia e via della Rocca.\nStoria.\nL'edificio sorse in epoca medievale, quando era sede sia del comune che del tribunale, avendo esercitato originariamente anche le funzioni di Palazzo Pretorio. Nel tardo Duecento il complesso fu ceduto da Ranieri Tinacci, signore locale, al comune di Pisa che acquist\u00f2 anche altri beni immobili del centro storico fino ad allora appartenuti agli Aldobrandeschi.\nIl palazzo fu ristrutturato in epoca seicentesca, quando vi venne aggiunta anche la Torre dell'Orologio, che venne poi abbattuta nel 1950 per il rischio di crollo dell'intero complesso.\nIn epoca moderna, l'edificio rientrava all'interno della giurisdizione del Principato di Piombino e, dopo l'ingresso nel Granducato di Toscana, appartenne al comune di Gavorrano, fino all'istituzione del comune di Scarlino di cui divenne sede.\nUna serie di lavori di restauro effettuati tra il 1985 e il 1989 lo hanno riportato agli antichi splendori.\nDescrizione.\nIl Palazzo Comunale di Scarlino si presenta come un imponente edificio che si articola su quattro livelli sfalsati, a causa del dislivello del terreno su cui sorge. Nell'insieme, il complesso presenta una pianta ad L, con i due corpi di fabbrica dalla planimetria rettangolare che si addossano senza soluzione di continuit\u00e0.\nLe pareti esterne si presentano interamente rivestite in pietra, con una serie di finestre rettangolari che si aprono lungo i vari livelli ed il doppio portale d'ingresso, con doppio arco a tutto sesto, situato sul lato che si affaccia su via Martiri d'Istia.\nSono visibili due stemmi, quello sulla facciata principale sopra il doppio portale che rappresenta il comune di Scarlino e quello collocato in posizione angolare appartenente alla famiglia Appiani di Piombino."}
{"id": "2168170", "revid": "119991", "url": "https://it.wikipedia.org/wiki?curid=2168170", "title": "Palazzo Pretorio (Scarlino)", "text": ""}
{"id": "2168179", "revid": "59645", "url": "https://it.wikipedia.org/wiki?curid=2168179", "title": "A caccia di un'ombra", "text": ""}
{"id": "2168183", "revid": "767487", "url": "https://it.wikipedia.org/wiki?curid=2168183", "title": "Gli uccelli II", "text": "Gli uccelli II (\"The Birds II: Land's End\") \u00e8 un film per la televisione del 1994 diretto da Rick Rosenthal. \u00c8 il sequel del classico di Alfred Hitchcock, ispirata al romanzo di Daphne Du Maurier.\nTrama.\nLa famiglia Hocken, una coppia con due figlie piccole, si trasferisce nella calma e pacifica Gull Island per poter in questo modo superare la morte del figlio maschio avvenuta da poco. La tranquillit\u00e0 \u00e8 solo apparente, molto presto gli uccelli iniziano a comportarsi in maniera strana, formando stormi sempre pi\u00f9 numerosi mentre etologi e naturalisti non sanno dare una spiegazione a questi fatti, fino a quando non ricordano un fatto simile accaduto molti anni prima a Bodega Bay."}
{"id": "2168188", "revid": "438678", "url": "https://it.wikipedia.org/wiki?curid=2168188", "title": "Un'ombra nell'ombra", "text": "Un'ombra nell'ombra \u00e8 un film del 1979, diretto da Pier Carpi, tratto dal romanzo omonimo scritto dallo stesso regista.\nTrama.\nCarlotta, Raffaella, Lena e Agata si consacrano a Lucifero, che impedisce loro di avere rapporti sessuali. Dalle unioni infernali nascono Annalisa, figlia di Lena, e Daria, figlia di Carlotta.Annalisa vive come una tragedia l'essere figlia del demonio e si suicida. Daria, invece, impara a convivere con i suoi terribili poteri e si compiace della sua ascendenza demoniaca. Un esorcista tenta di combatterla, aiutato da Carlotta, pentita, ma senza esito: Daria si dirige verso San Pietro, per sfidare il papa e ottenere il potere assoluto sulle anime.\nProduzione.\nDopo l'insuccesso commerciale di \"Povero Cristo\" il regista e scrittore Pier Carpi inizi\u00f2 a lavorare ad un nuovo progetto cinematografico tratto dal suo romanzo \"Un\u2019ombra nell\u2019ombra\", storia di una congrega di streghe in un contesto urbano dell'Italia contemporanea provenienti da varie estrazioni sociali ma con difficolt\u00e0 ad integrarsi nella societ\u00e0 contemporanea. Il titolo originale del film era \"La signora delle mosche.\" Carpi rivel\u00f2 di aver contatto per i ruoli dei protagonisti Jean Seberg, Claudia Marsani, Maril\u00f9 Tolo, Terence Stamp e Jacqueline Kennedy. Le riprese iniziarono nell'ottobre del 1976 tra Roma e Zagabria, ma vennero posticipate al gennaio 1977, inoltre il mese successivo Victoria Zinny abbandon\u00f2 le riprese per il rifiuto di pronunciare una frase aggiunta all'ultimo momento da Pier Carpi alla sceneggiatura: \u201cL\u2019aborto \u00e8 un\u2019idea mostruosa. I governi che lo permettono sono composti da delinquenti\u201d. Le riprese vennero interrotte pi\u00f9 volte a causa di mancanza di fondi ricominciando regolarmente solo all'inizio del 1979 grazie al produttore Piero Amati, che complet\u00f2 il film nelle ultime due settimane rimaste per le riprese.\nDistribuzione.\nIl film usc\u00ec nell'autunno del 1979 preceduto da alcuni gimmick dello stesso Pier Carpi che pubblicizz\u00f2 il film ai media raccontando di un presunto fantasma che avrebbe perseguitato Irene Papas nel castello di Vignanello durante le riprese. All'epoca dell'uscita il film fu un flop commerciale ma col tempo divenne un cult all'estero, in particolare negli Stati Uniti dove venne rilasciato in DVD come \"Satan's Wife\" e successivamente come \"Ring of Darkness\"\".\""}
{"id": "2168190", "revid": "200568", "url": "https://it.wikipedia.org/wiki?curid=2168190", "title": "Setae", "text": "Setae \u00e8 un termine biologico che deriva dalla parola latina omonima che ha il significato di \"setola\". Si riferisce a strutture di tipo e funzione differente fra loro ma somiglianti a setole o peli e diffusi nel regno animale e in quello vegetale.\nSetae animali.\nIn zoologia, la maggior parte delle setae si ritrova negli invertebrati:\nSetae vegetali.\nIn botanica, le setae si riferiscono alla peluria che ricopre il supporto rigido dello sporangio dei muschi e lo aiuta nella crescita con nutrienti. Le setae conficcano un corto pedicello nel gametofito da quando comincia a crescere. Non sono presenti in tutti i muschi ma in alcuni possono raggiungere anche la lunghezza di 15-20 centimetri."}
{"id": "2168193", "revid": "278209", "url": "https://it.wikipedia.org/wiki?curid=2168193", "title": "Associazione Pallacanestro del Giappone", "text": ""}
{"id": "2168197", "revid": "1444345", "url": "https://it.wikipedia.org/wiki?curid=2168197", "title": "Make It Mine", "text": "Make It Mine \u00e8 una canzone di Jason Mraz, pubblicata come secondo singolo estratto dal terzo album del cantante \"We Sing. We Dance. We Steal Things.\" del 2008.\nLa canzone \u00e8 apparsa nella colonna sonora della terza stagione della serie televisiva \"Brothers &amp; Sisters - Segreti di famiglia\" il 28 settembre 2008.\nIl video.\nSono state prodotte due differenti versioni del video musicale di \"Make It Mine\".\nIl primo video inizia con il cantante che si sveglia al mattino ed inizia la propria giornata. Nel corso del video il cantante viene mostrato in varie location. La seconda versione del video \u00e8 stata girata fra Monaco di Baviera e Amsterdam, ed anche in questa seconda versione il cantante viene mostrato in diverse situazioni."}
{"id": "2168200", "revid": "767487", "url": "https://it.wikipedia.org/wiki?curid=2168200", "title": "Abby", "text": "Abby \u00e8 un film del 1974 diretto da William Girdler.\nTrama.\nUn pastore, studioso di antropologia, scopre in africa un cofanetto e senza rendersene conto libera lo spirito di un demonio, che s'impossessa di sua nuora. Arriva per\u00f2 il suocero che esorcizza la ragazza e la riporta ad accettabili livelli di comportamento."}
{"id": "2168203", "revid": "767487", "url": "https://it.wikipedia.org/wiki?curid=2168203", "title": "Black Horror - Le messe nere", "text": "Black Horror - Le messe nere (\"Curse of the Crimson Altar\") \u00e8 un film del 1968 diretto da Vernon Sewell.\nPellicola horror la cui sceneggiatura \u00e8 basata sul racconto \"I sogni nella casa stregata\" di Howard Phillips Lovecraft, anche se nei titoli non se ne fa cenno.\nTrama.\nL'antiquario Robert Manning si reca in Scozia in cerca del fratello partito per comprare oggetti d'antiquariato e non tornato. Riesce a trovare la localit\u00e0 scozzese nella quale il fratello era andato, e qui scopre il suo cadavere."}
{"id": "2168208", "revid": "278209", "url": "https://it.wikipedia.org/wiki?curid=2168208", "title": "Federazione di Pallacanestro della Repubblica Islamica dell'Iran", "text": ""}
{"id": "2168210", "revid": "767487", "url": "https://it.wikipedia.org/wiki?curid=2168210", "title": "Sharon's Baby", "text": "Sharon's Baby (\"I Don't Want to Be Born\") \u00e8 un film del 1975 diretto da Peter Sasdy.\nTrama.\nL'ex ballerina Lucy Carlesi d\u00e0 alla luce Nicholas, un bambino dotato di una forza e crudelt\u00e0 straordinaria. Lucy teme che ci\u00f2 sia dovuto ad una maledizione lanciatagli dal nano Hercules, uno spasimante respinto, mentre il dottor Finch, deciso a vederci chiaro nella faccenda, vorrebbe fare a Nicholas alcuni esami clinici.\nSuor Silvana, la sorella di Gino, il padre di Nicholas, convinta che il bambino sia posseduto dal demonio, ne parla al dottor Finch ma \u00e8 ormai troppo tardi. Il bambino infatti uccide il padre, la madre e persino il dottore prima che la suora riesca a liberarlo pronunciando un esorcismo.\nNote.\nFilm horror che cerca di mettere insieme \"Rosemary's Baby\" (1968), \"L'esorcista\" (1973) e \"Baby Killer\" (1974).\nDistribuzione.\nIl film venne distribuito nelle sale cinematografiche britanniche nel maggio 1975. Il mese prima per\u00f2 venne presentato in anteprima al Paris Festival of Fantastic Films. Pubblicato in DVD nel settembre 2016 dalla Sinister Film."}
{"id": "2168212", "revid": "1522738", "url": "https://it.wikipedia.org/wiki?curid=2168212", "title": "Italiani di Croazia", "text": "Gli italiani di Croazia () sono una minoranza nazionale di lingua italiana riconosciuta in Croazia, rappresentata dall'Unione italiana. \nLa comunit\u00e0 italiana in Croazia \u00e8 formata prevalentemente da autoctoni (istriani autoctoni di lingua italiana), specie nell'Istria croata, ma anche da espatriati, specialmente nella capitale (Zagabria), mentre nelle citt\u00e0 della costa adriatica, soprattutto a Fiume e a Pola, \u00e8 costituita da comunit\u00e0 autoctone di lingua italiana.\nStoria.\nGli Italiani in Croazia rappresentano una minoranza residuale di quelle popolazioni italiane autoctone che abitarono per secoli ed in gran numero, le coste dell'Istria e le principali citt\u00e0 di questa, le coste e le isole della Dalmazia, e il Quarnaro, che erano territori della Repubblica di Venezia. Negli ultimi due secoli vi si sono trasferiti anche alcuni italiani dalla penisola italiana, come nel caso di emigranti pugliesi a Ragusa e trentini a Po\u017eega.\nDopo la conquista di Napoleone e la sua donazione dei territori appartenuti all'antica Repubblica veneziana all'Impero asburgico, queste popolazioni italiane dovettero subire il potere austro-ungarico. Col risveglio delle coscienze nazionali (seconda met\u00e0 del XIX secolo), cominci\u00f2 la lotta fra italiani e slavi per il dominio sull'Istria e Dalmazia. La comunit\u00e0 italiana in Dalmazia venne quasi cancellata da questo scontro fra opposti nazionalismi. Tra il 1848 e il 1918 l'Impero Austroungarico - in particolar modo dopo la perdita del Veneto a seguito della Terza guerra d'Indipendenza (1866) - favor\u00ec l'affermarsi dell'etnia slava per contrastare l'irredentismo (vero o presunto) della popolazione italiana. Nel corso della riunione del consiglio dei ministri del 12 novembre 1866 l'imperatore Francesco Giuseppe deline\u00f2 compiutamente in tal senso un piano di ampio respiro: \nLa politica di collaborazione con i serbi locali, inaugurata dallo zaratino Ghiglianovich e dal raguseo Giovanni Avoscani, permise poi agli italiani la conquista dell'amministrazione comunale di Ragusa nel 1899. Il 26 aprile 1909 - al termine di una lunga trattativa che aveva coinvolto il governo austriaco e i rappresentanti dei partiti dalmati - venne pubblicata un'ordinanza ministeriale concernente l\u2019uso delle lingue presso le i.r. autorit\u00e0 civili ed uffici dello Stato in Dalmazia. La lingua interna ordinaria divenne la croata, pur riconoscendo la possibilit\u00e0 di presentare un\u2019istanza e di ricevere risposta in italiano se il funzionario che trattava la pratica conosceva tale lingua: \"la corrispondenza degli uffici, la trattazione interna degli affari, cos\u00ec come qualunque atto ufficiale giuridico o tecnico, potevano essere compilate in lingua italiana; inoltre le notificazioni ufficiali, le insegne e i timbri sarebbero stati bilingui in 24 distretti (mandamenti) lungo la costa dalmata, dove erano concentrate le comunit\u00e0 italiane\". Questa norma venne fortemente avversata dai dalmati italiani, che vedevano in essa il definitivo riconoscimento di un ruolo subalterno dell'italiano in Dalmazia. Queste ingerenze, insieme ad altre azioni di favoreggiamento ai gruppi etnici slavi ritenuti dall'impero pi\u00f9 fedeli alla corona, esasperarono la situazione andando ad alimentare le correnti pi\u00f9 estremiste e rivoluzionarie. \nLa comunit\u00e0 italiana agli inizi del XX secolo era ancora molto consistente, essendo maggioritaria nei pi\u00f9 importanti centri costieri istriani e in alcuni centri quarnerini e dalmati. Secondo i censimenti austriaci, che raccolsero le dichiarazioni relative alla lingua d'uso nel 1880, 1890, 1900 e 1910, nella regione geografica istriana - che differiva dal \"Marchesato d'Istria\" in quanto a quest'ultimo erano state aggiunte le principali isole quarnerine - gli italofoni contavano dal 37,59% (1910) al 41,66% (1880) della popolazione totale, concentrati nella aree costiere occidentali dove raggiungevano anche il 90%. In Dalmazia invece erano abbastanza numerosi solo nelle principali citt\u00e0, come Zara (l'unica localit\u00e0 dalmata di terraferma dove erano maggioranza), Spalato, Tra\u00f9, Sebenico, Ragusa e Cattaro, ed in alcune isole come Veglia, Cherso, Lussino, Arbe, Pago, Lissa e Brazza. In queste erano maggioritari nei centri di Cherso, Lussinpiccolo, Lussingrande e, secondo il censimento del 1880, nelle citt\u00e0 di Veglia ed Arbe.\nDopo la prima guerra mondiale e l'impresa dannunziana di Fiume molti dei territori istriani e dalmati passarono al Regno d'Italia, rafforzando la maggioranza italiana in Istria e Dalmazia. Queste popolazioni erano di lingua e cultura italiana, parlanti dialetto veneto e rappresentavano una parte consistente della popolazione in Istria e Dalmazia fino alla seconda guerra mondiale. A Fiume gli italiani erano la maggioranza relativa nel comune (48,61% nel 1910, prima della sua annessione all'Italia), e oltre alla cospicua comunit\u00e0 croata (25,95% nello stesso anno), vi era anche una discreta minoranza ungherese (13,03%). Gli italiani a Fiume salirono, nel 1925, un anno dopo alla sua annessione all'Italia, al 70,7% della popolazione totale.\nDopo la prima guerra mondiale, con l'annessione della maggior parte della Dalmazia alla Jugoslavia, si verific\u00f2 l'esodo di alcune migliaia di Dalmati italiani verso Zara e l'Italia. Ai pochi rimasti, concentrati prevalentemente a Spalato e a Ragusa, fu concessa la cittadinanza italiana a seguito del trattato di Rapallo (1920). Zara, la cui popolazione era in maggioranza italiana (66,29% nella citt\u00e0 di Zara, secondo il censimento del 1910), fu annessa al Regno d'Italia assieme all'Istria nel 1920. Fiume fu annessa all'Italia nel 1924.\nPer un breve periodo durante l'invasione della Jugoslavia (1941-1943) il Governatorato della Dalmazia fu inserito nel Regno d'Italia, con tre province: la provincia di Zara, la provincia di Spalato e la provincia di Cattaro. Dopo la seconda guerra mondiale, tutta la Dalmazia e la quasi totalit\u00e0 dell'Istria furono annesse alla Jugoslavia. La maggior parte degli italiani prese la strada dell'esodo giuliano dalmata, che si svolse dal 1943 sino alla fine degli anni cinquanta, anche a causa dei \"massacri delle foibe\". Gli italiani rimasti in Jugoslavia, riuniti nell'Unione italiana, vennero riconosciuti come minoranza nazionale, dotata di una propria bandiera.\nComunit\u00e0 italiana in Croazia oggi.\nNell'Istria vi sono ancora consistenti comunit\u00e0 di italiani (circa il 7% della popolazione), mentre in Dalmazia vi sono solo piccoli gruppi italiani di modestissima entit\u00e0 numerica, ultima testimonianza di una presenza che discende direttamente dalle popolazioni di lingua romanza sopravvissute alle invasioni slave. Nel gruppo etnico italiano sono inserite sia le popolazioni autoctone venetofone (Istria nord-occidentale e Dalmazia) che quelle parlanti istrioto della costa istriana sud-occidentale. Bench\u00e9 il numero di appartenenti alla comunit\u00e0 italiana sia ormai piuttosto esiguo, nell\u2019intera Croazia ci sono pi\u00f9 o meno un milione di persone in grado di parlare l\u2019italiano, ovvero il 23% circa della popolazione croata.\nDal censimento condotto in Croazia il 29 giugno 2014 in Croazia vivono 34.345 Italiani, tramite autocertificazione: secondo i dati ufficiali al censimento del 2001 furono in 20.521 a dichiararsi di madrelingua italiana e 19.636 a dichiararsi di etnia italiana). I croati italiani danno vita a 51 Comunit\u00e0 Nazionali Italiane locali e sono organizzati nell'Unione Italiana (UI). \nSecondo Maurizio Tremul, presidente della giunta esecutiva dell'UI, i dati del censimento nella parte in cui si chiede di dichiarare l'etnia sono un po' falsati a causa di un \"timore reverenziale\" nei riguardi dei censori che non usano l'italiano n\u00e9 formulari bilingui. Il censimento croato nel 2011 ha utilizzato per la prima volta una nuova metodologia in modo tale che chi non era residente nel territorio oppure non veniva trovato in casa non veniva censito.\nGli italiani sono insediati principalmente nell'area dell'Istria, delle isole del Quarnero e di Fiume. Nella Dalmazia costiera ve ne restano appena 500, quasi tutti a Zara e Spalato. Essi sono riconosciuti da alcuni statuti comunali come popolazione autoctona: in parte dell'Istria (sia nella Regione istriana croata, nei quattro comuni costieri della Slovenia), in parti della regione di Fiume (Regione litoraneo-montana) e nell'arcipelago dei Lussini, mentre nel resto del Quarnaro e in Dalmazia non viene riconosciuto loro nessuno status particolare. \nNella citt\u00e0 di Fiume, dove ha sede il maggior giornale di lingua italiana della Croazia, nonch\u00e9 alcuni istituti scolastici in lingua italiana, ufficialmente gli italiani sono circa 2300, sebbene la locale comunit\u00e0 italiana di Fiume abbia all'incirca 7500 iscritti.\nNel corso del XIX secolo un numero considerevole di artigiani italiani si trasfer\u00ec a vivere a Zagabria e in Slavonia (Po\u017eega), dove tuttora abitano molti loro discendenti. A Zagabria si \u00e8 costituita una locale Comunit\u00e0 degli Italiani, che riunisce prevalentemente fra i propri soci dei recenti immigrati dall'Italia, oltre a un discreto numero di istriani di lingua italiana, spostatisi nella capitale.\nNell'Istria croata - fra le localit\u00e0 di Valdarsa e Seiane - \u00e8 presente la piccola comunit\u00e0 etnica degli Istroromeni o Cicci, popolazione originaria della Romania la cui lingua, di ceppo latino ed affine al rumeno, \u00e8 in pericolo d'estinzione in favore del croato. Durante il Fascismo questi Istrorumeni furono considerati etnicamente italiani per via della loro mescolanza durante il Medioevo con i discendenti delle popolazioni ladine dell'Istria romana, e fu garantito loro l'insegnamento elementare nella propria madrelingua.\nSecondo il censimento del 2001, i comuni della Croazia con la maggiore percentuale di abitanti italofoni si trovavano tutti in Istria (principalmente nelle aree dell'ex zona B del Territorio Libero di Trieste):\nGrisignana (in croato \"Gro\u017enjan\") \u00e8 l'unica cittadina con maggioranza assoluta italofona nella Croazia: oltre i 2/3 dei cittadini parlano ancora l'italiano e nel censimento del 2001 oltre il 53% si \u00e8 dichiarato \"Italiano di madrelingua italiana\", mentre Gallesano (in croato \"Gali\u017eana\") frazione di Dignano (in croato \"Vodnjan\") con il 60% della popolazione italiana \u00e8 il centro abitato dell'Istria con la percentuale maggiore di italiani.\nCroatizzazione.\nGli Italo-croati hanno conosciuto negli ultimi due secoli un processo di croatizzazione. Questo processo \u00e8 stato \"schiacciante\" specialmente in Dalmazia, dove nel 1865 i censimenti austriaci registravano 55.020 italofoni, pari al 12,5% del totale, ridotti nel 1910 a 18.028 (2,8%). Nel 2001 ne sono stati contati all'incirca 500, concentrati prevalentemente a Zara.\nGli Italo-croati sono praticamente scomparsi dalle isole della Dalmazia centrale e meridionale durante il governo di Tito, mentre ai tempi del Risorgimento gli italiani erano ancora numerosi a Lissa ed in altre isole dalmate.\nAnche nelle citt\u00e0 dalmate si registr\u00f2 una simile diminuzione: nella citt\u00e0 di Spalato nel 1910 vi erano oltre 2.082 Italiani (9,75% della popolazione), mentre oggi ne resta appena un centinaio intorno alla locale \"Comunit\u00e0 degli Italiani\".\nL'ultimo colpo alla presenza italiana in Dalmazia e in alcune zone del Quarnaro e dell'Istria ebbe luogo nell'ottobre del 1953, quando le scuole italiane nella Iugoslavia comunista furono chiuse e gli allievi trasferiti d'imperio nelle scuole croate.\nA Lagosta (in croato Lastovo), che appartenne al Regno d'Italia dal 1918 al 1947, ancora oggi vi sono alcune famiglie italo-croate non completamente croatizzate.\nLagosta e Pelagosa.\nL'isola di Lagosta appartenne all'Italia dal 1920 fino alla fine della seconda guerra mondiale. Mentre fino al 1910 la presenza di italofoni nell'isola era risibile (8 nel territorio del comune su un totale di 1.417 abitanti), negli anni '20 e '30 vi si trasferirono parecchie famiglie di dalmati italiani, provenienti dalle zone della Dalmazia passate alla Jugoslavia. Negli anni trenta circa la met\u00e0 degli abitanti era di lingua italiana, ma emigr\u00f2 nella quasi totalit\u00e0 dopo la fine della seconda guerra mondiale.\nAlcune famiglie venetofone o italofone (anche se molto croatizzate) sono ancora presenti nell'isola di Lesina, dove \u00e8 stata promossa la creazione di una sede dell'Unione Italiana - intitolata allo scrittore lesignano Giovanni Francesco Biondi - per tutti gli Italo-croati della Dalmazia meridionale.\nPelagosa (ed il suo piccolo arcipelago) fu popolata assieme alle vicine isole Tremiti da Ferdinando II del Regno delle Due Sicilie nel 1843 con pescatori provenienti da Ischia, che vi continuarono a parlare il dialetto d'origine. Il tentativo fall\u00ec ed i pochi pescatori emigrarono a fine Ottocento. Le autorit\u00e0 italiane durante il Fascismo vi trapiantarono alcuni pescatori dalle Tremiti, che lasciarono l'isola quando pass\u00f2 ufficialmente alla Iugoslavia nel 1947. L'arcipelago di Pelagosa \u00e8 disabitato.\nScuola e lingua italiana.\nIn molti comuni della Regione istriana (Croazia) vigono statuti bilingui, e la lingua italiana viene considerata lingua co-ufficiale.\nVi sono alcune scuole italiane in Istria, specialmente nei territori della ex-zona B: scuole elementari a Buie, Umago, Cittanova, Parenzo, Pola e Rovigno; scuole medie a Pola e Rovigno.\nNella citt\u00e0 di Fiume la scuola italiana dispone di asili, elementari, medie ed un liceo. La proposta di elevare l'italiano a lingua co-ufficiale, come nella Regione Istriana, \u00e8 in discussione da anni.\nA Zara la locale \"Comunit\u00e0 degli Italiani\" ha richiesto dal 2009 la creazione di un asilo italiano. Dopo notevoli opposizioni governative, con l'imposizione di un filtro nazionale che imponeva l'obbligo di possesso di cittadinanza italiana per l'iscrizione, alla fine nel 2013 \u00e8 stato aperto ospitando i primi 25 bambini. Dal 2017 una scuola elementare croata offre lo studio della lingua italiana come lingua straniera. Corsi di italiano sono stati attivati anche in una Scuola media superiore e presso la facolt\u00e0 di Lettere e Filosofia. Un asilo italiano \u00e8 stato aperto nel 2010 anche a Lussinpiccolo.\nItaliani per regioni.\nEcco gli autodichiaratisi di nazionalit\u00e0 italiana suddivisi per regione secondo i censimenti del 2001 e del 2011:\nStampa italiana.\nSono numerose le pubblicazioni della Stampa italiana in Croazia. Le principali sono:"}
{"id": "2168213", "revid": "278209", "url": "https://it.wikipedia.org/wiki?curid=2168213", "title": "Maldives Basketball Association", "text": ""}
{"id": "2168214", "revid": "1874129", "url": "https://it.wikipedia.org/wiki?curid=2168214", "title": "Ashington", "text": "Ashington \u00e8 una cittadina di abitanti della contea del Northumberland, in Inghilterra."}
{"id": "2168216", "revid": "599013", "url": "https://it.wikipedia.org/wiki?curid=2168216", "title": "Roberto Cazzaniga (cestista)", "text": "Carriera.\nHa esordito nella massima serie a soli 16 anni nel 1994 con la maglia di Varese il 6 novembre contro la Scavolini Pesaro.\nHa militato in A1 con l'Olimpia Milano e in Legadue nella Pallacanestro Pavia, e con la squadra di Soresina.\nNel 2011-2012 \u00e8 in forze alla Pallacanestro Pavia, squadra partecipante alla Divisione Nazionale A.\nIl 7 agosto 2012 ritorna in Serie A dopo dieci anni di assenza firmando per la Vanoli Cremona.\nPer la stagione 2018-19, milita in serie C gold lombarda con la squadra Gilbertina Soresina."}
{"id": "2168218", "revid": "709565", "url": "https://it.wikipedia.org/wiki?curid=2168218", "title": "Grimmy", "text": "Grimmy (\"Mother Goose and Grimm\") \u00e8 una serie di cartoni animati prodotta da Film Roman tra il 1991 e il 1993, trasposizione sullo schermo del fumetto di Mike Peters.\nTrama.\nGrimmy \u00e8 un cane pasticcione con la forte inclinazione a cacciarsi nei guai, nelle sue disavventure \u00e8 solito coinvolgere Attila, un gatto calmo e pacato, e Bacon, un maialino pronto ad abbuffarsi di cibo ad ogni occasione. Questo trio condivide l'affetto e l'ospitalit\u00e0 di Mamma Oca, un'anziana pennuta disposta sempre a perdonare le loro bravate.\nEpisodi.\nGli episodi sono stati gradualmente pubblicati in VHS per la collana Supercartoon legata al giornale La Repubblica, spesso accomunati ad altri cartoni del periodo, come Potsworth &amp; Co. e Billy the Cat."}
{"id": "2168219", "revid": "599013", "url": "https://it.wikipedia.org/wiki?curid=2168219", "title": "Massaggiatore", "text": ""}
{"id": "2168222", "revid": "91078", "url": "https://it.wikipedia.org/wiki?curid=2168222", "title": "Massaggiatore intimo", "text": ""}
{"id": "2168223", "revid": "115419416", "url": "https://it.wikipedia.org/wiki?curid=2168223", "title": "Kristoff Vernard", "text": "Kristoff Vernard, conosciuto anche come Kristoff von Doom e successivamente come Dottor Destino II, \u00e8 un personaggio dei fumetti, creato da John Byrne (testi e disegni), pubblicato dalla Marvel Comics. La sua prima apparizione avviene in \"The Fantastic Four\" (prima serie) n. 247 (ottobre 1982), mentre come Dottor Destino II appare in \"The Fantastic Four\" (prima serie) N. 248.\nBiografia del personaggio.\nIl Dottor Destino, tornato a Latveria dopo che la rivoluzione aveva portato al potere il \"robot Zorba\", riusc\u00ec a reimpadronirsi del trono e condusse con s\u00e9 a palazzo, per farne il proprio erede, anche un ragazzino di nome Kristoff Vernard, che gli era rimasto fedele nel momento del bisogno e a cui era stata uccisa la madre.\nQuando il corpo del Dottor Destino and\u00f2 distrutto insieme all'alieno Tyros (prima conosciuto come Terrax), egli riusc\u00ec a trasferire la propria coscienza in un'altra persona: per proseguire l'opera del loro sovrano, i Doombots trasferirono i ricordi del Dottor Destino in Kristoff, il quale fin\u00ec col convincersi davvero di essere il Dottor Destino e decise di mettere in atto il piano elaborato in passato da Victor per impadronirsi del quartier generale dei Fantastici Quattro. Dopo aver intrappolato il gruppo di supereroi nel Baxter Building, sped\u00ec l'edificio nello spazio e solo il potere di Susan Storm di creare campi di forza riusc\u00ec a salvarli.\nI Fantastici Quattro ritornarono a Latveria e sconfissero quello che credevano essere il Dottor Destino. Scoperta l'identit\u00e0 del ragazzo, lo riportarono a New York per cercare di farlo tornare in se stesso e lo imprigionarono nel loro nuovo quartier generale.\nNel frattempo un essere chiamato Arcano era riuscito a creare un nuovo corpo per il vero Dottor Destino e a riportarvi la coscienza di Victor. Questi era intenzionato a costringere Mefisto a restituirgli l'anima della madre e, a tale scopo, organizz\u00f2 il rapimento di Franklin Richards, il figlio di Susan Storm e Reed Richards, per sfruttarne i poteri.\nDurante l'operazione anche Kristoff riusc\u00ec a liberarsi e a tornare a Latveria per rivestire nuovamente i panni del Dottor Destino. Lo scontro fra Kristoff e Victor era ormai inevitabile ma i Doombots, stupiti dei dubbi manifestati da Victor sulla possibilit\u00e0 che Franklin sconfiggesse Mefisto, si convinsero che lui non poteva essere il vero Dottor Destino. Victor fu quindi cacciato da Latveria e Kristoff, ancora convinto di essere il Dottor Destino imprigionato nel corpo di un ragazzo, rimase sul trono. Alla fine, comunque, il vero Dottor Destino riusc\u00ec a riottenere il suo regno.\nHouse of M.\nNella realt\u00e0 alternativa di House of M Kristoff \u00e8 il figlio adottivo di Von Doom e di sua moglie Valeria, nonch\u00e9 principe di Latveria. Con il padre, la madre ed un Ben Grimm noto come \"La Massa\" (un essere ridotto a vivere come un animale), \u00e8 un membro dello Spaventoso Quartetto.&lt;br&gt;\nKristoff ha ottenuto dal padre il potere di trasformarsi in un demone di fuoco e porta il nome di Torcia Inumana.\nPoteri e abilit\u00e0.\nKristoff fa uso di un'armatura piana di gadget speciali come ad esempio guanti che emettono raggi di energia percussive, razzi a propulsione che gli permettono di volare e campi di forza per proteggersi. Inoltre \u00e8 un potente stregone che fa uso della magia nera."}
{"id": "2168224", "revid": "278209", "url": "https://it.wikipedia.org/wiki?curid=2168224", "title": "F\u00e9d\u00e9ration Libanaise de Basketball", "text": ""}
{"id": "2168225", "revid": "834", "url": "https://it.wikipedia.org/wiki?curid=2168225", "title": "Mediomassimi", "text": ""}
{"id": "2168226", "revid": "834", "url": "https://it.wikipedia.org/wiki?curid=2168226", "title": "Peso massimo", "text": ""}
{"id": "2168227", "revid": "175944", "url": "https://it.wikipedia.org/wiki?curid=2168227", "title": "Etanammide", "text": ""}
{"id": "2168230", "revid": "21880", "url": "https://it.wikipedia.org/wiki?curid=2168230", "title": "Tetraogallus caspicus", "text": ""}
{"id": "2168235", "revid": "110157", "url": "https://it.wikipedia.org/wiki?curid=2168235", "title": "Rather Be (The Verve)", "text": "Rather Be \u00e8 una canzone del gruppo alternative rock inglese The Verve ed \u00e8 la terza traccia del loro quarto album, \"Forth\".\nLa canzone \u00e8 stata pubblicata come secondo singolo estratto dall'album, il 17 novembre 2008, dopo il successo del precedente \"Love is Noise\". Richard Ashcroft \u00e8 accreditato come unico compositore del brano, anche se i componenti del gruppo hanno dichiarato che il brano \u00e8 stato modificato sensibilmente dalla prima versione stilata da Ashcroft.\nIl video musicale del brano \u00e8 stato filmato a May Hill, Gloucestershire ed \u00e8 stato inizialmente distribuito esclusivamente sul sito internet della testata \"The Sun\" il 17 ottobre, 2008. Richard Ashcroft ha diretto il video, ed \u00e8 l'unico membro dei Verve a comparire nel video."}
{"id": "2168241", "revid": "290948", "url": "https://it.wikipedia.org/wiki?curid=2168241", "title": "Evoluzione del modello atomico", "text": ""}
{"id": "2168242", "revid": "1522738", "url": "https://it.wikipedia.org/wiki?curid=2168242", "title": "Galad Damodred", "text": ""}
{"id": "2168244", "revid": "287204", "url": "https://it.wikipedia.org/wiki?curid=2168244", "title": "Ivan Cervantes", "text": ""}
{"id": "2168246", "revid": "111445225", "url": "https://it.wikipedia.org/wiki?curid=2168246", "title": "Alibi (Tormento)", "text": "Alibi \u00e8 un album hip hop del rapper e cantante italiano Tormento, pubblicato dalla Sony BMG nel 2007 su CD.\nMusicalmente parlando si alterano atmosfere pi\u00f9 Soul, in cui l'artista mette in mostra le sue doti di cantante, ad atmosfere pi\u00f9 Hardcore, ispirate al Crunk e alla West Coast. I testi parlano di elementi classici per il rapper, principalmente l'amore per i party e le donne."}
{"id": "2168251", "revid": "110157", "url": "https://it.wikipedia.org/wiki?curid=2168251", "title": "Internal Exile", "text": "Internal Exile \u00e8 il secondo album del cantante Fish, pubblicato nel 1991 dalla Polydor. \u00c8 il secondo lavoro da solista del cantante, successivo alla sua separazione dalla band progressive rock inglese Marillion."}
{"id": "2168252", "revid": "2153076", "url": "https://it.wikipedia.org/wiki?curid=2168252", "title": "Lovers Rock (Sade)", "text": "Lovers Rock \u00e8 il quinto un album dei Sade pubblicato nel 2000 dalla Epic Records che ha vinto il Grammy Award per Best Pop Vocal Album e raggiunto la prima posizione in classifica in Polonia, la seconda in Svezia, la terza nella Billboard 200, la quarta in Germania, Francia ed Italia, la quinta in Austria e Norvegia, la sesta in Svizzera, l'ottava in Ungheria e la nona in Finlandia."}
{"id": "2168254", "revid": "2136470", "url": "https://it.wikipedia.org/wiki?curid=2168254", "title": "Brisbane Strikers Football Club", "text": "Il Brisbane Strikers \u00e8 una societ\u00e0 calcistica australiana con sede nella citt\u00e0 di Brisbane, Queensland, Australia che giocano nel Queensland State League.\nStoria.\nNational Soccer League.\nBrisbane fece il suo debutto nella National Soccer League (NSL) - (allora conosciuta come Philips Soccer League (PSL)) proveniva dalla Fusione di Brisbane City, che ancora esiste, e Brisbane Lions. Il Brisbane City ha vinto i primi due incontri nazionali di eliminazione, sconfiggendo i Marconi nel 1977 e il West Adelaide nel 1978. I Brisbane Lions invece hanno vinto l'incontro nazionale di eliminazione nel 1981, sconfiggendo il West Adelaide. I Brisbane City lasciato la NSL nel 1986, mentre i Brisbane Lions nel 1988.\nL'altra squadra di Brisbane nella NSL \u00e8 stato il Brisbane United, che ha giocato dal 1991 al 1993. Dal 1994 si chiamer\u00e0 Brisbane Strikers.\nI Brisbane Strikers hanno vinto la Lega nazionale durante la stagione 1996/97, poi conosciuta come Ericsson Cup, di fronte ad una folla record di oltre 40.000 persone. Hanno sconfitto 2-0 il Sydney United, con i gol dell'ex Socceroos Frank Farina e con il gol del capocannoniere della NSL Rod Brown.\nL'offerta della A-League.\nI Brisbane Strikers era un ottimo candidato per giocare nella nuova A-League, costituitasi a met\u00e0 del 2005. \nAlla fine per\u00f2 l'A-League ha deciso di scegliere un altro team (i Queensland Roar), poich\u00e9 gli Strikers conservavano ancora i loro legami etnici.\nBrisbane Premier League.\nGli Strikers si sono associati con il North Star Soccer Club di Brisbane, e ora giocano sotto il nome di Brisbane Strikers, il loro campo da gioco \u00e8 il Perry Park di Brisbane. Nella loro prima stagione nella Premier League locale, gli Strikers sono arrivati in semi-finale, poi sconfitti dal Palm Beach Sharks.\nNella seconda stagione (2006) gli Strikers hanno vinto: la \"Brisbane Premier League\", la \"Premiership\", la \"Premier Cup\" e la \"Grand Final\" della \"Brisbane Premier League\".\nGli Strikers hanno anche un club a Logan, il Logan City Football Club, che gioca fuori Meakin Park nel Slacks Creek.\nGli Strikers nel 2007 sono arrivati in finale nella \"Premiership\" e nella \"Grand Final\"."}
{"id": "2168255", "revid": "1522738", "url": "https://it.wikipedia.org/wiki?curid=2168255", "title": "Che pap\u00e0 Braccio di Ferro", "text": "Che pap\u00e0 Braccio di Ferro (\"Popeye and Son\") \u00e8 una serie televisiva a cartoni animati prodotta da Hanna-Barbera e King Features Syndicate negli anni ottanta con protagonista il personaggio di Braccio di Ferro. Si tratta di una rivisizitazione della serie originale e introduce personaggi inediti.\nTrama.\nBraccio di Ferro e Olivia, infine, si sono sposati. Dal loro matrimonio \u00e8 nato Junior. Il portentoso marinaio si \u00e8 ritirato per potersi occupare della famiglia, ma Junior, vicino alla fase adolescenziale, \u00e8 attratto dal mitico mondo in cui si \u00e8 cimentato il padre e tenta pi\u00f9 volte di mostrarsi uguale a lui, per poi cacciarsi nei guai. Toccher\u00e0 a Braccio di Ferro risolvere la situazione.\nSigla italiana.\nLa sigla italiana della serie, \"Che pap\u00e0 Braccio di Ferro!\", scritta da Alessandra Valeri Manera e Ninni Carucci, \u00e8 cantata da Cristina D'Avena."}
{"id": "2168268", "revid": "36426", "url": "https://it.wikipedia.org/wiki?curid=2168268", "title": "Palazzo del Conte", "text": "Il palazzo del Conte \u00e8 un edificio situato nel centro di Scarlino. La sua ubicazione \u00e8 in angolo tra via Generale Carlo Citerni e piazza Garibaldi.\nStoria.\nIl palazzo, costruito in epoca medievale, deve la sua denominazione all'appartenenza a Ildebrandino XI Aldobrandeschi, che era soprannominato il Conte Rosso. Storicamente era il palazzo comitale di Scarlino.\nFu proprio il conte a vendere nel 1277 il complesso al comune di Pisa, che proprio in quegli anni stava acquisendo molti beni immobili a Scarlino: tutto ci\u00f2 sanc\u00ec, di fatto, un pacifico passaggio del centro dagli Aldobrandeschi ai Pisani. Fino ad allora il complesso era di propriet\u00e0 sia degli stessi Aldobrandeschi che dei conti Alberti di Magona.\nPassa nel 1399 agli Appiani, Signori di Piombino, che lo occupano saltuariamente con rami laterali della famiglia, il palazzo annovera anche un atto di vendita datato 1671, nel quale viene ceduto dal principe piombinese Giovan Battista Ludovisi al capitano Francesco Franceschi di Livorno; in epoca moderna appartenne ad un locale ente religioso fino al tardo Ottocento, quando venne nuovamente venduto a privati e suddiviso in varie unit\u00e0 abitative.\nTra il 1985 e il 1995 sono stati effettuati una serie di interventi di restauro che hanno riportato il complesso agli antichi splendori.\nDescrizione.\nIl palazzo del Conte si presenta come un imponente edificio a pianta rettangolare, che si sviluppa su quattro livelli continui. Le pareti esterne si presentano rivestite in pietra su alcuni prospetti, mentre la facciata principale lungo via Generale Carlo Citerni si presenta prevalentemente rivestita in intonaco.\nLungo i vari livelli si aprono finestre di forma rettangolare, mentre al pian terreno l'accesso ai negozi avviene attraverso altrettanti portali, alcuni dei quali posticci: l'originario portale d'ingresso, con modanature ed arco a tutto sesto, \u00e8 quello che immette all'interno della Banca Monte dei Paschi di Siena. Nella parte laterale destra della facciata principale si apre su una contigua cortina muraria un portale con arco a tutto sesto che conduce alla corte."}
{"id": "2168269", "revid": "124123", "url": "https://it.wikipedia.org/wiki?curid=2168269", "title": "Gerolamo Pallotta", "text": "Biografia e attivit\u00e0 politica.\nDopo essersi laureato in giurisprudenza a Napoli, rientr\u00f2 nella citt\u00e0 natale per intraprendere la professione di avvocato, alla quale affiancava l'attivit\u00e0 politica. Nel 1831 fu decurione e nel 1838 membro del Consiglio del Distretto d'Isernia. Lo studioso Francesco Tavone sottolinea che il Pallotta in questa veste fece proposte relativamente all'assistenza medica, alla riforma giudiziaria e, pionieristicamente, all'istruzione delle donne.\nNel 1841 fu nominato Presidente del Consiglio Distrettuale e nello stesso tempo ricopr\u00ec la carica di sindaco di Bojano. L'impegno di legale e quello di amministratore pubblico gli permisero di stringere rapporti di amicizia e collaborazione con le persone maggiormente attive nel movimento liberale, tra cui Beniamino Caso, Achille Del Giudice e Stefano Jadopi. Partecip\u00f2 ai moti del 1848, maturando l'ideale dell'Unit\u00e0 d'Italia.\nNelle elezioni del giugno 1848 fu eletto deputato per il Distretto d'Isernia. Mantenne tale carica per poco tempo in quanto Ferdinando II ritir\u00f2 la Costituzione ritornando all'assolutismo. Il Pallotta, noncurante delle persecuzioni a cui era sottoposto dalla polizia borbonica, scelse la via della cospirazione per il trionfo dei principi risorgimentali. Agli inizi del settembre 1860, allorch\u00e9 il Regno delle Due Sicilie fu teatro dell'impresa dei Mille, a Bojano - nella loggia del proprio palazzo - dichiar\u00f2 la fine del dominio dei Borbone e la formazione di un governo provvisorio in nome di Garibaldi e di Vittorio Emanuele II.\nNelle elezioni del 1861 per il primo Parlamento italiano fu eletto deputato per il Collegio di Bojano e a Torino, nei banchi di Palazzo Carignano, si schier\u00f2 con l'opposizione. Nel 1865 non venne pi\u00f9 rieletto, in quanto i maggiori suffragi andarono al moderato Federico Del Re. Pallotta si ritir\u00f2 a Morcone, dove mor\u00ec l'anno successivo."}
{"id": "2168275", "revid": "124607757", "url": "https://it.wikipedia.org/wiki?curid=2168275", "title": "Lincoln Center", "text": "Il Lincoln Center for the Performing Arts, comunemente abbreviato in Lincoln Center, \u00e8 un complesso di edifici sito fra la \"Columbus Avenue\" e l\"Amsterdam Avenue\" nell'Upper West Side di Manhattan, New York.\nIl Lincoln Center \u00e8 destinato in gran parte allo spettacolo, vi risiedono infatti le seguenti 12 organizzazioni artistiche: il Chamber Music Society of Lincoln Center, il Film Society of Lincoln Center, la Jazz at Lincoln Center, la Juilliard School, il Lincoln Center Theater, la Metropolitan Opera, il New York City Ballet, la New York City Opera, la New York Philharmonic, la New York Public Library for the Performing Arts, la School of American Ballet e il Lincoln Center for the Performing Arts, Inc.\nStoria.\nUn gruppo di notabili guidati da John D. Rockefeller III costruirono il Lincoln Center come parte del progetto di ristrutturazione della Lincoln Square nel corso degli anni sessanta. Sembra che Rockfeller, che fu il primo presidente del complesso, abbia finanziato il cinquanta per cento dei 185 milioni di dollari che servirono per la costruzione del Centro.\nLa prima struttura ad essere completata fu la \"Fordham Law School\" della \"Fordham University\" nel 1962. Il Lincoln Center fu il primo complesso di istituzioni culturali ad essere realizzato nel centro di una grande metropoli statunitense.\nArchitetti progettisti.\nArchitetti che hanno progettato edifici del Lincoln Center: "}
{"id": "2168284", "revid": "1406558", "url": "https://it.wikipedia.org/wiki?curid=2168284", "title": "Store and forward", "text": "Nelle telecomunicazioni, lo store and forward (liberamente traducibile come \"immagazzina e rinvia\") \u00e8 una tecnica nella quale un pacchetto , nel suo percorso tra le singole stazioni (o nodi) della rete, deve essere totalmente ricevuto, prima di poter essere ritrasmesso nel collegamento in uscita.\nIn pratica, il pacchetto viene ricevuto e verificato, e solo allora viene inoltrato al nodo successivo; ci\u00f2 implica quindi lo svantaggio che se tra due singoli nodi vi \u00e8 un ritardo, questo verr\u00e0 moltiplicato per tutti i nodi che l'informazione dovr\u00e0 attraversare per giungere a destinazione.\nAllo stesso tempo, lo \"store and forward\" \u00e8 alla base del funzionamento delle reti a commutazione di pacchetto e consente di raggiungere un'elevata utilizzazione delle risorse di rete, traendo massimo vantaggio dalla multiplazione statistica dei dati."}
{"id": "2168285", "revid": "767487", "url": "https://it.wikipedia.org/wiki?curid=2168285", "title": "La lunga estate caldissima", "text": "La lunga estate caldissima \u00e8 un brano musicale degli 883, pubblicato come secondo singolo tratto dall'album \"Uno in pi\u00f9\" del 2001.\nIl brano \u00e8 contenuto anche nell'album \"TuttoMax\", ed ha partecipato al Festivalbar 2001.\nIl brano.\nCon questa canzone gli 883 parteciparono al Festivalbar 2001 assieme a \"Bella vera\", primo singolo estratto dall'album \"Uno in pi\u00f9\".\nTV Sorrisi e Canzoni ha inserito il brano fra le dieci grandi hit della carriera di Max Pezzali.\nIl video.\nNel videoclip ufficiale della canzone il cantante Max Pezzali, dotato di un classico cappello da cowboy (apparso nel video del precedente singolo \"Bella vera\") e alla guida di una lunga auto americana decappottabile, offre un passaggio in macchina ad alcune bellissime ragazze, per portarle al mare. Le ragazze accettano l'invito. Alla fine del video per\u00f2 Max si accorge che si \u00e8 trattato solo di uno scherzo della sua fantasia e di essere in realt\u00e0 solo nella macchina.\nI due video girati a Los Angeles dai Manetti Bros. delle canzoni \"La lunga estate caldissima\" e \"Bella vera\" erano contenuti nel CD dell'album \"Uno in pi\u00f9\". Entrambi i video sono stati girati dai Manetti Bros. in America a Los Angeles e le ragazze a cui Max offre un passaggio nel video della canzone \"La lunga estate caldissima\" sono anche protagoniste del concorso di bellezza del video della canzone \"Bella vera\"."}
{"id": "2168291", "revid": "547992", "url": "https://it.wikipedia.org/wiki?curid=2168291", "title": "Come deve andare", "text": "Come deve andare \u00e8 una canzone degli 883, pubblicata come terzo singolo estratto dall'album \"Uno in pi\u00f9\" del 2001.\nVideo musicale.\nNel video, diretto dai Manetti Bros, il giocatore di scacchi sovietico Kedrov \u00e8 interpretato dall'attore Rolando Ravello, mentre i due chauffeur sono interpretati dal duo romano Flaminio Maphia. Il brano \u00e8 stato riproposto anche nelle raccolte \"Love/Life\", \"TuttoMax\" e \"Max 20\", dove \u00e8 reinterpretato insieme a Davide Van de Sfroos."}
{"id": "2168294", "revid": "599013", "url": "https://it.wikipedia.org/wiki?curid=2168294", "title": "Riccardo Perego", "text": "Carriera.\nAla-Pivot di 202\u00a0cm, \u00e8 cresciuto nelle giovanili di Desio per poi passare a soli 16 anni nell'Agricola Gloria Montecatini, dove ha esordito in serie A nel 2000 il 1\u00ba dicembre contro la Virtus Bologna.\nNel 2002 viene ingaggiato da Messina, in Legadue per poi trascorrere un anno a Caserta e uno nella Virtus 1934 Bologna in Serie B d'Eccellenza. Per la stagione 2004-05 si trasferisce a Soresina dove rimane per due stagioni fino alla conquista della promozione in Legadue.\nNell'estate 2006 passa nell'Unione Cestistica Casalpusterlengo nel girone A della Serie A Dilettanti, dove in tre anni conquista ben due Coppe Italia di categoria vincendo, nella seconda, il premio di miglior giocatore. Nell'Agosto del 2009 \u00e8 stato acquistato dal Gira Ozzano, nella stessa categoria. Dopo un anno al vertice concluso alle semifinali play-off viaggiando con oltre 12 punti di media a partita, Perego per la stagione 2010-11 firma per Piacenza.\nNel luglio 2012, dopo la rinuncia di Piacenza alla Legadue, approda alla Blu Basket Treviglio.\nOggi gioca presso la Pallacanestro Fulgor Fidenza 2014, squadra militante nel campionato di C Silver."}
{"id": "2168295", "revid": "767487", "url": "https://it.wikipedia.org/wiki?curid=2168295", "title": "Dracula il vampiro", "text": "Dracula il vampiro (\"Dracula\") \u00e8 un film del 1958, diretto da Terence Fisher.\nIl film \u00e8 il primo capitolo della serie sul conte Dracula realizzata dalla Hammer Film Productions.\nTrama.\nJonathan Harker, in missione per conto del dottor Abraham Van Helsing, si infiltra come bibliotecario nel castello del conte Dracula a Clausemburgo. L'impresa fallisce e Jonathan, pur essendo riuscito ad uccidere la sposa di Dracula, viene trasformato in vampiro. Quindi Van Helsing si reca al villaggio dove abitano la fidanzata di Jonathan, Lucy, suo fratello Arthur e la moglie Mina poich\u00e9 Lucy \u00e8 in pericolo siccome il Conte Dracula ha intenzione di sostituirla a sua moglie. Lucy diventa vampiro, ma Van Helsing e Arthur riescono a salvarla.\nI due cercano di rintracciare la destinazione della bara di Dracula (che aveva lasciato il castello, cos\u00ec come Van Helsing \u00e8 arrivato l\u00ec). Nel frattempo, Mina riceve una lettera nella quale \u00e8 scritto di andare a un indirizzo molto lontano da casa per incontrare Arthur. La mattina dopo, Arthur e Van Helsing trovano Mina in uno strano stato. In seguito Van Helsing riesce a trovare Dracula e combattono finch\u00e9 Dracula non viene esposto alla luce del sole e diventa cenere.\nAccoglienza.\n\"Dracula il vampiro\" fu un successo di critica e pubblico alla sua uscita nelle sale, e venne anche ben accolto dagli appassionati dell'opera di Stoker. Attualmente il film ha un indice di gradimento del 91% sul sito web Rotten Tomatoes basato su 32 recensioni, con un giudizio di 7.8/10.\nSequel.\nIl film \u00e8 il primo capitolo della serie sul conte Dracula realizzata dalla Hammer, con sette seguiti, tutti con Christopher Lee / Conte Dracula e due spin-off, con il Conte interpretato da altri due attori."}
{"id": "2168298", "revid": "1442080", "url": "https://it.wikipedia.org/wiki?curid=2168298", "title": "Mercedes-Benz M121", "text": "Il termine Mercedes-Benz M121 (o Daimler-Benz M121) identifica una piccola famiglia di motori a scoppio prodotti dal 1955 al 1968 dalla Casa tedesca Daimler-Benz per il suo marchio automobilistico Mercedes-Benz.\nProfilo e caratteristiche.\nIl motore \"M121\" \u00e8 stato introdotto per sostituire l'ormai vetusto motore M136, risalente a prima della Seconda guerra mondiale, il quale annoverava caratteristiche tecniche oramai superate. Il motore \"M121\" \u00e8 decisamente molto pi\u00f9 moderno, perch\u00e9 fa tesoro delle innovazioni introdotte pochi anni prima nei pi\u00f9 grandi motori M186 da 3 litri ed M180 da 2.2 litri, dai quali riprende per esempio lo schema della distribuzione, ora ad un asse a camme in testa e non pi\u00f9 a valvole laterali come nel vecchio \"M136\". Le punterie sono di tipo idraulico.\nLa famiglia dei motori \"M121\" era composta da due varianti: la prima era da 1.9 litri, mentre la seconda, evoluzione della prima, era un 2 litri.\nAl termine della loro carriera, i motori \"M121\" sono stati rimpiazzati dai motori M115.\nDi seguito sono riportate le caratteristiche delle due varianti del motore \"M121\".\nVersione da 1.9 litri.\nIl motore \"M121\" \u00e8 stato prodotto in pi\u00f9 varianti, differenti tra loro per alcune caratteristiche, come il rapporto di compressione ed il tipo di alimentazione. Di seguito vengono mostrate le caratteristiche delle principali varianti:\nVersione da 2 litri.\nNel 1965 \u00e8 stata introdotta un'evoluzione del precedente 1.9, evoluzione consistente nell'incremento della cilindrata da 1897 a 1988 cc. Tale incremento \u00e8 stato ottenuto aumentando l'alesaggio di 2 mm, passando cos\u00ec dagli originari 85 mm ad 87 mm nella nuova configurazione.&lt;br&gt;\nTra le altre nuove caratteristiche, sono da ricordare:\nAltre applicazioni.\nIl motore \"M121\" \u00e8 stato utilizzato anche in altri tipi di veicoli. Il motore \"M121\" ha trovato infatti applicazione anche negli autocarri \"Mercedes-Benz L319\" per il trasporto leggero, prodotti dal 1956 al 1967. Anche alcuni modelli Unimog, i noti autocarri-fuoristrada del gruppo \"Daimler-Benz\", hanno usufruito di tale motore."}
{"id": "2168303", "revid": "122530350", "url": "https://it.wikipedia.org/wiki?curid=2168303", "title": "Andrea Raggi", "text": "Biografia.\nIl 7 giugno 2008 si \u00e8 sposato a Tellaro con Elisabeth. Ha una figlia, Ginevra.\nCarriera.\nClub.\nEmpoli.\nCresciuto calcisticamente nell'Empoli, nella stagione 2003-2004 viene ceduto in prestito, in Serie C2, alla Carrarese dove colleziona 29 presenze e 1 gol.\nTornato dal prestito, ha esordito in Serie A con la maglia dell'Empoli il 21 settembre 2005 in Empoli-Cagliari (3-1). Con l'Empoli ha disputato quattro stagioni a buoni livelli (102 presenze totali), mettendosi in mostra a livello nazionale soprattutto nella stagione 2007-2008, la sua ultima in maglia empolese. Ha fatto il suo esordio nel primo turno d'andata di Coppa UEFA il 20 settembre 2007 in occasione di Empoli - Zurigo incontro terminato 2-1 per la squadra toscana.\nPalermo.\nIl 28 maggio del 2008 si concretizza il suo trasferimento al Palermo per 7 milioni di euro; con la societ\u00e0 rosanero firma un contratto quadriennale da 600.000 euro a stagione.\nPartito titolare nelle gerarchie del mister Colantuono e quindi nella prima giornata di campionato contro l', dopo l'esonero di questi e l'arrivo del nuovo tecnico Ballardini, non ha pi\u00f9 la possibilit\u00e0 di giocare e viene declassato a \"riserva\", giocando soltanto all'ottava giornata contro la Fiorentina.\nSampdoria.\nDato lo scarso impiego (2 sole presenze), l'8 gennaio 2009 viene ceduto alla Sampdoria in prestito oneroso (400\u00a0000 euro) con opzione sulla compartecipazione fissata intorno ai 4 milioni di euro.\nHa a lungo indossato la casacca numero 46 in onore al suo idolo Valentino Rossi, pilota di moto. Arrivato alla Sampdoria ha scelto il numero 84 (anno della sua data di nascita) poich\u00e9 il 46 apparteneva gi\u00e0 a Mirko Pieri, che peraltro ha scelto quel numero per lo stesso motivo.\nFa il suo esordio in maglia blucerchiata il 21 gennaio 2009 nel match dei quarti di finale di Coppa Italia contro l'Udinese.\nBologna.\nA fine stagione non viene riscattato tornando quindi in rosanero, ma il 13 luglio 2009 lo girano nuovamente in prestito, stavolta al , con la possibilit\u00e0 da parte della societ\u00e0 felsinea di riscattare la compropriet\u00e0 del giocatore.\nIl suo esordio in campionato con la maglia del risale al 22 agosto 2009 in occasione della partita Bologna- terminata 1-1.\nIl 14 marzo 2010, in occasione della partita Bologna-, terminata 1-1, segna nel finale il suo primo gol in maglia rossoblu.\nTermina il campionato con 31 presenze ed appunto un gol. A fine stagione non viene riscattato dal Bologna tornando cos\u00ec al Palermo per fine prestito.\nBari.\nIl 16 luglio 2010, su richiesta dell'allenatore Gian Piero Ventura, passa dal Palermo al con la formula del prestito con diritto di riscatto sulla compartecipazione. Esordisce con la nuova maglia il 2 settembre 2010 alla seconda giornata di campionato in -Bari (2-2). Chiude la stagione con 16 presenze in campionato di cui 13 da titolare. Finito il prestito, ritorna al Palermo, ma non viene convocato per il ritiro estivo venendo quindi messo sul mercato.\nRitorno al Bologna.\nIl 23 agosto 2011 passa a titolo definitivo al , dopo averci gi\u00e0 giocato nella stagione 2009-2010; il giocatore si allenava gi\u00e0 con la squadra dal 9 agosto. Gioca 31 partite in campionato, tutte da titolare, segnando un solo gol in Coppa Italia contro la Juventus, rimanendo svincolato alla fine della stagione in quanto la societ\u00e0 non esercita l'opzione sul contratto annuale che gli aveva fatto firmare.\nMonaco.\nIl 21 maggio 2012 la societ\u00e0 francese di seconda serie del lo ingaggia dopo che Raggi non ha trovato l'accordo sul rinnovo del contratto col Bologna, facendogli sottoscrivere un contratto triennale fino al 30 giugno 2015 a 1,2 milioni a stagione. Gi\u00e0 nella prima giornata di campionato, contro il Tours Football Club, segna il suo primo gol con i monegaschi, contribuendo cos\u00ec alla vittoria per 4-0 con la sua squadra. A fine stagione vince il campionato di seconda serie con una giornata d'anticipo.\nLa stagione successiva contribuisce con 28 presenze al secondo posto del Monaco in Ligue 1, realizzando anche un gol nella vittoria per 3-1 contro il Nantes.\nL'anno seguente \u00e8 un titolare fisso del Monaco. Il 16 settembre 2014 fa il suo debutto in assoluto in Champions League contro il , 1-0 per i monegaschi il risultato finale. Utilizzato da Leonardo Jardim in tutte le posizioni della difesa da terzino destro, sinistro e centrale di difesa soprattutto insieme al portoghese Ricardo Carvalho. Le ottime prestazioni offerte dal difensore italiano convincono la societ\u00e0 monegasca a rinnovargli il contratto fino al 30 giugno 2018.\nSegna la sua prima rete in ambito europeo il 25 agosto 2015, nei preliminari di Champions League, durante il match di ritorno contro il Valencia.\nDiventato ormai un punto fermo della difesa monegasca, l'anno seguente viene affiancato da Kamil Glik (suo compagno di squadra al nel 2010-2011 e proveniente dal Torino). In questa stagione vince la Ligue 1.\nSi svincola dal , il 30 giugno 2019, annunciando l'addio al calcio il 21 gennaio 2020.\nNazionale.\nHa esordito nella Nazionale Under-21 durante la prima partita giocata nel nuovo stadio di Wembley (Inghilterra-Italia 3-3) sostituendo Alessandro Potenza al 70'.\nHa poi giocato due partite del Campionato europeo di calcio Under-21 2007, quelle contro Serbia (0-1) e Inghilterra (2-2)."}
{"id": "2168308", "revid": "767487", "url": "https://it.wikipedia.org/wiki?curid=2168308", "title": "La tredicesima vergine", "text": "La tredicesima vergine (\"Die Schlangengrube und das Pendel\") \u00e8 un film del 1967, diretto dal regista Harald Reinl.\nTrama.\nIn passato un vampiro aveva cercato di diventare immortale uccidendo tredici vergini, ma riusc\u00ec a ucciderne solo dodici e quella che sarebbe stata la tredicesima riusc\u00ec a farlo giustiziare. \nIl vampiro adesso \u00e8 tornato in vita e invita i discendenti della tredicesima vergine al suo castello per ucciderli."}
{"id": "2168312", "revid": "131145", "url": "https://it.wikipedia.org/wiki?curid=2168312", "title": "Francesca Cacace", "text": ""}
{"id": "2168321", "revid": "6923", "url": "https://it.wikipedia.org/wiki?curid=2168321", "title": "Tunnel di contrabbando", "text": "I tunnel di contrabbando sono passaggi segreti, di solito nascosti sottoterra, utilizzati per il contrabbando di merci e persone.\nEuropa.\nItalia.\nNel nord Italia, precisamente in Alto Adige, nella prima met\u00e0 del novecento, venivano utilizzate delle gallerie scavate nella roccia dai contrabbandieri lungo la gola dell'Uina, partendo da Slingia, in alta val Venosta, nei pressi di Laudes presso Burgusio di Malles, le gallerie permettevano il passaggio delle merci dalla Svizzera all'Italia e viceversa, senza dover passare per le dogane, quindi evadendo le tasse.\nBosnia.\nTunnel di Sarajevo.\nDurante l'assedio di Sarajevo, un tunnel sotto la \"terra di nessuno\" della citt\u00e0 e l'aeroporto ha fornito un collegamento vitale per i residenti. Armi sono state contrabbandate in citt\u00e0 e persone sono state trasportate fuori.\nAsia.\nMedio Oriente.\nStriscia di Gaza - Egitto.\nI tunnel di contrabbando che collegano l'Egitto e la Striscia di Gaza, scavalcando il confine internazionale istituito dal Trattato di pace israelo-egiziano del 1979. Il tunnel passano sotto la Philadelphi Route ( \u05e6\u05d9\u05e8 \u05e4\u05d9\u05dc\u05d3\u05dc\u05e4\u05d9 in ebraico), uno spazio dato al controllo dei militari israeliani secondo gli accordi di Oslo, al fine di garantire la frontiera con l'Egitto.\nNei tunnel venivano contrabbandati generi alimentari, animali, medicinali e armi (Kala\u0161nikov e lanciarazzi RPG), per circa 2/3 dei prodotti venduti in Gaza, occupando circa 12.000 persone. Tra il 2005 e il 2006 Hamas ha contrabbandato 767 razzi e circa 80 tonnellate di esplosivo negli ultimi sei mesi del 2008. Secondo Israele ci sono circa 500 gallerie lunghe tra i 400 e i 900 metri."}
{"id": "2168328", "revid": "1522738", "url": "https://it.wikipedia.org/wiki?curid=2168328", "title": "Gholam", "text": ""}
{"id": "2168332", "revid": "336009", "url": "https://it.wikipedia.org/wiki?curid=2168332", "title": "Suzuki SX-4", "text": ""}
{"id": "2168334", "revid": "30610", "url": "https://it.wikipedia.org/wiki?curid=2168334", "title": "Vettura di Formula 1", "text": "Le vetture di Formula 1 sono monoposto usate per correre nella massima formula dell'automobilismo mondiale, la F1; nel corso del tempo hanno cambiato pi\u00f9 volte il loro aspetto, anche radicalmente, sia per effetto delle invenzioni e intuizioni di progettisti e costruttori, sia per rispettare i mutevoli parametri del regolamento, che pi\u00f9 volte \u00e8 intervenuto a limitare gli eccessi di talune soluzioni, o a ridefinire alcuni parametri (ad esempio, la cilindrata dei motori), spesso per ragioni di sicurezza.\nAerodinamica e prestazioni velocistiche.\nLa configurazione aerodinamica delle moderne auto di Formula 1 si \u00e8 definita nelle sue grandi linee nel periodo 1968-1974; sei anni durante i quali fecero la loro comparsa gli alettoni (posteriori e anteriori), le pance laterali e il \"periscopio\" centrale. Sono questi gli elementi che ancora oggi, seppure con un'infinit\u00e0 di sviluppi e affinamenti, caratterizzano queste vetture, con l'aggiunta della raffinata (ma poco evidente dall'esterno) struttura aerodinamica che caratterizza la parte inferiore del retrotreno; nonch\u00e9 di una serie di variopinte appendici, giunte al loro massimo sviluppo nel periodo 2005-2008, ma abolite per regolamento a partire dalla stagione 2009.\nA rallentare in rettilineo le vetture di Formula 1 \u00e8 la resistenza aerodinamica provocata dalle ruote scoperte prive di carenatura e dagli alettoni necessari a sviluppare il carico aerodinamico, che per\u00f2 le rende veloci in curva; da cui un complicato lavoro di bilanciamento che impegna piloti e ingegneri per adattare le auto alle caratteristiche di ciascun circuito. Alcune monoposto (tra cui quelle dotate di minigonne nel periodo 1978-1982 e, pi\u00f9 di recente, la Red Bull nel periodo 2012-2013) producono un grande carico aerodinamico con il semplice corpo-vettura; questo le rallenta come velocit\u00e0 di punta, ma consente anche l'utilizzo di ali pi\u00f9 scariche, che a loro volta generano una ridotta resistenza all'avanzamento. Viceversa, vetture con un corpo-vettura poco deportante devono utilizzare ali pi\u00f9 cariche, soprattutto sui circuiti misto-lenti, mentre risultano avvantaggiate sui circuiti pi\u00f9 veloci, che per\u00f2 (dopo le radicali modifiche apportate a tracciati come Silverstone, Hockenheim o Spielberg) sono di fatto ormai scomparsi.\nEliminando quasi completamente le appendici aerodinamiche e usufruendo anche di pneumatici pi\u00f9 stretti, nei primi mesi del 2006 una Honda di Formula 1, in un doppio test al Bonneville Speedway e nel Deserto del Mojave, raggiunse una velocit\u00e0 di 413\u00a0km/h, pari a 258 miglia orarie. Secondo la Honda, la vettura era totalmente conforme ai regolamenti della Federazione.\nLe Alfa Romeo 158 e 159, agli inizi degli anni 1950 in rettilineo superavano gi\u00e0 i 300\u00a0km/h, ma la loro tenuta in curva era notevolmente inferiore rispetto alle auto attuali.\nLe elevate prestazioni velocistiche delle auto di Formula 1 non dipendono tanto dalla velocit\u00e0 di punta, bens\u00ec dalla consistente accelerazione (0/200\u00a0km/h in poco pi\u00f9 di 5 secondi) e dalla velocit\u00e0 di percorrenza in curva. Nel 2016 sono state comunque cronometrate le pi\u00f9 alte velocit\u00e0 di punta della storia della Formula 1: la Williams ha dichiarato che Valtteri Bottas al volante della FW38 ha toccato la velocit\u00e0 di 378\u00a0km/h durante le prove del G.P. d'Europa 2016, disputatosi a Baku; lo stesso Bottas \u00e8 stato cronometrato alla velocit\u00e0 di 372,5\u00a0km/h durante il G.P. del Messico e questa sua prestazione \u00e8, ad oggi, il record ufficiale di velocit\u00e0 in un G.P. di Formula 1. Tuttavia, si stima che tra il 1968 ed il 1971 a Monza alcune auto abbiano superato la velocit\u00e0 di 390\u00a0km/h, beneficiando dell'effetto-scia che rese estremamente veloci e movimentate quelle 4 edizioni del G.P. d'Italia. La pista brianzola, consentendo di viaggiare con gli alettoni quasi scarichi, favorisce le prestazioni velocistiche.\nNon si tratta per\u00f2 di un record assoluto, dato che in altre categorie si sono raggiunte velocit\u00e0 decisamente superiori: alla 500 Miglia di Indianapolis nel 2014 le vetture in prova hanno viaggiato alla media di 371\u00a0km/h; e nel 1996 Paul Tracy con una Penske sul catino del Michigan tocc\u00f2 la velocit\u00e0 di 413\u00a0km/h. A Le Mans, durante la 24 Ore del 1988 la WM-Peugeot guidata da Roger Dorchy tocc\u00f2 la velocit\u00e0 di 405\u00a0km/h.\nLa velocit\u00e0 in curva di una macchina di Formula 1 \u00e8 determinata principalmente dalle forze aerodinamiche che spingono la vettura verso il basso, aumentando cos\u00ec la tenuta delle gomme e l'aderenza al suolo. Le auto sono leggere, ma gli alettoni con l'aumentare della velocit\u00e0 conferiscono a esse un peso aggiuntivo che per\u00f2 non ha inerzia, e che cresce con l'aumentare della velocit\u00e0, sfruttando il principio opposto a quello che fa volare gli aerei (\"schiacciando\" cos\u00ec l'automobile al suolo: si veda il Principio di Bernoulli, e si consideri che le ali di una monoposto sono rovesciate rispetto a quelle di un aereo, schiacciando la vettura al suolo a tutto vantaggio della guidabilit\u00e0). A 160\u00a0km/h, la forza generata verso il basso \u00e8 uguale al peso della vettura; ma quando si viaggia alla massima velocit\u00e0, essa pu\u00f2 essere pari a 2,5 volte il peso della vettura. Inoltre, in curva si genera una forza trasversale che pu\u00f2 arrivare a 4,5 g (= 4 volte e mezzo la forza di gravit\u00e0; mentre in una normale vettura stradale essa \u00e8 di circa 0,85/1,00\u00a0g). Con queste forze laterali respirare diviene difficoltoso e la guida si trasforma in una vera e propria attivit\u00e0 atletica, che richiede ai piloti una presentazione atletica tra le migliori del mondo.\nLewis Hamilton a Monza nel 2020, al volante della Mercedes-AMG F1 W11 EQ Performance turbo-ibrida, ha stabilito il record assoluto di velocit\u00e0 media sul giro: 264,362 km/h percorrendo la pista brianzola nel tempo di 1'18\"887. Juan Pablo Montoya, con la Williams-BMW FW26, sempre a Monza nel 2004 aveva fatto registrare la media di 262,24 km/h, primato nell'era dei motori aspirati; questa \"performance\", tuttavia, venne registrata in Q2 e pertanto non gli valse la \"pole position\", che and\u00f2 a Rubens Barrichello, il quale in Q3 gir\u00f2 alla media di \"soli\" 260,40 km/h. Il record precedente nell'era turbo era stato ottenuto da Keke Rosberg con la Williams-Honda FW10 a Silverstone nel 1985, con la media di 258,90 km/h.\nL'incremento delle prestazioni registrato sui singoli circuiti \u00e8 misurabile solo per poche piste, che non hanno conosciuto modifiche strutturali per lunghi periodi di tempo. Per esempio, sulla pista francese di Le Castellet nel 1971 Jackie Stewart ottenne la prima casella della griglia con il tempo di 1'50\"71, mentre nel 1985 la \"pole\" di Keke Rosberg fu ottenuta con il tempo di 1'32\"426: 18 secondi in meno, pari a un incremento delle prestazioni del 16,5%.\nSulla pista inglese di Brands Hatch la \"pole\" spett\u00f2 a Jim Clark nel 1964 con il tempo di 1'38\"1; a Niki Lauda nel 1974 con il tempo di 1'19\"7 (= 18\"5 in meno, con un miglioramento del 18,8%); a Nelson Piquet nel 1986 con il tempo di 1'06\"961 (= 12\"8 in meno rispetto a dodici anni prima, con un ulteriore incremento del 16%).\nAl Nurburgring Alberto Ascari part\u00ec al palo nel 1951 con il tempo di 9'55\"9, e nel 1952 con quello di 10'04\"4. Nel 1963 Jim Clark con la Lotus 25 segn\u00f2 8'45\"8, e nel 1965 con la Lotus 33 scese a 8'22\"7. Nel 1969 Ickx con la Brabham scese a 7'42\"1, e nel 1975 Lauda con la Ferrari segn\u00f2 6'58\"6. In ventiquattro anni (dal 1951 al 1975) vi fu pertanto una riduzione del 30% del tempo sul giro.\nSulla pista malese di Sepang il giro pi\u00f9 veloce in gara nel 1999 venne ottenuto da Michael Schumacher in 1'40\"267 alla media di 198,980\u00a0km/h; nel 2004 Juan Pablo Montoya gir\u00f2 in 1'34\"223; Mark Webber nel 2011 ha girato pi\u00f9 lento che nel 1999, in 1'40\"571, per effetto delle continue modifiche regolamentari che di anno in anno hanno puntato a contenere le prestazioni. Le prestazioni sono poi nuovamente cresciute e Sebastian Vettel nel 2017 ha fatto segnare il tempo di 1'34\"080 facendo segnare il nuovo record sul giro. I tempi stabiliti nel 2004 sono stati a lungo imbattuti su molti circuiti. In alcune stagioni, i tempi registrati in prova sono diventati poco significativi, per effetto delle diverse imposizioni regolamentari che hanno ridotto l'impatto velocistico delle qualifiche, durante le quali in passato si registravano velocit\u00e0 estremamente pi\u00f9 rapide rispetto alla gara. \nTalvolta le prestazioni ottenute da vetture di Formula 1 sono cos\u00ec esasperate da potere essere battute solo da altre vetture di Formula 1. Per esempio sulla pista di Dijon-Prenois, dove le F1 non corrono dal 1984, sono ancora oggi imbattuti i tempi fatti registrare da Alain Prost in prova nel 1982 e in gara nel 1984.\nTecnologie abolite.\nUna grande variet\u00e0 di tecnologie sono state progressivamente bandite dai regolamenti, fra queste:\nNel corso degli anni, la tecnica di guida ha conosciuto costanti evoluzioni, ma l'obiettivo di tutti i piloti \u00e8 sempre stato quello di accelerare il pi\u00f9 possibile e il prima possibile durante i tratti curvilinei; sicch\u00e9 il lavoro di telaisti, motoristi e gommisti \u00e8 costantemente andato in questa direzione. Particolarmente ingegnosa (ma anche pericolosa) fu la soluzione adottata nel periodo 1977/1982 e basata sul cosiddetto effetto suolo, ottenuto sigillando il flusso d'aria tra monoposto e suolo mediante delle bandelle laterali (le cosiddette minigonne, dapprima spazzole a diretto contatto con l'asfalto, in seguito paratie con un'estremit\u00e0 resistente all'abrasione e spinte al suolo da un sistema di molle) abbinate al disegno del fondo vettura ad ala rovesciata. Esse furono poi vietate dopo i gravi incidenti della stagione 1982 per motivi di sicurezza, onde diminuire la velocit\u00e0 in curva delle auto, anche perch\u00e9 l'effetto suolo, schiacciando le vetture al terreno, rendeva impegnativi e difficili i cambi di direzione. Inoltre, se la \"minigonna\" non si trovava pi\u00f9 a perfetto contatto con il suolo (cordoli, sollevamento di una ruota, incidenti), l'auto perdeva improvvisamente aderenza e diventava ingovernabile, pericolosa da guidare.\nIdeazione di una vettura.\nFino alla fine degli anni 1980, ogni auto di Formula 1 fu principalmente il frutto della concezione del capo-progettista di ciascuna squadra, nomi come Colin Chapman, Harvey Postlethwaite, Mauro Forghieri, John Barnard, Gordon Murray o Patrick Head erano legati alle monoposto di cui curavano la nascita e lo sviluppo.\nNei successivi venti anni le cose sono molto cambiate e da allora ogni auto \u00e8 stata frutto di un lavoro collettivo, anche se alcuni nomi (come quelli di Adrian Newey e Rory Byrne) ancora oggi si contraddistinguono per le loro intuizioni creative.\nInnovazioni tecniche e limitazioni regolamentari.\nLe auto pi\u00f9 innovative della storia possono essere considerate quelle citate qui di seguito, per ciascun principale componente delle auto medesime\nMotore.\nLa Bugatti 251 che Maurice Trintignant guid\u00f2 nel G.P. di Francia del 1956 fu un'auto estremamente innovativa: la sua forma arrotondata era molto diversa da quella (a \u201csigaro\u201d) che contraddistingueva tutte le altre monoposto dell'epoca. Inoltre, il motore era collocato alle spalle del pilota e trasversalmente alla vettura. La mancanza di denaro imped\u00ec lo sviluppo di questo interessante progetto.\nFu poi nel G.P. di Monaco del 1958 che lo stesso Trintignant port\u00f2 al successo la Cooper-Climax T43 dotata di motore posteriore (che aveva gi\u00e0 vinto con Stirling Moss il G.P. di Argentina, disputato per\u00f2 con soli 10 concorrenti). Questa soluzione tecnica venne poi adottata da tutti costruttori per la stagione 1961 e non fu mai pi\u00f9 modificata. Essa fu cos\u00ec rivoluzionaria che soltanto questi 2 piloti sono stati cos\u00ec duttili da vincere un Gran Premio sia con auto a motore anteriore che con auto a motore posteriore (a loro va aggiunto Phil Hill, che per\u00f2 vinse con motore anteriore il G.P. d'Italia del 1960, disputato praticamente dalla sola Ferrari con boicottaggio di tutte le altre squadre).\nNel 1966, il cambio di regolamento lasci\u00f2 la Lotus senza motori e cos\u00ec essa disput\u00f2 alcune gare con un Climax di soli 2.000\u00a0cm\u00b3, con il quale comunque Jim Clark rischi\u00f2 di vincere il G.P. d'Olanda davanti al 3.000 Repco di Jack Brabham. Nel G.P. USA, lo stesso Clark port\u00f2 alla vittoria il complicato motore a 16 cilindri realizzato dalla BRM e adottato anche dalla Lotus. Altrettanto originale fu il motore a schema \"stellare\" a 12 cilindri ideato dall'ing. Rocchi e utilizzato nel 1990 dall'italiana Life, la quale per\u00f2 (guidata da Bruno Giacomelli) non riusc\u00ec mai a qualificarsi per un Gran Premio.\nNegli anni 1970, l'abbondante disponibilit\u00e0 di motori Ford Cosworth e dell'abbinato cambio Hewland port\u00f2 alla nascita delle auto pi\u00f9 improbabili; in pratica, si trattava di costruire il solo telaio, mentre la parte meccanica era \"standard\". Tra i tentativi meno riusciti si annoverano la Amon, la Merzario e la Rebaque, costruite dagli omonimi piloti. Particolare fu il caso della giapponese Kojima, che corse soltanto i due G.P. disputati al Fuji nel 1976 e nel 1977. In occasione del primo, il pilota Masahiro Hasemi riusc\u00ec a ottenere il giro pi\u00f9 veloce in gara.\nI vari modelli di motore succedutisi nel tempo dipesero dalle variazioni regolamentari periodicamente introdotte dalla Federazione. Mentre fu frutto di un consapevole e innovativo progetto la scelta della Renault, che nel G.P. di Gran Bretagna del 1977 schier\u00f2 la RS01 spinta da un motore turbo di soli 1.500\u00a0cm\u00b3. L'auto era contraddistinta da un'aerodinamica non efficiente come i rivali, ma la successiva RS10 del 1979 era molto pi\u00f9 evoluta e ottenne il successo nel G.P. di Francia. Rapidamente, tutti i costruttori si convertirono al turbo; e questo tipo di propulsori ottennero potenze molto elevate (oltre i 1.200\u00a0CV per il BMW M12/13) da costringere la Federazione a introdurre progressive limitazioni, nel 1987 limit\u00f2 la pressione massima di sovralimentazione a 4\u00a0bar, mentre nel 1988 venne ulteriormente abbassata a 2,5\u00a0bar, fino ad abolirlo completamente a decorrere dalla stagione 1989.\nSi definisce \"casa costruttrice\" (o \"Factory Team\" in inglese) ogni Team che provveda da s\u00e9 anche alla costruzione del motore, cos\u00ec come le italiane Alfa Romeo, Ferrari (che dal 1973 \u00e8 sostenuta dalla FIAT) o la Renault (ma anche squadre pi\u00f9 piccole, come fu il caso della Zakspeed o della Gordini). Viceversa, compagnie quali Climax, Repco, Cosworth, Hart, Judd e la Supertec si limitavano alla costruzione e fornitura di motori.\nDopo essere praticamente scomparse nei primi anni 1980, le grandi Case automobilistiche rientrarono progressivamente nei primi anni 2000, fino a comporre la maggioranza della griglia con Toyota, Ferrari, Honda, Renault e BMW, oppure detenendo il controllo azionario di altri Team, come nel caso della Mercedes-Benz (per alcuni anni la DaimlerChrysler acquis\u00ec il pacchetto azionario di controllo della McLaren costruendone in esclusiva i motori).\nLa formula prevedeva inizialmente motori aspirati da 4.500\u00a0cm\u00b3 o 1.500\u00a0cm\u00b3 con compressore. Nel periodo 1954-1960 si pass\u00f2 a una cilindrata di 2.500\u00a0cm\u00b3 aspirato. Dal 1961 al 1965 di 1.500 aspirato. Una lunga stabilit\u00e0 regolamentare si ebbe con la formula in vigore dal 1966 al 1984: 3.000\u00a0cm\u00b3 aspirato o 1.500 turbocompresso. Seguirono progressive limitazioni a questo tipo di motore, fino alla sua abolizione alla fin del 1988. Dal 1985 al 1994 i motori aspirati hanno avuto cilindrata massima di 3.500\u00a0cm\u00b3, ridotta nel 1995 a 3.000\u00a0cm\u00b3. Dal 2001 per regolamento i motori potevano avere solo un frazionamento motore V10. Dal 2004 \u00e8 stata imposta per ciascun motore la durata minima di un week-end di gara, passata dal 2005 a due gran premi; dal 2009 s'impone poi un numero massimo di 8 motori a stagione per ciascun pilota, limite che nel 2014 scende a 5 in coincidenza con l'adozione delle nuove \"power unit\" ad alimentazione combinata termica-elettrica. Nel 2006 la cilindrata \u00e8 stata ulteriormente ridotta a 2.400\u00a0cm\u00b3 con obbligo dello schema a 8 cilindri. Alla fine del campionato 2006 i disegni e progetti dei motori vennero congelati sino al termine della stagione 2010\nDal 2007 il regime massimo di rotazione dei motori \u00e8 stato limitato a 19.000 rpm e dal 2009 a 18000 rpm.\nDal 2009 \u00e8 stata consentita l'adozione del sistema KERS, che consente l'accumulo di energia cinetica in frenata, permettendo al pilota di sfruttarla in accelerazione, utilizzando un apposito comando, per un massimo di 6,7 secondi, garantendo una potenza supplementare massima di 60\u00a0kW (circa 80\u00a0CV). Nel caso di potenza pi\u00f9 ridotta, lo si pu\u00f2 utilizzare per un tempo pi\u00f9 lungo.\nA partire dal 2014 \u00e8 avvenuta una svolta nel campo dei motori di Formula 1, in quanto come previsto dal regolamento, i motori aspirati sono stati interamente sostituiti dalle cosiddette \"power unit\", ovvero non pi\u00f9 solo motore termico ma una evoluzione dello stesso che porta il propulsore a essere un ibrido endotermico-elettrico. Esso comprende l'adozione di motori turbo tecnologicamente molto pi\u00f9 avanzati di quelli di un tempo, MGU-H (Motor Generator Unit - Heat), MGU-K (Motor Generator Unit - Kynetic) che a sua volta \u00e8 l'evoluzione del KERS molto pi\u00f9 performante e potente, sono motori magnetici in grado di generare energia tramite la turbina e rilasciarla per avere una gestione dell'erogazione della potenza ideale il tutto atto a ridurre se non eliminare del tutto l'inconveniente nel ritardo di risposta del turbocompressore (turbo lag) che era tipico dei motori turbo degli anni passati. Inoltre sono presenti batterie capienti per immagazzinare l'energia prodotta, e una cospicua elettronica per gestire il tutto.\nTelaio.\nFu il progettista Colin Chapman della Lotus a realizzare nel 1962 la prima monoposto dotata di telaio \u201cmonoscocca\u201d: non pi\u00f9 una serie di tubi orizzontali ai quali venivano ancorati i diversi componenti della vettura; bens\u00ec una \u201cvasca\u201d in alluminio, nel quale veniva alloggiato il pilota e alla quale veniva agganciato il motore. Una soluzione che garantiva valori di rigidit\u00e0 torsionale fino ad allora impensabili e che venne ideata durante una cena in ristorante. Essa venne adottata con la Lotus-Climax 25 e affinata con la successiva 33. Inoltre, Chapman ridusse la sezione frontale dell'auto, imponendo al suo pilota Jim Clark di guidare quasi sdraiato, anzich\u00e9 seduto; e Jim afferm\u00f2: \u00abHo guidato il letto pi\u00f9 veloce del mondo!\u00bb. Da allora, la posizione di guida semi-sdraiata \u00e8 stata adottata anche dalle altre squadre.\nTutti i costruttori compresa Ferrari si dotarono progressivamente di telai monoscocca, che vennero realizzati in metallo leggero (in particolare con uso di pannelli di alluminio a struttura di alveare, il cosiddetto \u201choneycomb\u201d), finch\u00e9 nel 1981 venne realizzata la McLaren MP4/1 con telaio in fibra di carbonio. Tale soluzione risult\u00f2 subito cos\u00ec superiore alle tecniche precedenti (anche sotto l'aspetto della sicurezza per il pilota) che nel giro di due anni venne adottata da tutti gli altri costruttori, imprimendo una innovazione che venne perfezionata dalla ATS D6 disegnata da Gustav Brunner nel 1983, il quale elimin\u00f2 la carrozzeria nella parte anteriore della vettura.\nDalla stagione 1984 le squadre sono state obbligate a costruirsi in proprio i telai delle monoposto da competizione, distinguendo cos\u00ec la Formula 1 da altre categorie, come le tre popolari serie americane (la Indy Racing League, la Champ Car e la NASCAR, nelle quali le squadre gareggiano per lo pi\u00f9 acquistando i telai da altri produttori) o da altre serie specifiche, come la GP2 e il campionato per nazioni A1 Grand Prix dove competono monoposto con identiche caratteristiche.\nDalla stagione 2008 \u00e8 per\u00f2 nuovamente possibile gareggiare in Formula 1 anche con telai non di propria produzione.\nPance laterali.\nLa Lancia D50 del 1954 si caratterizzava per la presenza di due serbatoi collocati ai due lati dell'abitacolo. Ci\u00f2 consentiva di dare vita a un'auto pi\u00f9 corta e maneggevole e di ottenere una migliore distribuzione dei pesi. Questa innovativa soluzione, per\u00f2, non ebbe seguito, nonostante quest'auto abbia vinto il mondiale del 1956 con il nome di Lancia-Ferrari D50 (dato che la casa torinese si era ritirata dalla competizioni, cedendo tutto il suo reparto corse alla Scuderia Ferrari). Fu soltanto nel 1970 che il progettista Robin Herd la rispolver\u00f2, dando vita alla March 701, contraddistinta da due serbatoi laterali, che per\u00f2 erano modellati a forma di ala (mentre quelli della D50 erano due \u201cscatoloni\u201d rettangolari). In tal modo, si creavano due appendici aerodinamiche laterali, che spingevano la vettura al suolo. Era nata l'era delle wing-cars (letteralmente: \u201cvetture-ala\u201d). L'idea delle \u201cpance\u201d laterali venne ulteriormente sviluppata dalla Matra MS120, ma alla fine il loro utilizzo per alloggiare i serbatoi non ebbe successo, e anzi dal 1978 i serbatoi laterali vennero infine vietati, dopo alcuni tragici incidenti mortali, tra cui quelli di Siffert e Williamson.\nTotalmente innovativo, anche in questo campo, fu ancora una volta Colin Chapman, il quale nel 1970 diede vita alla Lotus 72, caratterizzata da una forma aerodinamica \u201ca cuneo\u201d del corpo-vettura, resa possibile dalla collocazione dei radiatori in due \u201cpance\u201d laterali posizionate ai lati del pilota (mentre fino ad allora erano sempre stati alloggiati nel muso della vettura, come sulle auto di serie). Si trattava da un'auto innovativa rispetto ai tempi, da restare in attivit\u00e0 per sei anni (fino al 1975). Costretta a inseguire, la Ferrari present\u00f2 nel 1972 la sperimentale Ferrari 312 B3 caratterizzata da due lunghe e ampie pance, che prefiguravano quelle che poi sarebbero divenute abituali su tutte le altre monoposto; ma che divenne competitiva solo nel 1974, dopo un lungo e impegnativo lavoro di sviluppo.\nPeraltro, tra la fine degli anni 1960 e i primi anni 1970 alcuni costruttori inglesi realizzarono una serie di esperimenti anche cimentandosi sulle veloci piste statunitensi: la prima Lotus a sezione cuneiforme fu la Lotus 56 con motore a turbina realizzato per Indianapolis nel 1968, che poi nel 1971 corse anche in Formula 1 come Lotus 56B; mentre la McLaren M16 nel 1971 anticip\u00f2 di due anni le forme che questa casa introdusse sulle sue auto di Formula 1 soltanto con la M23 nel 1973.\nFu poi con la Lotus 78 del 1977 che Chapman (ispirandosi a studi di aeronautica e coadiuvato da Tony Rudd, Peter Whright e Ralph Bellamy) introdusse l'effetto suolo: le due lunghe pance laterali erano sigillate all'asfalto dalle \u201cminigonne\u201d, ma al loro interno erano caratterizzate da un profilo ad ala rovesciata, simile a quello della March 701. Si creava cos\u00ec un effetto di risucchio (cosiddetto \u201ceffetto Venturi\u201d) che sigillava l'auto al suolo. Il progetto fu perfezionato con la successiva Lotus 79 che per\u00f2 domin\u00f2 lo scena per un solo anno (nel 1978), venendo rapidamente superata da altre vetture che ne copiarono l'idea, tra cui la Ferrari 312 T4 e\u00a0\u2013 soprattutto\u00a0\u2013 la Williams FW07 (forse la migliore \"wing-car\" a motore aspirato mai realizzata). Le vetture a effetto suolo si rivelarono molto pericolose, perch\u00e9 tendevano a decollare in caso di perdita di contatto con l'asfalto, come accadde nei gravi incidenti che colpirono nel 1982 i piloti ferraristi Gilles Villeneuve e Didier Pironi.\nLe \u201cminigonne\u201d vennero pertanto vietate e nella stagione 1983 (con l'obbligatoriet\u00e0 del cosiddetto \"fondo piatto\") si assistette a una grande variet\u00e0 di soluzioni, con alcune auto (come la fallimentare Ligier JS23 e la vittoriosa Brabham BT52) che quasi abolirono le \u201cpance\u201d laterali, le quali per\u00f2 poi dalla stagione 1984 hanno costantemente caratterizzato tutte le auto di Formula 1.\nIn quell'anno, la McLaren MP4/2 sbaragli\u00f2 la concorrenza adottando una rastremazione della parte posteriore delle \u201cpance\u201d, che confer\u00ec all'auto una forma a collo di bottiglia e gener\u00f2 un particolare effetto aerodinamico (cosiddetto \u201ceffetto Coca-Cola\u201d), venendo poi copiata da tutte le altre squadre. Da allora, tutte le auto di Formula 1 si caratterizzano per questo disegno.\nAlettoni e altri elementi aerodinamici.\nI primi veri studi aerodinamici vennero effettuati con la progettazione della Mercedes W196, che scese in pista nel G.P. di Francia del 1954 con una carrozzeria avvolgente che copriva integralmente le 4 ruote; fu cos\u00ec la prima e l'unica vettura di Formula 1 dotata di ruote coperte, anche perch\u00e9 tale soluzione venne poi vietata dal regolamento. \nIn ogni caso, essa si rivel\u00f2 non ottimale, poich\u00e9 la carrozzeria arrotondata generava ad alte velocit\u00e0 un fenomeno di \"portanza\" (= alleggerimento della vettura con tendenza a sollevarsi dal suolo), che \u00e8 l'esatto opposto della \"deportanza\" che verr\u00e0 poi perseguita con gli alettoni e con l'effetto-suolo. Gi\u00e0 nel successivo G.P. di Silverstone la vettura tedesca si rivel\u00f2 difficile da guidare e venne battuta dalla Ferrari. Fangio insistette perch\u00e9 ne venisse realizzata una versione a ruote scoperte, che gareggi\u00f2 fino alla fine del 1955, con l'unica eccezione dei G.P. d'Italia del 1954 e del 1955 (che fu l'ultimo disputato dalla Mercedes prima del suo rientro nel 2010).\nLa prima Formula 1 dotata di alettone posteriore (gi\u00e0 adottato dalla Chapparal in alcune corse statunitensi) fu la Ferrari 312 F1 del 1968, con cui Jacky Ickx vinse il G.P. di Francia. Alla fine di quell'anno, era gi\u00e0 stata copiata da tutte le altre squadre.\nL'incidenza (cio\u00e8 l'angolo di inclinazione) dei primi alettoni era variabile in ragione della velocit\u00e0 e dell'accelerazione dell'auto; e, con essa, anche il carico aerodinamico che veniva generato. Inoltre, essi erano collocati molto in alto rispetto al corpo-vettura, su tralicci in metallo assai brutti a vedersi nonch\u00e9 potenzialmente pericolosi per la sicurezza in pista. La Federazione li viet\u00f2 dopo i gravi incidenti registratisi nel Gran Premio di Spagna del 1969; e nel successivo G.P. di Monaco le auto corsero senza alettoni, che per\u00f2 vennero riammessi dal G.P. di Olanda, ma con incidenza fissa (cosiddetto \"divieto di appendici aerodinamiche mobili\") e con regolamentazione della loro altezza massima dal suolo. Da allora, nessuna vettura di Formula 1 ne \u00e8 stata priva e la Federazione \u00e8 intervenuta pi\u00f9 volte per stabilire la loro larghezza, altezza e sporgenza.\nParallelamente, vennero adottati i cosiddetti \u201cbaffi\u201d (o \"flap\") anteriori, per bilanciare meglio la vettura (ma nel periodo 1971-73 la Tyrrell li sostitu\u00ec con un profilo avvolgente, che ricordava quelli della Bugatti 251 e delle Ferrari 555 \"squalo\" del 1955; e che fino al 1977 venne adottato anche da altre vetture). In alcune gare, le vetture a effetto suolo dei primi anni 1980 ne furono privi, perch\u00e9 l'effetto deportante garantito dalle \"minigonne\" li rendeva superflui.\nAnche in questo campo non sono mancati gli esperimenti: la Mclaren M26 nel 1978 utilizz\u00f2 un doppio alettone anteriore; la Lotus \"JPS9\" (che corse solo le prime gare del 1974) utilizz\u00f2 invece un doppio alettone posteriore. All'inizio del 1976, prima dell'inizio del campionato, la Ferrari 312 T2 si present\u00f2 con un alettone anteriore munito di parafanghi che vennero definiti irregolari in quanto definite appendici aerodinamiche mobili.\nLa Tyrrell 018 del 1990 innalz\u00f2 invece la parte anteriore del muso della vettura, con una soluzione detta ad \"ala di gabbiano\", anticipando il disegno rialzato dell'anteriore, che caratterizz\u00f2 la successiva Benetton B191 del 1991 e poi, sull'esempio di quest'ultima, tutte le auto. La storia dei modelli Ferrari degli anni 1990 esemplifica bene l'evoluzione dei musi alti: dal muso basso \"a papera\" della 641 (1990) si pass\u00f2 al muso basso \"a formichiere\" della 643 (1991), evoluzione continuata col muso rialzato (in stile Tyrrell) della F92A (1992), l'ancor pi\u00f9 rialzato musetto della 412T1 del 1994, e infine al muso alto (in stile Benetton) della F310 modificata a met\u00e0 del 1996. Coi musi anteriori rialzati divenne preponderante l'effetto aerodinamico generato dall'alettone anteriore, mentre quello posteriore assunse un ruolo di bilanciamento, invertendo i ruoli rispetto al passato. Ci\u00f2, tuttavia, rese difficile la guidabilit\u00e0 dell'auto quando si trovava in scia a un altro concorrente, tanto che i sorpassi divennero rari e molto spesso le gare si decisero per effetto dei pit-stop. Eloquente fu il caso del G.P. d'Italia del 1997, durante il quale i piloti di testa viaggiarono per tutta la gara a stretto contatto, ma non riuscirono a compiere alcun sorpasso. Per cui, dalla stagione 1998 vennero introdotte limitazioni aerodinamiche che ponessero un freno a questi eccessi; e contemporaneamente si modific\u00f2 il disegno degli autodromi, inserendo curve pi\u00f9 lente, in corrispondenza delle quali fossero agevolati i sorpassi.\nNel 1971 la Tyrrell 003 adott\u00f2 un \u201cperiscopio\u201d, cio\u00e8 una presa d'aria collocata alle spalle del pilota, che contribuiva al raffreddamento del motore, alla creazione di un effetto risucchio dell'aria destinata ad alimentare il propulsore (garantendo qualche cavallo supplementare di potenza in pi\u00f9) e alla generazione di una maggior deportanza del corpo-vettura, migliorando la tenuta di strada. Questa appendice\u00a0\u2013 adottata da tutte le squadre\u00a0\u2013 venne vietata a partire dal G.P. di Spagna del 1976, ma venne poi reintrodotta su tutte le auto aspirate, a partire dalla seconda met\u00e0 degli anni 1980.\nUn residuo effetto suolo (progressivamente divenuto, comunque, molto rilevante) \u00e8 stato garantito dagli \"scivoli\" (o \"profili estrattori\") introdotti per prima sulla Renault RE40 del 1983 e collocati oltre l'asse delle ruote posteriori. Dapprima molto semplici, essi hanno conosciuto una consistente evoluzione nel corso degli anni, venendo pi\u00f9 volte regolamentati, soprattutto per quanto riguarda la loro sagomatura interna.\nProprio questi elementi sono stati al centro di una \"querelle\" all'avvio della stagione 2009, in quanto 3 squadre (Toyota, Williams e Brawn GP) si sono presentate al \"via\" del Gran Premio inaugurale con \"estrattori\" caratterizzati da un doppio profilo, che creava un \"buco\" nel fondo della vettura, determinando un effetto suolo che garantiva un incremento della deportanza valutato intorno al 15%. Si tratta di una soluzione alla quale in venticinque anni nessun progettista aveva mai pensato, ma che la FIA ha giudicato conforme al regolamento, nonostante i ricorsi presentati da Ferrari, Renault, BMW e Red Bull Racing.\nIn tal modo \u00e8 stato in parte vanificato l'obiettivo di ridurre le prestazioni aerodinamiche, che la Federazione aveva perseguito con una drastica riduzione delle dimensioni dell'alettone posteriore, bilanciata dall'ampliamento di quelle dei flap anteriori. Tale soluzione avrebbe dovuto diminuire la sensibilit\u00e0 delle vetture (soprattutto nelle curve veloci) alle turbolenze generate dalle altre auto, rendendo pi\u00f9 agevoli i sorpassi. Tuttavia, all'atto pratico non si \u00e8 assistito a un apprezzabile incremento dei duelli ravvicinati e in pi\u00f9 di un caso gli inseguitori hanno dovuto interrompere le loro rimonte per l'impossibilit\u00e0 di avvicinarsi a stretto contatto con le vetture che li precedevano.\nNel 2010 \u00e8 comparsa un'inedita soluzione sulle vetture McLaren, il cosiddetto \"F-Duct\": il sistema prevedeva una presa d'aria indipendente, collegata a un condotto che correva lungo tutta la vettura, fino all'alettone posteriore. La canalizzazione era forata all'altezza del cockpit; chiudendo il foro col braccio o col ginocchio, il pilota impediva al flusso d'aria canalizzato di uscire e sfogarsi nell'abitacolo. A foro chiuso, il flusso d'aria era forzato a percorrere il resto del condotto fino ad arrivare all'alettone posteriore, mandandolo in stallo e incrementando cos\u00ec la velocit\u00e0 massima in rettilineo di circa 10\u00a0km/h. Il sistema del foro, essendo completamente passivo e basandosi sull'azione del pilota, permetteva di modificare il percorso di un flusso d'aria aggirando il divieto di parti aerodinamiche mobili. A partire dai G.P. di Cina e di Spagna \u00e8 stato copiato e utilizzato anche da altre scuderie, tra cui anche la Ferrari che ha ridenominato il sistema \"ala soffiata\".\nTale dispositivo \u00e8 stato proibito a fine stagione, con la motivazione che distraesse il pilota, costringendolo a togliere le mani dal volante; al suo posto \u00e8 stata introdotta un'importante novit\u00e0: il DRS. Esso permette l'apertura dell'alettone posteriore in rettilineo, riducendo la resistenza all'avanzamento con consistente incremento di velocit\u00e0; l'utilizzo del DRS \u00e8 per\u00f2 limitato dalla federazione soltanto alla vettura che insegue un avversario, in uno o due tratti predeterminati del circuito (le \"DRS Zone\"), e solo se al momento del passaggio in una zona dotata di sensori (il DRS Detection point) l'inseguitore abbia un distacco inferiore al secondo; l'obiettivo \u00e8 quello di agevolare i sorpassi, e in effetti dalla sua introduzione sono aumentati molto.\nNel 2010, a stagione in corso, sono stati banditi gli specchietti che non sono connessi al corpo vettura e quindi si appoggiano alle pance laterali (la prima a usarli fu la Ferrari 248 F1 nel 2006), dato che vengono considerati pericolosi e inutili e che, soprattutto dal 2009, sono stati usati sempre pi\u00f9 come elementi aerodinamici che come retrovisori.\nPneumatici, cerchi e freni.\nFino alla met\u00e0 degli anni 1960, gli pneumatici di Formula 1 furono piuttosto stretti; poi iniziarono a caratterizzarsi per una superficie sempre pi\u00f9 ampia, ma con battistrada scanalato utilizzabile in ogni condizione atmosferica. All'inizio degli anni 1970 nacquero le gomme \"slick\" (cio\u00e8 lisce) da utilizzare su pista asciutta, con la varianti di una mescola ultra-morbida da utilizzare soltanto durante le prove da qualifica. Il battistrada scolpito caratterizzava invece soltanto le gomme \"rain\", da pioggia.\nPer ridurre le prestazioni, nel 1998 gli pneumatici in Formula 1 non sono pi\u00f9 stati \"slick\", ma caratterizzati da quattro scanalature sulla superficie delle gomme posteriori e da tre su quelle anteriori, con la funzione di limitare la velocit\u00e0 di una macchina in curva. Dal 1999 furono introdotte quattro scanalature per tutti gli pneumatici. Questo regolamento \u00e8 stato abrogato a partire dal campionato 2009.\nNel 2005 venne introdotto il divieto del cambio-gomme, tranne nei casi di cedimenti evidenti di uno pneumatico. Ma tale divieto venne abolito gi\u00e0 l'anno seguente, dato che port\u00f2 ad alcuni episodi rilevanti, come l'incidente che elimin\u00f2 Kimi Raikkonen a pochi chilometri dal traguardo del G.P. d'Europa e - soprattutto - il precauzionale ritiro di tutte le squadre gommate Michelin nel G.P. di Indianapolis. A questa gara parteciparono soltanto le 6 vetture gommate Bridgestone (cio\u00e8 quelle di Ferrari, Jordan e Minardi), dato che la Michelin sconsigli\u00f2 alle proprie 7 squadre di affrontare la gara a causa dei cedimenti registrati dalle proprie gomme soprattutto nella curva soprelevata del celebre ovale. Cos\u00ec, 14 piloti rientrarono nei box per motivi di sicurezza dopo il giro di ricognizione, dando vita a una delle gare pi\u00f9 bizzarre della storia, mentre la FIA rifiut\u00f2 tutte le proposte alternative, applicando alla lettera il regolamento.\nDalla stagione 2007 si \u00e8 passati al regime di monogomma; il primo fornitore fu la Bridgestone, fino al 2010, seguita poi dalla Pirelli. Sempre dal 2007, ogni pilota \u00e8 obbligato a utilizzare nel corso di ciascun Gran Premio entrambi i tipi di mescola da asciutto a sua disposizione.\nLe marche di pneumatici che sono state presenti in Formula 1 sono sintetizzate nella tabella seguente:\nQuanto ai freni, due sono stati i passaggi fondamentali: nel 1958-59, quando vennero adottati i freni a disco in acciaio, in luogo dei precedenti freni a tamburo, che consentirono di ridurre drasticamente gli spazi di frenata; e nel 1985-86, quando vennero introdotti i dischi in carbonio, che consentirono un'ulteriore riduzione degli spazi di frenata.\nInoltre, dal 2010 vengono riviste le misure degli pneumatici, ora pi\u00f9 stretti all'anteriore, passando da 270 a 245\u00a0mm, viene inoltre ridotto il numero di coperture a disposizione per ogni gara, passando da 14 a 11 treni di gomme, sempre nel 2010 vengono abolite le coperture laterali dei cerchi, che erano state introdotte dalla Ferrari nel 2007, la quale ha introdotto un nuovo sistema integrato nel cerchio che permette di migliorare il ricambio dell'aria, ma che a confronto delle vecchie coperture non riesce a garantire lo stesso miglioramento aerodinamico\nSospensioni.\nDopo l'invenzione dei telai monoscocca, le molle degli ammortizzatori vennero alloggiate all'interno della carrozzeria (Lotus/Ferrari nel 1963). Ci\u00f2 contribu\u00ec a migliorare la rigidit\u00e0 e l'aerodinamica delle vetture. La McLaren M19 del 1971 adott\u00f2 un innovativo sistema di sospensioni e nel 1982 Gordon Murray ide\u00f2 per la Brabham BT52 un nuovo sistema di tiranti (push-rod, in luogo del pull-rod).\nNel 1987, la Lotus 99T (caratterizzata anche da un telaio in leghe metalliche in luogo della fibra di carbonio) fu equipaggiata da un complicato sistema di \"sospensioni intelligenti\" a controllo elettronico. Dall'anno successivo, la Williams avvi\u00f2 invece lo sviluppo di un sistema di sospensioni attive tecnicamente pi\u00f9 semplice, nel quale il gruppo molla-ammortizzatore di ciascuna ruota venne sostituito da un sistema idraulico a controllo elettronico. Occorsero circa tre anni perch\u00e9 questo sistema raggiungesse ottimi risultati, caratterizzandosi come il punto di forza della casa inglese nel triennio 1991/1993.\nLe sospensioni attive vennero bandite a partire dalla stagione 1994, perch\u00e9 intervenivano eccessivamente sulla qualit\u00e0 di guida, rischiando di falsare il valore sportivo delle competizioni tra piloti, tramutandole in una sfida tra ingegneri.\nNel 2009 sulla Red Bull RB5 viene reintrodotta una sospensione posteriore \"pull-rod\", dotata di un tirante (una soluzione vecchia di circa 20 anni), ottenendo buoni risultati. Questo \"passo indietro\" tecnologico in realt\u00e0 ha un senso: permette di migliorare la qualit\u00e0 del flusso d'aria al retrotreno (meno disturbato dal tirante rispetto al puntone diagonale), zona a cui il progettista Adrian Newey ha sempre prestato la massima attenzione, ad esempio carenando i semiassi (sia pur con un profilo neutro, obbligatorio per regolamento) per impedire che i flussi fossero disturbati dalla loro rotazione.\nPeso.\nIl regolamento \u00e8 pi\u00f9 volte intervenuto a stabilire un peso-limite per le vetture da gara, con notevoli variazioni. Gi\u00e0 quando la Formula 1 ancora non esisteva (e vigeva la cosiddetta Formula Grand Prix), le regole al riguardo furono, dal 1906 peso massimo 1000\u00a0kg, limite abolito l'anno successivo, nel 1908 il peso minimo doveva essere di 1100\u00a0kg, l'anno successivo fino al 1911 nessun limite, nel 1912 fino al 1913 ci sono due formule, dove la prima \u00e8 libera, mentre la seconda (vetturette) richiede un peso minimo di 800\u00a0kg, nel 1914 il peso a vuoto massimo non pu\u00f2 essere superiore a 1000\u00a0kg, dal 1915 al 1920 nessun limite. Nel 1921 peso minimo di 800\u00a0kg; dal 1922 al 1927 scende a 650\u00a0kg e nel 1928 a 550\u00a0kg; l'anno successivo il peso minimo sal\u00ec a 900\u00a0kg, dal 1931 al 1933 nessun limite di peso, dal 1934 al 1937 peso minimo (senza pneumatici) di 750\u00a0kg, dal 1938 al 1946 peso variabile in base alla cilindrata del motore, con un'oscillazione tra 400 e 800\u00a0kg.\nCon l'avvento della Formula 1 dal 1947 al 1960 nessun limite di peso, dal 1961 al 1965 il peso minimo \u00e8 di 450\u00a0kg, dal 1966 al 1972 questo limite viene innalzato a 500\u00a0kg tenendo conto di acqua e olio, dal 1973 al 1980 il peso minimo si alza ulteriormente a 575\u00a0kg, nel 1981 si porta a 585\u00a0kg, l'anno successivo scende a 580\u00a0kg, dal 1983 al 1986 il peso scende a 540\u00a0kg. Dal 1987 al 1988 il limite di peso varia a seconda del tipo di motore, i turbo hanno un limite di peso minimo di 540\u00a0kg, i motori aspirati di 500\u00a0kg, dal 1989 al 1994 il peso minimo \u00e8 di 500\u00a0kg, dal 1994 (modifica introdotta dalla FIA dopo gli incidenti di Ratzenberger, Senna e Wendlinger) al 1996 il peso minimo \u00e8 di 515\u00a0kg, dal 1997 al 2007 \u00e8 di 600\u00a0kg (compreso il pilota), dal 2008 al 2009 \u00e8 di 605\u00a0kg (compreso il pilota), nel 2010 \u00e8 di 620\u00a0kg (compreso il pilota), mentre dal 2011 \u00e8 di 640 compreso il pilota. Nel 2018 il regolamento tecnico impone un peso minimo di 733\u00a0kg senza carburante (5\u00a0kg in pi\u00f9 rispetto alla stagione 2017), per via dell'introduzione del sistema protettivo Halo.\nCarburante, consumi e serbatoio.\nSpecchietto riassuntivo.\nSi riporta di seguito l'evolversi della quantit\u00e0 massima di carburante ammessa in gara:\nDettagli.\nGi\u00e0 con la Formula Grand Prix furono introdotte regole in relazione al consumo di carburante: dal 1907 il consumo massimo non doveva superare i 30 l/ 100\u00a0km; dal 1913 il consumo massimo scese a 20 l/100\u00a0km; inoltre dal 1914 venne abolito l'aumento di pressione del carburante durante le fasi di rabbocco. Dal 1915 al 1928 nessun limite, dal 1929 il serbatoio deve avere determinate caratteristiche, inoltre non si poteva avere un totale di 14\u00a0kg tra olio e benzina per ogni 100\u00a0km (minimo 600\u00a0km), dal 1930 venne consentito l'uso di benzine con 30% di benzolo al carburante commerciale.\nCon l'avvento della Formula 1 dal 1947 al 1957 nessun limite di carburante, dal 1958 il carburante deve essere del tipo commerciale, dal 1984 non si pu\u00f2 pi\u00f9 rifornire in corsa e si ha a disposizione un serbatoio standard da 220 litri, che nel 1986 scender\u00e0 a 195 litri, mentre dal 1987 questo limite \u00e8 presente solo per i motori turbo, ma non per gli aspirati. Nel 1988 il limite per i motori turbo scende a 150 litri, mentre per gli aspirati rimane libero. Dal 1989 nessun limite della capienza serbatoio, nel 1994 vengono riammessi i rifornimenti in gara, mediante erogatori ufficiali e la capacit\u00e0 minima dei serbatoi \u00e8 di 200 litri, dal 2010 vengono nuovamente vietati i rifornimenti in gara.\nDal 2010 al 2013 la quantit\u00e0 di carburante necessaria per tutta la gara si aggira sui 160-170\u00a0kg a vettura qualificata sulla griglia di partenza. \nDal 2014 \u00e8 stato introdotto un nuovo limite: 100\u00a0kg di carburante per gara con un limite massimo di 100\u00a0kg/h nel flusso.\nDal 2019 il limite per la gara \u00e8 stato portato a 110\u00a0kg di carburante, mantenendo il limite massimo di flusso.\nCambio.\nEstremamente innovativa fu la Ferrari 312 T del 1975, dotata di cambio trasversale; sempre alla Ferrari si deve il primo prototipo di cambio semiautomatico su monoposto di F1, nel 1979: montato su una Ferrari 312 T3 dell'anno precedente, il cambio progettato da Mauro Forghieri (azionato da pulsanti sul volante) complet\u00f2 100 giri nei test, con buoni risultati cronometrici, ma non fu apprezzato dal pilota canadese Gilles Villeneuve. Lo sviluppo fu abbandonato, e solo nel 1989 un cambio semiautomatico debutt\u00f2 in gara, anche stavolta un'innovazione della Ferrari: la monoposto 640 del 1989 era equipaggiata con un cambio semiautomatico manovrabile tramite levette collocate sul volante, anzich\u00e9 con la tradizionale leva. Una soluzione copiata nel 1991 dalla Williams e quindi da tutte le altre squadre.\nA partire dal 2008 il cambio dovr\u00e0 avere una vita minima di quattro gran premi.\nSistema d'accensione, controlli elettronici e telemetria.\nSin da quando sono stati banditi i sistemi elettronici di ausilio alla guida, ogni progettista ha cercato di reintrodurne delle parti in via legale, o aggirando i regolamenti; \u00e8 famoso il launch control della Benetton B194 del 1994: il team non fu sanzionato per la sua presenza, malgrado fosse illegalmente presente nelle centraline e fosse attivabile direttamente dal pilota, tramite una complessa procedura (quindi senza dover ricorrere a vistosi e sospetti computer portatili). Sebbene il programma sia sempre stato presente e a disposizione della FIA, la Benetton alle prime richieste consegn\u00f2 le centraline con grande ritardo, seppur intatte e complete dell'illegale launch control: la giustificazione del team fu che la centralina e il suo software fossero in gran parte basate su quelli del 1993, dove gli aiuti elettronici erano permessi (del resto, malgrado Schumacher partisse in modo brillante, non ci fu modo di provare che il sistema fosse stato usato in quella stagione.) Negli anni a venire destarono scalpore gli sportellini del rifornimento, visti spesso aperti in curve a bassa trazione: questi erano collegati al limitatore di giri (per assicurare che nella pit lane, cio\u00e8 in prossimit\u00e0 del rifornimento, il limitatore rendesse impossibile il superamento della velocit\u00e0 massima in corsia box e al contempo aprisse lo sportellino). La loro apertura fuori dalle zone designate sembr\u00f2 testimoniare che i team usassero il limitatore di giri per evitare erogazioni troppo brusche della potenza in uscita di curva; un traction control mascherato.\nA partire dal 2008 le vetture utilizzano solo una centralina unica per tutti, fornita dalla McLaren e Microsoft, scelta che ha generato scompiglio e polemiche, inoltre tale centralina ha destato sospetti, per via anche dei suoi bug e della Spy Story del 2007.\nInoltre sempre a partire dal 2008 vi \u00e8 l'abolizione dei controlli elettronici di trazione, cos\u00ec come quelli meccanici, inoltre viene abolito anche l'assistenza alla frenata.\nLa telemetria \u00e8 fondamentale per conoscere i dati della vettura, come la temperatura del motore e altri valori della vettura, nel 2002 debutta la telemetria bidirezionale, che oltre alla sola raccolta dati, permette anche una modifica di alcuni parametri della vettura, senza passare per i box, nel 2003 questa tecnologia viene abolita\nCarreggiata e larghezza delle vetture.\nFin dai primi anni della storia delle corse motoristiche le vetture presentavano un corpo vettura molto tozzo con le ruote, molto ravvicinate alla vettura stessa. Questo schema si mantiene fino a circa met\u00e0 degli anni 1960, quando le ruote iniziano ad allontanarsi dal corpo vettura e, di conseguenza, ad allargare le vetture. Questo per una questione puramente velocistica: una maggiore larghezza permette una migliore aderenza meccanica, specialmente in curva. Alla fine dello stesso decennio arrivano anche degli pneumatici pi\u00f9 larghi, in particolare al posteriore, che permettono un'aderenza ulteriore.\nCon l'avvento delle gomme lisce (o slick) i livelli di aderenza si moltiplicano. Grazie alle grandi dimensioni degli pneumatici posteriori, le vetture ottenevano un'aderenza straordinaria. Proprio per le loro dimensioni, l'asse posteriore appariva pi\u00f9 largo di quello anteriore, in particolare fino all'inizio degli anni 1980.\nA met\u00e0 degli anni 1980 le ruote anteriori si adattano alla larghezza di quelle posteriori, portando la vettura ad avere una larghezza uniforme all'avantreno e al retrotreno. Nel 1993, la FIA, cambia le regole, riducendo la larghezza del battistrada degli pneumatici posteriori, questo per limitare le velocit\u00e0 in curva. Cos\u00ec facendo, la carreggiata anteriore diminuisce passando da 1810\u00a0mm a 1690\u00a0mm. Questo schema \u00e8 in vigore fino al 1997, quando nel 1998, le carreggiate delle vetture, oltre che all'introduzione delle gomme scanalate, vengono di nuovo ristrette, passando a 1490\u00a0mm, anteriore e 1405\u00a0mm, posteriore.\nMisure in vigore fino al 2016 poich\u00e9, nel 2017, viene riportato il regolamento in vigore nel 1997, ovvero, 2 metri di larghezza per la monoposto. Insieme a questo pneumatici 6\u00a0cm pi\u00f9 larghi all'anteriore e ben 8\u00a0cm pi\u00f9 larghi al posteriore.\nVetture che hanno lasciato un segno.\nOltre a quelle sopra citate, durante i vari campionati sono emerse anche vetture che hanno ottimizzato l'utilizzo delle tecnologie disponibili a un dato momento, raccogliendo molte vittorie, nonch\u00e9 altre che invece sono risultate fallimentari (lo stesso \"mago\" Colin Chapman dovette rapidamente archiviare la Lotus 76 del 1974 e la Lotus 80 del 1979, che furono bocciate dopo poche gare dai suoi stessi piloti, i quali preferirono continuare a correre con il modello dell'anno precedente).\nLe vetture \"top\".\nFino all'inizio degli anni 1990, molte vetture furono caratterizzate da una vera \"longevit\u00e0 agonistica\" (gareggiando per pi\u00f9 anni), che poi non \u00e8 pi\u00f9 stata possibile a causa anche delle continue modifiche regolamentari e della concorrenza sempre pi\u00f9 agguerrita. \nIl record di successi spetta alla McLaren MP4/2, che gareggi\u00f2 per 3 campionati (48 gare) battendo il precedente record di 20 vittorie stabilito dalla Lotus 72, la quale aveva gareggiato per ben 6 anni (anche a causa dell\u2019insuccesso della Lotus 76), disputando 73 gare. Anche la McLaren M23 \u00e8 stata particolarmente longeva, gareggiando per 5 campionati.\nLe vetture pi\u00f9 vincenti della storia sono state le seguenti:\nAvendo vinto 15 gare sulle 16 disputate (collezionando 10 \"doppiette\"), la McLaren MP4/4 vanta il maggior rapporto percentuale tra gare disputate e vittorie. \nLa Mercedes W196 si aggiudic\u00f2 i primi 4 posti nel G.P. di Gran Bretagna del 1955; e risultati analoghi ottennero la Cooper T53-Climax nel G.P. di Francia del 1960 e la Ferrari 156 nel G.P. del Belgio del 1961.\nLa Lotus 79 (che, come detto, fu la prima \"vettura a effetto suolo\" perfezionando la precedente Lotus 78), secondo alcuni \u00e8 stata la pi\u00f9 bella Formula 1 mai costruita, insieme alla Brabham BT49 del 1981 e alla Ferrari 126 C2 del 1982; queste ultime, per\u00f2, erano auto molto pericolose in caso di incidente, perch\u00e9 i progettisti (per bilanciare i pesi) avevano posizionato molto avanti il pilota, costretto a guidare in posizione rannicchiata e addirittura con i piedi oltre l'asse delle ruote anteriori. Successivamente, il regolamento ha vietato questi eccessi, arretrando la posizione della pedaliera dietro l'asse anteriore e imponendo la presenza sul musetto di una struttura deformabile di protezione.\nNon va inoltre dimenticata la Ferrari 641 F1 del 1990, caratterizzata da linee morbide e sinuose (su tutte, le pance laterali disegnate a \"cassa di violino\"), che \u00e8 tuttora l'unica monoposto da competizione a essere stata inserita nella collezione automobilistica storica del Museum of Modern Art di New York.\nL'auto esteticamente pi\u00f9 sgraziata ad aver conquistato un Mondiale rimane invece la Tyrrell 006 del 1973 che, a fronte della sua competitivit\u00e0, non riusc\u00ec a unire le sue tante innovazioni in uno stile armonico della carrozzeria.\nLe vetture \"flop\".\nAltre auto, invece, sono state innovative, ma non hanno avuto successo o ne hanno avuto in maniera minore alle aspettative. Tra di esse si possono citare le varie Formula 1 a 4 ruote motrici costruite nella seconda met\u00e0 degli anni 1960, prima che i regolamenti le escludessero dalla competizione; la Lotus 56B del 1971 con motore a turbina, la BRM P201 del 1974 e la Arrows A2 del 1979 (entrambe aerodinamicamente ben congegnate, ma prive di risultati), la Brabham BT55 del 1986, cosiddetta \u201csogliola\", e la Ferrari F92 A del 1992, con doppio fondo piatto. Il progetto Ferrari, che mirava a replicare gli effetti di un tubo di Venturi (come nelle monoposto a effetto suolo) si era dimostrato valido in galleria del vento, dove i flussi d'aria provenivano solo dalla direzione anteriore. Nella realt\u00e0 della pista, la soluzione si dimostr\u00f2 assolutamente inefficace, poich\u00e9 il doppio fondo aperto ai lati veniva influenzato dalle correnti d'aria trasversali (dovute ai venti o ai cambi di direzione).\nLa Tyrrell P34 a sei ruote (4 anteriori) riusc\u00ec invece a vincere nel 1976 il G.P. di Svezia, ma venne penalizzata dall'impossibilit\u00e0 di avere uno sviluppo adeguato delle gomme anteriori, mentre la sperimentale versione della Williams FW08 a 6 ruote (4 posteriori) non pot\u00e9 gareggiare, perch\u00e9 dal 1983 il regolamento non ammette auto con pi\u00f9 di quattro ruote. Anche la Lotus 88 a doppio telaio (del 1981) non pot\u00e9 mai gareggiare, perch\u00e9 giudicata contraria ai regolamenti.\nLa Renault RE60 del 1985 era caratterizzata da una intuizione che poi si riveler\u00e0 vincente un quarto di secolo dopo, sulla Red Bull: il posizionamento degli scarichi nella parte posteriore delle fiancate. Tuttavia, per il disegno non ottimale, nel 1985 questa idea non ebbe l'effetto di migliorare le prestazioni, bens\u00ec soltanto di surriscaldare le ruote posteriori, penalizzando la vettura.\nL'anno successivo, la Ferrari F1-86 fu una vettura tanto estrema quanto infelice.\nLa delusione pi\u00f9 famosa \u00e8 considerata quella della Lola T97/30, vettura del 1997, che prese parte solo alle prove libere e qualifiche del Gran Premio d'Australia 1997, per poi essere esclusa dalla gara, con entrambe le vetture, dato il ritardo di oltre 10 secondi, ben oltre il 7%, dal primo qualificato, ovvero Jacques Villeneuve, con la Williams FW19. La Mastercard, che pubblicizzava la scuderia, decise di abbandonarla dopo la disastrosa trasferta australiana, decretando la fine della scuderia.\nLa McLaren MP4-18, invece, non prese il via ad alcuna gara iridata. Questo perch\u00e9 non fu in grado di completare adeguatamente una sola sessione di prove private, gestite dalla squadra stessa, per via di continui problemi tecnici. Fu, comunque, la base per la McLaren MP4-19 del 2004, anch'essa afflitta da numerosi inconvenienti tecnici in gara."}
{"id": "2168336", "revid": "188323", "url": "https://it.wikipedia.org/wiki?curid=2168336", "title": "Vetture di Formula 1", "text": ""}
{"id": "2168343", "revid": "1793900", "url": "https://it.wikipedia.org/wiki?curid=2168343", "title": "Off-Broadway", "text": "Off-Broadway (letteralmente \"fuori Broadway\", \"fuori da Broadway\") \u00e8 il termine usato per indicare un fenomeno nel mondo del teatro statunitense che, tra la fine degli anni '40 e l'inizio degli anni '50, cominci\u00f2 a costruire un'alternativa, finanziaria e culturale, rispetto alle produzioni di Broadway, cio\u00e8 l'insieme dei grandi teatri situati nell'omonima strada di New York. \nOff-Broadway cerca di dare voce ai \"Little Theaters\" del secondo dopoguerra cercando di realizzare un teatro dell'Arte e tentando di contrapporsi all'industria dello spettacolo. Questo viene attuato mediante la promozione di giovani scrittori ancora sconosciuti e vecchi autori considerati \"difficili\" e ancora poco popolari. Anche Off-Broadway viene per\u00f2 presto travolto dalla \"show business\" americano riducendosi a proporre brutte copie dei grandi musical.\nEsiste poi una categoria di teatri, denominata \"Off-Off-Broadway\", termine coniato dal critico Tallmer, che si riferisce a una variegata gamma di teatrini ricavati in luoghi di fortuna come scantinati, garage eccetera. Qui si esercitano attori alle prime armi."}
{"id": "2168349", "revid": "968255", "url": "https://it.wikipedia.org/wiki?curid=2168349", "title": "Radio Onda d'Urto", "text": "Radio Onda d'Urto \u00e8 un'emittente radiofonica italiana.\nStoria.\nLa radio fu fondata il 18 dicembre 1985 da un gruppo di attivisti bresciani provenienti dalle esperienze del movimento del '77 e delle successive iniziative autogestionarie sviluppatesi nella citt\u00e0 e all'interno delle lotte studentesche del 1985. \nNel 2001, assieme ad altre radio, fra cui Radio 2000 Blackout, Radio Fujiko, Radio Citt\u00e0 103, Radio Onda Rossa, Radio Ciroma di Cosenza, Controradio (Firenze), e Radio K Centrale di Bologna, organizza durante il G8 di Genova il Radio GAP (Global Audio Project) che trasmetter\u00e0 dalla scuola Diaz, per una settimana 24 ore al giorno a partire dal 16 luglio.\nFrequenze.\nA partire dall'anno 1994 la radio cominci\u00f2 a trasmettere a Milano, nei locali del Centro Sociale Leoncavallo sulla frequenza 98.00 MHz, gi\u00e0 utilizzata dalle storiche esperienze milanesi di Radio Milano Libera e Radio Citt\u00e0.\nQuattro anni pi\u00f9 tardi il segnale fu esteso alle valli bresciane e nell'Alto Garda. \nNello stesso periodo arriva anche la trasmissione via satellite Eultesat Hot Bird 13\u00b0 est (freq, 11541 pol.V, SR. 22000) con la possibilit\u00e0 di essere ascoltati, in tecnica digitale, in tutta Europa e nel Nord Africa.\nRadio Onda d'Urto trasmette oggi sulla frequenza 99.6 MHz in tutto il bresciano, in media e bassa Val Camonica sui 100.1 MHz e in alta valle sui 99.9 MHz; sulla frequenza 99.7 MHz a Mantova e nel Veronese, fino alle porte della citt\u00e0 scaligera.\nRadio Onda d'Urto \u00e8 ascoltabile anche a Trento e nel Trentino, sulle frequenze 99.5 MHz (Garda trentino) o 105.5 MHz (Trento e dintorni).\nLa festa.\nOgni anno, dal 1992, a Brescia, si tiene la festa di Radio Onda d'urto."}
{"id": "2168355", "revid": "767487", "url": "https://it.wikipedia.org/wiki?curid=2168355", "title": "Paul Friedrich August Ascherson", "text": "Biografia.\nFiglio del funzionario della sanit\u00e0 Ferdinand A. Moritz, Ascherson studi\u00f2 presso l'universit\u00e0 di Berlino, ma nel 1850 interruppe gli studi in medicina per dedicarsi alla botanica. Si laure\u00f2 nel 1855 con una dissertazione sulla flora del Brandeburgo. Fu assistente dal 1860 presso il Orto botanico di Berlino, dal 1865 dell'Erbario Reale, nel 1863 ebbe l'abilitazione per l'insegnamento della botanica e nel 1873 fu nominato professore straordinario di Berlino presso l'universit\u00e0.\nTra il 1873-1874 accompagn\u00f2 Gerhard Rohlfs nella spedizione nel deserto libico. Dopo il 1876 partecip\u00f2 ad altre spedizioni in Africa e pubblic\u00f2 opere fondamentali sulla flora d'Africa e di altri paesi.\nInsieme con i botanici Ludwig Schneider e Gustav Maass, con la quale era intimo amico, fece molti viaggi per esplorare la flora regionale della Sassonia, in particolare quella del medio Elba. Nel 1890 erborizz\u00f2 con Paul Graebner nel distretto Jerichower Land nella regione Sassonia-Anhalt."}
{"id": "2168357", "revid": "287204", "url": "https://it.wikipedia.org/wiki?curid=2168357", "title": "Queensland State League", "text": "Il Queensland State League \u00e8 un'associazione calcistica del Queensland (Australia) di undici team. \u00c8 stata creata nel 2008 per colmare il divario tra la A-League e le altre competizioni di stato.\nIl motto \u00e8 \"Our State of Play\" e il campione inaugurale \u00e8 il Sunshine Coast FC.\nDal 2009 si vuole espandere il Queensland State League a tutta la regione. Uno dei team che si aggregher\u00e0 sar\u00e0 il Far North Queensland Bulls con base nella citt\u00e0 di Mareeba e Cairns.\nLa Hyundai con il proprio sponsor continua a sostenere il calcio in Australia e il loro supporto continuer\u00e0 anche nel secondo campionato della Queensland State League."}
{"id": "2168358", "revid": "1573940", "url": "https://it.wikipedia.org/wiki?curid=2168358", "title": "Dasyurus", "text": "Dasyurus () \u00e8 un genere di marsupiali carnivori della famiglia dei Dasiuridi che comprende i cosiddetti quoll o gatti indigeni, originari di Australia e Nuova Guinea.\nDescrizione.\nGli adulti sono lunghi tra i 25 e i 75 cm e in pi\u00f9 sono dotati di code pelose di 20\u201335\u00a0cm. Le femmine sono munite di sei od otto capezzoli e di una tasca - con l'apertura verso la coda - che si sviluppa per\u00f2 solamente durante la stagione riproduttiva, quando devono trasportarvi i piccoli.\nBiologia.\nI quoll vivono sia nelle foreste che nelle vallate aperte. Sebbene siano prevalentemente animali terricoli, hanno sviluppato anche notevoli abilit\u00e0 arboricole. Non hanno la coda prensile, ma una serie di creste sulla pianta dei piedi. I molari e i canini sono molto sviluppati.\nTassonomia.\nLa trib\u00f9 dei Dasyurini, alla quale appartengono i quoll, comprende anche il diavolo della Tasmania, gli antechini, il kowari e i mulgara.\nLe specie del genere \"Dasyurus\" sono le seguenti:\nLe varie specie di quoll differiscono tra loro per piccole differenze nella forma del corpo, ma ognuna di loro presenta particolari caratteristiche. Il quoll tigrato, ad esempio, si pu\u00f2 facilmente riconoscere per le macchie bianche e i grandi canini.\nIl nome \"Dasyurus\", che significa \u00abcoda pelosa\u00bb, venne coniato da \u00c9tienne Geoffroy Saint-Hilaire nel 1796. La prima specie descritta, il quoll tigrato, venne posta originariamente nel genere degli opossum americani, \"Didelphis\"."}
{"id": "2168359", "revid": "320578", "url": "https://it.wikipedia.org/wiki?curid=2168359", "title": "DR 5", "text": ""}
{"id": "2168361", "revid": "300569", "url": "https://it.wikipedia.org/wiki?curid=2168361", "title": "Vicolo del Mortaio", "text": ""}
{"id": "2168367", "revid": "320578", "url": "https://it.wikipedia.org/wiki?curid=2168367", "title": "Minuteman-III", "text": ""}
{"id": "2168369", "revid": "1005847", "url": "https://it.wikipedia.org/wiki?curid=2168369", "title": "Politica interna italiana alla fine del XIX secolo", "text": "La politica interna italiana alla fine del XIX secolo \u00e8 stata influenzata da quelle contraddizioni socio-politiche che fino ad allora non erano state superate. Gli attori politici di questo scorcio di secolo furono principalmente Antonio di Rudin\u00ec, Luigi Pelloux e Giuseppe Saracco.\nDi Rudin\u00ec.\nL'azione politica del di Rudin\u00ec si svolse in un contesto difficile in cui i suoi governi, tra alterne vicende dal 6 febbraio 1891 al 29 giugno 1898, operarono per gestire una eredit\u00e0 quanto mai pesante.\nIl fallimento della politica di Crispi lo indusse a cercare di attenuare la tensione politica interna, concedendo un'amnistia che liber\u00f2 i condannati appartenenti ai Fasci siciliani.\nIn politica estera avvi\u00f2 un processo di distensione con la Francia.\nLe difficolt\u00e0 della situazione interna dovevano, tuttavia, aggravarsi gettando lo Stato unitario in una crisi che non aveva precedenti.\nConservatorismo e regime liberale.\nLe forze che avevano sostenuto Crispi desideravano il proseguimento della politica autoritaria. Lo stesso Sonnino voleva che il regime liberale spostasse il proprio baricentro dal parlamentarismo ad un rafforzamento dell'esecutivo e del ruolo regio, secondo l'esempio prussiano.\nIl successo conseguito dai socialisti e dall'opposizione radicale e repubblicana nelle elezioni del marzo 1897 non fece che accrescere l'irritazione dei conservatori.\nLa situazione precipit\u00f2 nel corso del 1898, scoppiarono agitazioni nel Sud, a Milano, Parma, Firenze e in altre localit\u00e0.\nFurono operati centinaia di arresti, le organizzazioni sindacali e socialiste vennero sciolte, si ebbe, a Milano, l'eccidio di dimostranti ad opera delle truppe comandate dal generale Bava Beccaris il 6 - 7 maggio 1898.\nLa situazione si era talmente deteriorata che all'interno del Ministero scoppiarono sempre nuovi contrasti.\nDi Rudin\u00ec chiese al re Umberto I di sciogliere la Camera dei deputati ed indire nuove elezioni, ma il re rifiut\u00f2, determinando le dimissioni del di Rudin\u00ec nel giugno 1898, ed incaric\u00f2 il generale Luigi Pelloux di formare il governo.\nPelloux.\nPelloux dapprima oper\u00f2 in modo da ricreare una certa condizione di normalit\u00e0 togliendo lo stato d'assedio. Ben presto, per\u00f2, divenne lo strumento di quella corrente reazionaria che desiderava porre fine al regime parlamentare ed instaurare un regime alla prussiana.\nPer riuscire in questo piano era necessario limitare le opposizioni e a questo scopo vennero proposti una serie di progetti di legge che ponevano sotto controllo la stampa, limitavano strettamente il diritto di riunione, colpivano il diritto di associazione, vietavano lo sciopero nei servizi pubblici.\nDi fronte a questa svolta reazionaria si determin\u00f2 una opposizione che andava dai socialisti fino a quella borghesia liberale che, ad una politica di conservatorismo autoritario, preferiva una politica di apertura democratica e riformista.\nNella discussione parlamentare dei progetti di legge, i socialisti ricorsero all'ostruzionismo. Pelloux tent\u00f2, allora, di dare valore esecutivo ai suoi decreti senza l'approvazione del Parlamento, ma la Corte di Cassazione dichiar\u00f2 illegittima tale prassi.\nLa grande industria milanese, giudicato troppo pericoloso il tentativo reazionario di fronte alle resistenze emerse, fin\u00ec per abbandonarlo.\nPelloux chiese nuove elezioni, ma i risultati delle elezioni portarono ad un notevole rafforzamento dei socialisti, dei radicali, dei repubblicani e della nuova opposizione liberale: Pelloux rassegn\u00f2 le dimissioni.\nSaracco.\nIl Re Umberto I diede l'incarico del governo al vecchio Senatore Giuseppe Saracco e questo fu il suo ultimo atto, poich\u00e9 un anarchico, Gaetano Bresci, lo assassin\u00f2 a Monza, il 29 luglio 1900, per vendicare i morti causati dalla repressione di Bava Beccaris durante i moti di Milano.\nL'episodio pi\u00f9 rilevante del ministero Saracco fu uno sciopero generale proclamato a Genova dopo che il prefetto aveva decretato, nel dicembre 1900, lo scioglimento della Camera del Lavoro.\nSaracco, fra molte incertezze, fin\u00ec per revocare tale scioglimento e dare le dimissioni.\nIl nuovo Re, Vittorio Emanuele III, nomin\u00f2 Presidente del Consiglio Giuseppe Zanardelli, il quale scelse come Ministro dell'interno Giovanni Giolitti."}
{"id": "2168372", "revid": "767487", "url": "https://it.wikipedia.org/wiki?curid=2168372", "title": "Inga - Io ho voglia...", "text": "Inga - Io ho voglia... \u00e8 un film erotico del 1968 di Joseph W. Sarno.\nIn Italia arriv\u00f2 solo nel 1971, anno in cui ebbe anche un sequel, \"Una ragazza dal corpo caldo\".\nTrama.\nUna giovane sedicenne, Inga, la cui madre \u00e8 morta e il padre \u00e8 risposato in America, va a vivere dalla zia trentaquattrenne Greta, che pensa di poter manipolare la nipote in modo da farla sposare con un ricco finanziere e trarne benefici. \nMa le cose non vanno nel modo sperato dalla zia: infatti Inga perde la verginit\u00e0 col fidanzato di Greta e fugge con un'imbarcazione comprata da questi proprio con il denaro di Greta."}
{"id": "2168375", "revid": "767487", "url": "https://it.wikipedia.org/wiki?curid=2168375", "title": "Angel and the Brains", "text": "Angel and the Brains \u00e8 un gruppo pop-rock italiano; fu uno dei tre gruppi partecipanti alla prima \"messa beat\".\nStoria del gruppo.\nIl complesso si forma nel 1964 per iniziativa di alcuni musicisti, Ruggero Coletta, Maurizio Vitti e Angelo Ferrari residenti a Roma nel quartiere Appio-Tuscolano. Chiesero e ottennero la possibilit\u00e0 di effettuare le \"prove\" nell'oratorio di S.M. Ausiliatrice ed \u00e8 proprio tra quelle mura che nacque il gruppo.\nNel 1965 ottengono un contratto discografico con la Ariel, etichetta di cui il direttore artistico \u00e8 Piero Ciampi.\nDopo le prime incisioni, nel 1966 vengono coinvolti dal maestro Marcello Giombini nella realizzazione della prima \"messa beat\" italiana, eseguita in prima assoluta nella cappella Borromini a Roma la sera del 27 aprile 1966, alla presenza di un foltissimo pubblico (2000 persone non riuscirono ad entrare e fu necessario allestire degli altoparlanti per l'esterno), e dei mass media, compresa una troupe televisiva della RAI.\nL'evento dest\u00f2 molto scalpore all'interno della Chiesa Cattolica, dando origine ad una modernizzazione del canto liturgico delle parrocchie, favorito dal clima postconciliare favorevole alle novit\u00e0, al punto che le canzoni dello spettacolo diventarono in breve tempo fra i pi\u00f9 cantati durante le celebrazioni eucaristiche.\nIl disco, tratto dall'esibizione ed inciso insieme ai The Bumpers e I Barrittas, diventa un album \"cult\", ed \u00e8 tuttora molto ricercato dai collezionisti; viene inoltre ristampato tre anni dopo con una diversa copertina.\nInoltre d\u00e0 il via ad un vero e proprio fenomeno: molti altri gruppi compongono brani di musica beat ispirati a tematiche religiose, ad esempio I Corvi (con \"Quando quell'uomo ritorner\u00e0\") o Franco IV e Franco I (con \"Oggi \u00e8 nato il Redentor\").\nIl grande successo della messa beat fece s\u00ec che i tre complessi furono chiamati a rappresentarla anche all'estero, e cos\u00ec gli Angel &amp; The Brains nel settembre 1966 tennero alcuni concerti alla Royal Albert Hall di Londra, poi fecero un tour di tre settimane in Belgio, Paesi Bassi e paesi scandinavi, per poi concludere all'Olympia di Parigi.\nNella primavera del 1967 furono invece invitati a Broadway, per pubblicizzare l'edizione del disco pubblicata negli Stati Uniti; in queste esibizioni vennero aggiunti alcuni salmi musicati dal maestro Giombini, di cui per\u00f2 non esiste la registrazione discografica.\nIl fenomeno si diffuse cos\u00ec anche oltreoceano, e nello stesso anno The Electric Prunes incisero \"Mass in F Minor\", ispirandosi all'esperienza italiana.\nSuccessivamente, gli Angel and the Brains incidono altri 45 giri, tra cui uno ancora a sfondo religioso dedicato a San Francesco d'Assisi ed uno tratto dalla colonna sonora del film I due figli di Ringo, con Franco Franchi e Ciccio Ingrassia.\nIl gruppo si esib\u00ec per diversi mesi al Piper di Roma; cambiarono poi casa discografica, passando all'Ala Record, per cui incisero un altro 45 giri nel 1968; dopodich\u00e9 Maurizio Aloisi abbandon\u00f2 il gruppo per entrare nelle Pecore Nere ed Alberto Del Duca entr\u00f2 nei Maya, per cui il complesso si sciolse.\nIl cantante Angelo Ferrari si trasfer\u00ec in Australia nel 1970.\nL'album La messa dei giovani \u00e8 stato ristampato in CD nel 2005.\nNel 2008 il gruppo rock Gli Illuminati ha riproposto nel suo album Prendi la chitarra e prega, insieme ad altre canzoni, alcuni brani dell'album del 1966."}
{"id": "2168382", "revid": "112743636", "url": "https://it.wikipedia.org/wiki?curid=2168382", "title": "Johannes Cocceius", "text": "Ebraista e teologo tedesco ed olandese, Johann Koch (in latino Johannes Cocceius, comunemente in italiano \"Cocceio\"), insegna successivamente a Brema, Franeker (Frisia) e Leida (Olanda).\nApplica i suoi talenti esegetici alla teologia federale (la teologia riformata del Patto) nella quale integra sistematicamente la progressione storica che osserva nell'economia divina dell'Antico e del Nuovo Testamento.\nLe opere di Cocceio includono commentari, opere di teologia biblica, inclusa \"La dottrina dei patti e del testamento di Dio\" (\"Summa doctrina de foedere et testamentum Dei\") (1648 e volumi di filosofia, dogmatica ed etica. Le sue opere maggiori, la \"Summa doctrinae\" (1648-1653) e \"Summa theologiae\" (1662) riflettono il suo approccio anti-scolastico alla teologia, come pure un profondo interesse per la storia della salvezza. Cocceio ha contribuito a rivitalizzare la teologia nelle chiese riformate.\nCocceio cerca di formulare una dogmatica biblica pi\u00f9 vicina alla fede che alla speculazione teologica . Per parlare del rapporto fra Dio e l'umanit\u00e0, rispetto alla teologia riformata classica, Cocceio usa pi\u00f9 volentieri il concetto di Patto pi\u00f9 che di decreti eterni, interpretando il rapporto di Dio con la creazione in modo dinamico. Cocceio definisce il Patto come \"null'altro che una divina dichiarazione sul metodo di percepire l'amore di Dio ed ottenere unione e comunione con lui\"). Sebbene sia stato stabilito per iniziativa divina, il patto richiede la risposta dell'uomo. Come negli sviluppo precedenti della teologia federale Cocceio opera una distinzione fra patto d'opere e patto di grazia. Quando il primo era stato violato con la disubbidienza, \u00e8 stata stabilita una via di salvezza alternativa nel patto di grazia, che Cocceio divide in periodi diversi. Il punto culminante della serie di patti in un compimento futuro, d\u00e0 al suo sistema un forte carattere escatologico.\nLa sua lettura storica dell'Antico Testamento lo conduce, fra l'altro, a contestare che il comandamento d'osservare il riposo sabbatico sia stato stabilito nel paradiso terrestre. Queste ed altre concezioni, fanno sorgere controversie che continuano sin dopo la sua morte. I suoi seguaci, pi\u00f9 tardi, combineranno il suo sistema teologico con la filosofia cartesiana, la cosiddetta \"scuola cocceio-cartesiana\", orientata all'esegesi allegorica e tipologica.\nI commentari di Cocceio su vari libri dell'Antico Testamento ed il suo \"Lexicon\" ebraico (1669), sono stati ampiamente utilizzati in circoli riformati fino al XIX secolo. Cocceio eserciter\u00e0 una rilevante influenza su Franz Burmann (1628-1679) e Herman Witsius (1636-1708).\nCocceio muore di peste nel 1669."}
{"id": "2168385", "revid": "767487", "url": "https://it.wikipedia.org/wiki?curid=2168385", "title": "Dasyurinae", "text": "I Dasiurini (Dasyurinae ) sono una sottofamiglia dei Dasiuridi. Comprendono alcuni generi di piccoli marsupiali carnivori originari dell'Australia: i quoll, il kowari, i mulgara, il kaluta, i dibbler, i fascogali, gli pseudoantechini, gli antechini e il diavolo della Tasmania. Questa sottofamiglia \u00e8 definita per lo pi\u00f9 sulla base di criteri biochimici."}
{"id": "2168389", "revid": "466539", "url": "https://it.wikipedia.org/wiki?curid=2168389", "title": "Rosemarie DeWitt", "text": "Biografia.\nNata a Flushing, nel \"borough\" newyorkese di Queens, figlia di Rosemarie Braddock e Kenny DeWitt, suo nonno era il campione di pugilato James J. Braddock. Si diploma nel 1989 alla Whippany Park High School, dove inizia ad esibirsi in varie produzioni scolastiche. Frequenta il New College della Hofstra University, laureandosi in Studi creativi, e studia recitazione presso l'Actors Center di New York.\nDopo brevi comparsate in un episodio di \"Law &amp; Order - Unit\u00e0 vittime speciali\" e in uno di \"Sex and the City\", ottiene una piccola parte in \"Cinderella Man - Una ragione per lottare\" di Ron Howard, film biografico sulla vita di suo nonno. Tra il 2006 e il 2007 affianca Ron Livingston nella serie televisiva \"Standoff\", dove interpreta la negoziatrice dell'FBI Emily Lehman. Terminata la serie lavora in 6 episodi di \"Mad Men\".\nNel 2008 recita per Jonathan Demme accanto a Anne Hathaway in \"Rachel sta per sposarsi\", ricoprendo proprio il ruolo della Rachel del titolo e viene candidata ad un Independent Spirit Awards 2009 come miglior attrice non protagonista. Lavora nuovamente per la televisione, interpretando la sorella di Toni Collette nella serie TV \"United States of Tara\". \nDoppiatrici italiane.\nNelle versioni in italiano delle opere in cui ha recitato, Rosemarie DeWitt \u00e8 stata doppiata da:"}
{"id": "2168390", "revid": "298229", "url": "https://it.wikipedia.org/wiki?curid=2168390", "title": "David Payne", "text": ""}
{"id": "2168395", "revid": "53588", "url": "https://it.wikipedia.org/wiki?curid=2168395", "title": "Cocceio", "text": ""}
{"id": "2168400", "revid": "486946", "url": "https://it.wikipedia.org/wiki?curid=2168400", "title": "Gavril Abramovi\u010d Ilizarov", "text": ""}
{"id": "2168402", "revid": "767487", "url": "https://it.wikipedia.org/wiki?curid=2168402", "title": "Dasyurini", "text": "I Dasyurini sono una trib\u00f9 dei Dasiurini."}
{"id": "2168403", "revid": "125484341", "url": "https://it.wikipedia.org/wiki?curid=2168403", "title": "Suzuki Swift", "text": "La Suzuki Swift \u00e8 un'utilitaria prodotta a partire dal 1983. Nel 2017 ne \u00e8 stata presentata la sesta generazione.\nPrima e Seconda serie (1983-1994).\nVenne presentata al salone dell'automobile di Tokyo nel 1983 con il nome di Suzuki Cultus.\nLa prima generazione, riservata solo ai mercati americani, asiatici e australiani era disponibile in 4 varianti di carrozzeria, infatti oltre le classiche 3 e 5 porte vi erano le 2 porte per la versione cabriolet.\nPer molti anni le vetture sono state vendute anche con i marchi Chevrolet (Chevrolet Sprint), Holden (Holden Barina), Pontiac (Pontiac Firefly), Geo (Geo Metro), Maruti e Pak, grazie a numerose joint venture effettuate con General Motors.\nPoteva essere equipaggiata con motori di 1,0 e 1,3 litri, trasmissioni manuali e automatiche rispettivamente a 4 e 5 rapporti.\nTerza serie (1994-2004).\nLa terza serie debutta nel 1994 e corrisponde ad un notevole restyling della seconda serie; fu disponibile anche un modello equipaggiato con trazione integrale col marchio Subaru sotto la denominazione Justy. La vettura era equipaggiata con un propulsore 1.0 a benzina capace di erogare 53 cavalli (la versione Subaru era disponibile esclusivamente col propulsore 1.3 8V da 68 cv successivamente sostituito da un propulsore 1.3 16V da 85 cv per i modelli prodotti dal 2001 in poi).\nDisponibile sempre nelle varianti 3, 5 porte berlina e cabriolet, in Italia venne importata solo nella versione 3 porte (la variante a 5 porte era riservata alla concorrente Subaru Justy).\nLunga 3,75 metri, larga 1,59 e alta 1,35, possiede un serbatoio con una capacit\u00e0 complessiva di 40 litri e un bagagliaio con un volume di 290 litri.\nI dati dichiarati dalla casa indicavano una velocit\u00e0 massima di 150\u00a0km/h e un consumo medio di circa 18,2\u00a0km/l.\nTra gli optional c'erano il climatizzatore manuale e la vernice metallizzata. Il cambio era manuale a 5 rapporti.\nCome le prime due generazioni, anche la terza \u00e8 stata venduta con i brand del gruppo GM.\nQuarta serie (dal 2004 al 2010).\nAnticipata dalla concept car Suzuki S2 (una coup\u00e9-cabriolet con tetto ripiegabile in metallo nel bagagliaio) la quarta serie debutta nel 2004 ma le consegne in Italia partono solo nell'aprile dell'anno successivo. Completamente differente dalle generazioni precedenti la nuova serie \u00e8 leggermente pi\u00f9 corta ma possiede interni molto pi\u00f9 spaziosi, moderni e meglio assemblati. Con la quarta serie terminano gli accordi con GM per la produzione della vettura con altri marchi e di conseguenza la Suzuki decide di non importarla pi\u00f9 negli Stati Uniti. Rimangono in attivo invece le joint venture con Maruti e Pak per la produzione a Gurgaon in India e a Chongqing in Cina.\nCaratteristiche.\nDisponibile solo nelle varianti a 3 e 5 porte, la versione berlina a 4 porte si aggiunger\u00e0 due anni dopo, ma come per le versioni precedenti non sar\u00e0 importata in Europa. Costruita su una nuova piattaforma che verr\u00e0 utilizzata nel 2008 anche per le Splash e Agila seconda serie, \u00e8 assemblata per il mercato europeo in Ungheria ad Esztergom, mentre le versioni per il mercato indiano (introdotte dal 2007) sono pressoch\u00e9 identiche tranne per l'altezza da terra (maggiore a causa dei fondi stradali spesso dissestati) e per il nome della vettura, venduta come Maruti Swift Dzire.\nLe versioni prodotte in Giappone (ad Hamamatsu) invece presentano dei paraurti anteriori leggermente pi\u00f9 arrotondati.\nLa versione 3 porte arriva sul mercato italiano solo dal 2006 a cui si aggiungono anche la variante \"Swift Sport\", la pi\u00f9 spinta della gamma grazie al motore 1.6 a doppia fasatura variabile della valvole (\"VVT\"), pi\u00f9 lunga di 7 centimetri grazie a paraurti anteriori e posteriori specifici, e la versione a trazione integrale con la motorizzazione 1.3 16 valvole benzina e la carrozzeria a 5 porte. Grazie a un accordo stipulato con FIAT alcuni anni prima (per la produzione delle Suv compatte Sedici e SX4) la vettura \u00e8 disponibile in Europa con un propulsore diesel 1.3 Multijet 16 valvole e in opzione il filtro antiparticolato.\nDal 2007 \u00e8 disponibile anche con una trasmissione robotizzata (automatica e sequenziale) a 5 rapporti abbinata alla motorizzazione 1.3 16V benzina e alla carrozzeria 5 porte.\nDal 2009 \u00e8 stata introdotta una versione bi-fuel che al classico motore benzina 1.3 16V da 92 cavalli abbina un impianto a GPL.\nMotorizzazioni.\nIn Italia la Swift \u00e8 disponibile con una gamma di motori composta da due benzina (1.3 e 1.6 \"VVT\") e un diesel di origine FIAT da 69 cavalli in seguito potenziato a 75 cavalli. Per il mercato europeo la Swift \u00e8 disponibile anche con altre due motorizzazioni a benzina di 1,2 e 1,5 litri rispettivamente con 88 e 102 cavalli. La prima \u00e8 abbinata ad un cambio CVT, la seconda sia ad un manuale a 5 rapporti, che ad un automatico a 4.\nQuinta serie (dal 2010 al 2017).\nLa nuova generazione della Swift viene presentata al Salone dell'automobile di Parigi, ma le immagini e le caratteristiche tecniche del nuovo modello sono resi noti dalla casa a partire dagli inizi di settembre 2010.\nIl modello \u00e8 stato sottoposto ai severi test dell'ente Euro NCAP, ottenendo il punteggio di 5 stelle.\nSi mostra completamente rinnovato rispetto alla precedente generazione ma mantiene la stessa impostazione, soprattutto nel frontale. Gli interni sono completamente rinnovati e di maggiore qualit\u00e0.\nNel 2013 arriva un restyling, che include nuove colorazioni bi-color.\nSesta serie (dal 2017).\nLe immagini di questo modello sono trapelate sul web nella met\u00e0 del mese di marzo 2016. La Swift di sesta generazione ha debuttato in Giappone il 27 dicembre 2016. La versione europea ha debuttato al 87\u00ba Salone di Ginevra nel marzo 2017 ed \u00e8 disponibile alla vendita sul mercato dal 13 maggio 2017.\nLa nuova generazione \u00e8 un centimetro pi\u00f9 corta del modello precedente, tre centimetri pi\u00f9 bassa e quattro centimetri pi\u00f9 larga. Le dimensioni sono per l'interasse di 2.450\u00a0mm, la lunghezza di 3.840\u00a0mm, la larghezza di 1.735\u00a0mm e l'altezza di 1.495\u00a0mm.\nLa vettura \u00e8 costruita sulla piattaforma \"Heartect\" che ha debuttato nel 2015 ed \u00e8 lo stesso pianale utilizzato per la produzione della Suzuki Baleno e della Ignis. Attraverso l'uso di una piattaforma alleggerita e modificata derivata da quella della Baleno, il peso \u00e8 stato ridotto a poco pi\u00f9 di 900\u00a0kg. Costruita ora solo nella versione a cinque porte, le maniglie delle porte posteriori sono contenute nel montante posteriore a forma di C; esteticamente ora la vettura nipponica presenta una griglia anteriore molto pi\u00f9 ampia rispetto alla precedente generazione dalla geometria esagonale.\nSul lato motori, vengono utilizzati quelli della Baleno, con un 1,2 litri 4 cilindri a benzina aspirato Dualjet (alimentato da un sistema multipoint con doppio iniettore per cilindro) da 90 CV e 1,0 litri 3 cilindri a benzina sovralimentato Boosterjet Turbo da 111 CV, che possono essere abbinati a un sistema ibrido leggero chiamato \"SHVS.\" Inoltre si pu\u00f2 richiedere una trasmissione automatica a 6 velocit\u00e0 in luogo del cambio manuale a 5 marce di serie e un sistema di trazione integrale. La Swift per il mercato europeo viene assemblata in Ungheria a Esztergom, mentre il design \u00e8 stato curato da Tetsuya Ozasa in Italia, precisamente nel Centro Stile Suzuki di Torino a Robassomero. Alla fine di maggio 2017 la vettura \u00e8 stata sottoposta ai crash test dell'Euro NCAP, ottenendo 3 stelle con la dotazione di serie e 4 stelle con il pacchetto opzionale sicurezza.\nNel 2018 le viene assegnato il premio giapponese \"RJC Car Of the Year\" da parte della Automotive Researchers' and Journalists' Conference of Japan, \u00e8 uno dei premi giapponesi pi\u00f9 importanti insieme al \"Japan Car of the Year\".\nVersioni speciali.\nSuzuki Swift Sport Concept.\nDopo il successo di vendite della versione sport della Swift, la Suzuki ha deciso di rilasciare una concept di una nuova versione sport potenziata. La vettura, presenta all'Australian Motor Show 2012, mostra numerose aggiunte aerodinamiche, tra cui uno splitter anteriore sportivo che ospita le luci diurne a LED, nuove mascherine a nido d'ape per le prese d'aria anteriori, nuove minigonne, nuovi cerchi da 18\" della OZ, un nuovo spoiler anteriore e nuovi impianti di scarico.\nMeccanicamente il telaio \u00e8 stato irrigidito e i freni sono stati potenziati."}
{"id": "2168404", "revid": "753041", "url": "https://it.wikipedia.org/wiki?curid=2168404", "title": "Carlos Mortensen", "text": "Ha vinto il suo primo braccialetto al Main Event delle World Series of Poker 2001; il suo secondo braccialetto arriva alle World Series of Poker 2003 nel $5.000 Limit Hold'em.\nAl febbraio 2011 detiene il record di guadagni del World Poker Tour (oltre 5.000.000 di dollari) oltre a quello delle vittorie (3 successi). \u00c8 stato il primo giocatore a vincere gli eventi principali sia delle WSOP che del WPT, avendo vinto il WPT World Championship 2007.\nAlle World Series of Poker 2006 gioca tre tavoli finali: chiude 9\u00ba in due eventi, vincendo rispettivamente 71.617$ e 73.344$. Va vicino a vincere il suo terzo braccialetto all'evento #33 (Razz): arriva infatti secondo battuto da James Richburg, accontentandosi di 94.908$.\nVanta inoltre quattro piazzamenti a premi all'European Poker Tour.\n\u00c8 stato capitano della nazionale spagnola di poker."}
{"id": "2168406", "revid": "1123126", "url": "https://it.wikipedia.org/wiki?curid=2168406", "title": "Rito lionese", "text": "Il rito lionese (in latino: \"ritus Lugdunensis\") \u00e8 un rito liturgico della Chiesa cattolica latina. La sua presenza \u00e8 attestata, come rito proprio dell'arcidiocesi di Lione a partire dal IX secolo, ma a differenza dei riti ambrosiano o mozarabico \u00e8 pressoch\u00e9 scomparso in seguito alla riforma liturgica del 1969. Tuttavia, alcune sue caratteristiche (soprattutto dettagli delle rubriche) persistono nella liturgia celebrata in alcune chiese di Lione, ad esempio in cattedrale.\nStoria.\nUn rito antico.\nIl rito lionese attinge le sue particolarit\u00e0 da una storia ricca di componenti fissati a partire dal basso Medioevo. Si situa, come il rito romano, nella famiglia dei riti liturgici occidentali, ma con alcuni prestiti dai rituali gallicani in vigore fino al IX secolo. Questi prestiti furono resi marginali dalla progressiva romanizzazione della liturgia franca voluta da Carlo Magno, ma il rito lionese ne conserva un certo numero.\nIl nucleo principale della liturgia lionese \u00e8 costituito dal rito romano cos\u00ec com'era nel IX secolo, al quale si aggiungono elementi gallicani. Ma se il rito romano \u00e8 in costante evoluzione, il rito lionese \u00e8 caratterizzato da un conservatorismo estremo. Formatosi attorno all'850, conoscer\u00e0 le prime revisioni solo nel XVIII secolo, con le riforme dell'arcivescovo Montazet.\nLa progressiva romanizzazione.\nPrima di lui, altre innovazioni liturgiche avevano profondamente modificato il rito lionese \u2014 Dom Denys Buenner assimila queste riforme a una mutilazione \u2014 e sono sancite dal messale dell'arcivescovo Rochebonne che \u00e8 promulgato nel 1737. L'intenzione sottesa a queste modifiche \u00e8 quella di avvicinarsi ai libri liturgici romani e l'arcivescovo Montazet, che allinea pressoch\u00e9 tutto il messale lionese \u2014 tranne alcune rubriche e l'ordinario della Messa \u2014 al messale parigino, non far\u00e0 che ratificare un movimento che era partito dalla fine del XVII secolo.\nLa romanizzazione \u00e8 perseguita anche dal cardinal Bonald nel XIX secolo. Nel 1866 promulg\u00f2 un messale il cui titolo gi\u00e0 annuncia il contenuto: \u00abMissale Romano-Lugdunense, sive missale Romanum in quo ritus Lugdunenses ultimi tridui ante Pascha, ordinis missae et vigiliae Pentecostes auctoritate Sanctae Sedis Apostolicae iisdem ritibus romanis proprio loco substituuntur\u00bb.\nL'edizione del 1904, a cura del cardinal Coulli\u00e9, intercalava riti e feste proprie. L'ultima edizione tipica del Messale lionese fu pubblicata nel 1956, con il cardinal Gerlier. Nove anni pi\u00f9 tardi, nel 1965, quando la riforma liturgica seguita al Concilio Vaticano II era in corso di preparazione, fu ancora pubblicato un rituale proprio per l'arcidiocesi di Lione.\nNonostante quest'ultima pubblicazione, la riforma liturgica comport\u00f2 la scomparsa pressoch\u00e9 completa del rito lionese, sostituito dal rito romano rinnovato da papa Paolo VI. Solo qualche canonico di Lione e qualche membro della \"soci\u00e9t\u00e9 Saint-Ir\u00e9n\u00e9e\" (una fraternit\u00e0 sacerdotale di Lione) hanno officiato occasionalmente in rito lionese.\nPrima la Fraternit\u00e0 Sacerdotale San Pio X (a partire dagli anni settanta), poi la Fraternit\u00e0 Sacerdotale San Pietro (nel 1988), si stabilirono nell'arcidiocesi di Lione utilizzando la Messa tridentina, che non era mai stata celebrata nelle parrocchie lionesi. Alla chiesa di san Giorgio dove i fedeli avevano ottenuto di poter celebrare secondo la forma antica del rito romano con l'indulto del \"motu proprio\" \"Ecclesia Dei\", una messa in rito lionese fu celebrata regolarmente nel corso degli anni novanta.\nMessa lionese e Messa romana.\nLe differenze pi\u00f9 evidenti tra la forma 1962 del rito romano e il rito lionese emergono per la Messa pontificale, tuttavia delle sfumature si possono riscontrare anche nella Messa bassa.\n\u00ab\" Per la Messa bassa, notate innanzitutto: testo differente delle preghiere ai piedi dell'altare; conservazione delle sequenze (scomparse nel rito romano dopo il Concilio di Trento); utilizzo di un corporale a quindici parti; offertorio differente (ostia e calice in contemporanea); il celebrante incrocia le braccia durante l'\"Unde et memores\", e incrocia le braccia sul petto durante il \"Supplices te rogamus\"; il trasporto del messale chiuso da parte del ministro (\u00e8 aperto nel rito romano)\".\u00bb\nPer la Messa pontificale, il massimo spiegamento della pompa liturgica lionese accentua ancor pi\u00f9 le differenze. Laddove la liturgia romana richiede il servizio di una quindicina di chierici, la Messa lionese mobilita trentasei ministri. Nella cattedrale ad esempio, prima della riforma liturgica di Paolo VI, il coro scendeva fino agli stalli per garantire uno spazio sufficiente per lo svolgimento delle cerimonie pontificali. Per le Messe solenni, la maggior parte dei canti era salmodiata su toni differenti da quelli del rito romano, un suddiacono restava dietro l'altare durante l'elevazione - per questa ragione, l'altare lionese non \u00e8 mai addossato alla parete terminale dell'abside. Inoltre, i ministri inferiori utilizzavano un manipolo, come i sacerdoti, e un rito proprio di Lione, l'amministrazione, si svolgeva durante il graduale.\nUn'ultima differenza compare nella Messa pontificale del Gioved\u00ec santo: i sei preti assistenti il vescovo concelebravano sacramentalmente con lui. \u00c8 il solo caso di concelebrazione in tutti i riti latini presente prima della riforma liturgica.\nQueste particolarit\u00e0 sono evidenti agli occhi dei fedeli mediante la semplice comparazione delle orazioni del Messale, ma le differenza fra la Messa tridentina e la Messa lionese nella Messa bassa e nella Messa cantata, sono minime. Tuttavia, pare che gli usi propri come l'\"amministrazione\" e il \"rite des tablettes\" siano ben note ai fedeli dell'inizio degli anni sessanta.\nGiovanni Maria Vianney e il rito lionese.\nGiovanni Maria Vianney celebrava con il rito di Lione. Ad un certo punto, per sentirsi pi\u00f9 vicino a Roma, volle dire il Breviario romano, solo che questo, essendo pi\u00f9 lungo, avrebbe sottratto del tempo alle sue attivit\u00e0 pastorali. Per questa ragione continu\u00f2 a recitare il Breviario lionese."}
{"id": "2168415", "revid": "363629", "url": "https://it.wikipedia.org/wiki?curid=2168415", "title": "Pentax MX", "text": "La Pentax MX \u00e8 una macchina fotografica reflex 35 millimetri ad esposizione manuale prodotta dalla Asahi Pentax (Giappone) a partire dal 1976.\n\u00c8 ritenuta la migliore macchina professionale della serie M fino all'arrivo della successiva Pentax LX, da ricordare l'innesto delle ottiche con baionetta \"K\".\nCaratteristiche.\n\u00c8 una macchina fotografica completamente meccanica che presenta la sua piccola componente elettronica impegnata solo per l'uso dell'esposimetro; la lettura esposimetrica \u00e8 a TTL e l'esposimetro \u00e8 costituito da una cellula al gallio-arseniuro di fosforo (campo di esposizione da 1 a 18 EV) molto affidabile e innovativa per l'epoca in cui la macchina fu presentata; l'indicazione della corretta esposizione si ha tramite 5 led indicanti la sovraesposizione o la sottoesposizione. Quindi la regolazione del tempo di esposizione (da 1 sec. a 1/1000 di sec.), e dell'apertura del diaframma rimangono compito esclusivo del fotografo, cos\u00ec come la messa a fuoco. Il tempo di sincronizzazione \u00e8 1/60. Nel mirino, oltre alle citate indicazioni dell'esposimetro sono visibili il tempo di esposizione (mediante una mascherina collegata alla ghiera dei tempi) e il diaframma, letto direttamente sulla ghiera dell'obiettivo mediante un periscopio. Il dorso \u00e8 intercambiabile e sul fondo del corpo sono presenti la presa di forza ed i contatti per il trascinamento motorizzato. Il corpo macchina era prodotto sia in colore alluminio che in nero.\nAccessori.\nPer questa macchina, di stampo professionale, sono stati prodotti molti accessori di vario genere:"}
{"id": "2168416", "revid": "287204", "url": "https://it.wikipedia.org/wiki?curid=2168416", "title": "Twilight (Leona Lewis)", "text": "Twilight (\"Il crepuscolo\" in inglese) \u00e8 un album demo della cantante britannica Leona Lewis, inciso nel 2004 per la Spiral Music ma mai pubblicato.\nIl disco.\nL'album, registrato per una casa discografica di Fulham, la Spiral Music, due anni prima della vittoria al reality show \"The X Factor\", contiene 12 canzoni, 10 delle quali scritte dalla stessa Leona, rese disponibili su internet, sebbene il CD non fosse stato mai reso disponibile fisicamente per essere acquistato o scaricato.\nLa Lewis, durante un'intervista con Colin Murray, esegu\u00ec dal vivo alcune canzoni tratte da \"Twilight\", precisamente \"Paradise\", \"Twilight\" e \"Learn to love\". Nella stessa intervista, Leona Lewis disse di avere composto alcuni dei brani all'et\u00e0 di 12 anni.\nTracce.\nTutte le canzoni sono state scritte da Leona Lewis, eccetto \"How Many Times\" e \"I Can't Help It\""}
{"id": "2168421", "revid": "118186650", "url": "https://it.wikipedia.org/wiki?curid=2168421", "title": "Gosford", "text": "Gosford \u00e8 una citt\u00e0 australiana nello Stato del Nuovo Galles del Sud.\nSorge a circa da Sydney presso l'estremit\u00e0 settentrionale della Brisbane Water, tra l'estuario del fiume Hawkesbury e Broken Bay.\nGosford \u00e8 il centro amministrativo della regione urbana Central Coast, la terza pi\u00f9 estesa area urbana dello Stato."}
{"id": "2168423", "revid": "2144409", "url": "https://it.wikipedia.org/wiki?curid=2168423", "title": "Draghi e draghetti", "text": "Draghi e draghetti (\"Dragon Tales\") \u00e8 una serie televisiva a cartoni animati statunitense-canadese prodotta dalla PBS Kids e CBC Television. La serie \u00e8 suddivisa in 3 stagioni: la prima trasmessa nel 1999-2000 conta 40 puntate, la seconda trasmessa nel 2001-2002 conta 24 puntate e la terza trasmessa nel 2005 conta 30 puntate. Ogni puntata contiene 2 episodi da 10 minuti e in totale l'intera serie \u00e8 costituita da 188 episodi. In Italia sono andate in onda la prima e la seconda stagione dal 4 agosto 2000 su Italia 1."}
{"id": "2168424", "revid": "559473", "url": "https://it.wikipedia.org/wiki?curid=2168424", "title": "Monza e Brianza", "text": ""}
{"id": "2168427", "revid": "599013", "url": "https://it.wikipedia.org/wiki?curid=2168427", "title": "Ceramica invetriata", "text": "La ceramica invetriata \u00e8 un tipo di ceramica caratterizzato dalla presenza dell'invetriatura, un metodo per impermeabilizzare i recipienti rendendoli resistenti agli agenti atmosferici.\nStoria e descrizione.\nLa tecnica fu usata gi\u00e0 nella citt\u00e0 di Babilonia, dai popoli mesopotamici, i caldei, che sotto i sovrani Nabucodonosor e Nabonedo, nel 570 a.C. costruirono la porta di Ishtar che conduceva ad un tempio (oggi ricostruita parzialmente nel museo di Berlino), costituita da due torri difensive rivestite da mattonelle invetriate di colore blu scuro.\nL'invetriatura viene realizzata applicando alle terrecotte dipinte una vernice a base di silice e piombo che, una volta cotta, si vetrifica diventando lucida e compatta. La tecnica, nota gi\u00e0 in epoca romana, fu diffusa in particolare in epoca medievale. Giorgio Vasari, nelle \"Vite\", ne attribuisce l'invenzione a Luca della Robbia, un ottimo scultore e pittore."}
{"id": "2168438", "revid": "124526953", "url": "https://it.wikipedia.org/wiki?curid=2168438", "title": "Stazione di Pavia", "text": "La stazione di Pavia \u00e8 la principale stazione ferroviaria a servizio del comune di Pavia (dotato di altre due stazioni, Pavia Porta Garibaldi e Motta San Damiano). Posta lungo la Milano-Genova, \u00e8 capolinea delle linee per Alessandria (via Valenza), Cremona, Vercelli e Milano Nord Bovisa.\nLa gestione dei locali commerciali \u00e8 affidata a Centostazioni mentre i locali legati all'attivit\u00e0 ferroviaria sono gestiti da Rete Ferroviaria Italiana.\nStoria.\nLa stazione venne attivata nel 1862, contemporaneamente all'apertura delle linee per Milano e per Torreberetti.\nInizialmente non vi era un vero fabbricato viaggiatori, ma solo una baracca provvisoria in legno per i passeggeri, affiancata da una rimessa locomotive, anch'essa in legno.\nLa costruzione del fabbricato definitivo, in muratura, fu ritardata da varie difficolt\u00e0, soprattutto per quanto riguarda la soggezione della zona a servit\u00f9 militare, e infine approvata con una convenzione del 14 luglio 1865.\nIl fabbricato definitivo venne progettato dell'ingegnere Gaetano Ratti, della Societ\u00e0 Ferrovie Alta Italia, e risult\u00f2 simile a quelli di altre stazioni lombarde, con un corpo centrale a due piani e due corpi laterali a un piano; dal lato dei binari fu costruita una tettoia \"Marquise\" in ferro, per riparare i passeggeri dalle intemperie. Il fabbricato cos\u00ec progettato venne inaugurato nel 1867.\nStrutture e impianti.\nIl fabbricato viaggiatori si compone di tre corpi: quello centrale si sviluppa su due livelli, ospita la gran parte dei servizi per i viaggiatori ed \u00e8 dotato di cinque archi in cui si trovano le porte d'accesso alla struttura, mentre in cima alla struttura \u00e8 presente un orologio analogico; i corpi laterali si diramano simmetricamente rispetto al corpo centrale, sono dotati ognuno di sei archi che contengono le porte di accesso ed ospitano i locali tecnici, i servizi igienici e gli spazi commerciali.\nI locali del fabbricato viaggiatori sono utilizzati da circa 8,7 milioni di passeggeri annui.\nLa stazione disponeva anche di uno scalo merci con annesso magazzino. Il 30 novembre 2009 lo scalo \u00e8 stato smantellato mentre il magazzino \u00e8 stato convertito a deposito. L'architettura del magazzino \u00e8 molto simile a quella delle altre stazioni ferroviarie italiane.\nLa pianta dei fabbricati \u00e8 rettangolare.\nIl piazzale \u00e8 dotato di sette binari (sei passanti e uno tronco) per il servizio viaggiatori, tutti dotati di banchina e collegati fra loro da due sottopassaggi, che collegano anche la piazza della stazione con via Robecchi Brichetti, dall'altro lato della ferrovia. I binari sono tutti dotati di pensilina eccetto il tronco. I binari 2 e 3 sono i binari di corretto tracciato della linea Milano-Genova, gli altri binari si trovano su tracciato deviato. Nel dettaglio i binari sono, solitamente, impiegati per:\nFino alla seconda guerra mondiale il ponte sul Ticino si trovava leggermente spostato pi\u00f9 a nord; esso fu distrutto dai bombardamenti il 4 settembre 1944. Il nuovo ponte, caratterizzato da uno stile architettonico pi\u00f9 moderno, venne ricostruito affiancato al precedente, del quale \u00e8 rimasta traccia delle fondazioni delle pile, visibili nell'alveo del fiume quando \u00e8 in periodo di magra, e di una pila, visibilmente segnata dall'esplosione di una bomba, sul lato destro del fiume.\nPrima che venissero avviati i lavori di costruzione della banchina a servizio del binario 6, oltre il binario 5 erano presenti altri due binari passanti, che non erano serviti da banchina ed erano utilizzati per la sosta di treni merci e treni passeggeri fuori servizio o per il ricovero dei macchinari addetti alla manutenzione. Nel 2014 il sesto binario \u00e8 stato abilitato al servizio viaggiatori, mentre il settimo \u00e8 stato demolito per lasciare spazio alla banchina viaggiatori del nuovo binario.\nIl 20 maggio 2018 \u00e8 stato attivato il nuovo Apparato Centrale Computerizzato (ACC) per il controllo del traffico ferroviario, in sostituzione delle vecchie Cabine attive dal 1951.\nRestyling.\nNel 2009 sono stati effettuati importanti lavori di restyling che hanno riguardato prevalentemente il fabbricato viaggiatori: si \u00e8 provveduto a rendere l'atrio pi\u00f9 spazioso eliminando la separazione fra la sala di attesa e lo stesso atrio e lo spazio \u00e8 stato dotato di locali commerciali e altri servizi. \u00c8 stata inoltre sostituita l'illuminazione e sono stati adeguati gli impianti tecnologici alle norme di legge. Durante l'intervento sono state eliminate le barriere architettoniche e sono stati ristrutturati i bagni. Infine si \u00e8 proceduto alla ordinaria manutenzione degli impianti: rinnovo dell'intonaco per il fabbricato viaggiatori, restauro degli infissi e delle pensiline e, in seguito, installazione dei monitor di indicazione elettronici a LED gialli in sostituzione di quelli a palette nelle sale d'attesa e su tutti i binari ed installazione di schermi televisivi che trasmettono spot pubblicitari.\nNel 2014 sono stati avviati nuovi lavori, volti al rifacimento del marciapiede esterno della stazione (lato Piazzale della Stazione), alla sostituzione delle porte di ingresso nella stazione (per renderle a norma per diversamente abili), al rifacimento dei marciapiedi a servizio dei binari, alla creazione di un nuovo binario per servizio viaggiatori con relativo marciapiede, all'installazione degli ascensori tra il sottopassaggio centrale e le banchine a servizio dei binari, e al contestuale prolungamento del sottopassaggio centrale fino a via Brichetti (in precedenza solo il sottopassaggio di destra arrivava in via Brichetti).\nServizi.\nLa stazione offre i seguenti servizi:\nMovimento.\nIl servizio passeggeri \u00e8 svolto in esclusiva da parte di Trenitalia (controllata del gruppo Ferrovie dello Stato) per i treni a lunga percorrenza (InterCity Milano-Genova-Livorno e Milano-Genova-Ventimiglia, Frecciargento Genova-Milano-Venezia, Frecciabianca Milano-Genova-Roma e Milano-Genova-Ventimiglia, Intercity Notte sulla relazione Milano-Siracusa) e da Trenord per i treni regionali, per conto della Regione Lombardia. La stazione \u00e8 servita anche da una coppia di EuroCity effettuati con treni delle Ferrovie Federali Svizzere sulla relazione Genova-Milano-Lugano-Zurigo.\nLa stazione \u00e8 capolinea della linea S13 di Trenord del servizio ferroviario suburbano di Milano, da e per Milano Bovisa-Politecnico, con orario cadenzato a frequenza semioraria, nonch\u00e9 delle linee regionali Pavia-Alessandria (via Valenza), Pavia-Codogno-Cremona e Pavia-Vercelli, con treni regionali gestiti da Trenord a frequenza oraria nei giorni feriali e bi-oraria in quelli festivi.\nLa stazione \u00e8 anche fermata per i treni regionali veloci di Trenitalia Milano-Voghera-Genova (frequenza bi-oraria) per i treni RegioExpress di Trenord Milano-Voghera-Alessandria (frequenza bi-oraria) e per treni regionali di Trenord Milano-Stradella-Piacenza (frequenza oraria).\nInterscambi.\nLa stazione \u00e8 servita dalle linee degli autoservizi urbani ed interurbani di Pavia, svolti da Autoguidovie, e si trova a breve distanza dal centro storico cittadino.\nFra il 1913 e il 1954 il piazzale antistante la stazione ospit\u00f2 un capolinea della tranvia di Pavia, rimaneggiato durante i lavori di prolungamento della stessa attuati nel 1932."}
{"id": "2168439", "revid": "149727", "url": "https://it.wikipedia.org/wiki?curid=2168439", "title": "Ferrovia Pavia-Mortara", "text": ""}
{"id": "2168440", "revid": "709565", "url": "https://it.wikipedia.org/wiki?curid=2168440", "title": "Anthony - Formidabile formica", "text": "Anthony - Formidabile formica (\"Anthony Ant\") \u00e8 una serie televisiva a cartoni animati prodotta da Funbag Animation Studios."}
{"id": "2168446", "revid": "1873140", "url": "https://it.wikipedia.org/wiki?curid=2168446", "title": "Wagon Queen Family Truckster", "text": "La Wagon Queen Family Truckster \u00e8 la fittizia automobile usata dalla famiglia Griswold nel film National Lampoon's Vacation. La vettura \u00e8 basata su di una Ford LTD Country Squire Station Wagon appositamente modificata per il film.\nLa Family Truckster venne progettata e realizzata da George Barris, famoso per aver creato altre famose auto della storia del cinema come la Batmobile della serie Tv degli anni sessanta e altre ancora. Il disegno venne realizzato in maniera volutamente ridicola e di cattivo gusto, con delle trovate che parodiavano le grandi giardinette americane degli anni '70. La vettura ha dei pannelli in radica sulle fiancate e sul cofano, 8 luci davanti (4 per ogni lato) e 4 luci dietro, che sono sempre le stesse luci girate e montate in maniera simmetrica, nessuna griglia per il radiatore, ma solo due fessure proprio sopra il paraurti, copricerchi cromati con sopra una grossa e vistosa corona e un tappo del serbatoio piazzato sul parafango anteriore a destra. Inoltre, il motore produce un suono sinistro che tende a continuare anche dopo aver spento il motore (per quanto la macchina dovrebbe essere nuova) e come equipaggiamento di sicurezza vi \u00e8 un airbag fatto con un sacchetto della spazzatura.\nNel film.\nLa Family Truckster viene acquistata dal capofamiglia Clark Griswold che va, insieme con il figlio Rusty, alla concessionaria auto di Lou Glutz. Clark si reca con la sua Oldsmobile Vista Cruiser, che ha intenzione di dare dentro per una non specificata Antarctic Blue Sport Wagon. Il venditore Ed (interpretato da Eugene Levy) per\u00f2, gli afferma che la macchina che ha richiesto non \u00e8 ancora arrivata, e che si tratta di un errore di ordinazione. Quindi sposta l'attenzione di Clark su una delle diverse Family Truckster invendute che ha nel parco macchine. Nel momento in cui Clark decide che vuole tenersi la sua precedente Oldsmobile, chiede di riaverla indietro, ma gli viene consegnata completamente appiattita dalla pressa. Di conseguenza, prende la Family Truckster, e arriva a casa presentando orgogliosamente l'auto alla moglie e definendolo \"un ottimo affare\".\nNel corso del film, la macchina finisce vittima di numerosi scempi;\nNella cultura di massa.\nParecchi fan si sono adoperati per realizzarne delle repliche nel corso degli anni, passione quella delle repliche di automobili da cinema molto diffusa negli Stati Uniti. \nL'unica Wagon Queen Family Truckster sopravvissuta alle riprese risiede ora all'Historic auto attractions museum di Roscoe, nell'Illinois. \nNel film Un biglietto in due, l'automobile usata da i protagonisti John Candy e Steve Martin \u00e8 una Chrysler LeBaron Town &amp; Country convertible del 1986 che ha uno stile di carrozzeria molto simile a quello della Family Truckster. Il film \u00e8 di John Hughes, autore della sceneggiatura di National Lampoon's Vacation, e la macchina in questo secondo film richiama molto alla Family Truckster. Non a caso, anche in questo film, il destino di quest'auto \u00e8 abbastanza tragico (finisce bruciata).\nEssa compare anche nel quinto film della serie cinematografica \"National Lampoon's Vacation\": \"Vacation\" (J. F. Daley e J. Goldstein, 2015)."}
{"id": "2168449", "revid": "124945990", "url": "https://it.wikipedia.org/wiki?curid=2168449", "title": "Maggie e l'incredibile Birba", "text": "Maggie e l'incredibile Birba (\"Maggie and the Ferocious Beast\") \u00e8 una serie televisiva a cartoni animati canadese prodotta da Teletoon Productions, Nelvana e Nick Jr. Productions.\nLa serie \u00e8 stata trasmessa negli Stati Uniti su Nickelodeon, dal 5 giugno 2000 al 9 giugno 2002; in Italia \u00e8 stata trasmessa su Italia 1, a partire dal 12 giugno 2004."}
{"id": "2168452", "revid": "76963", "url": "https://it.wikipedia.org/wiki?curid=2168452", "title": "Lars Petrus", "text": "Nel 1982 \u00e8 diventato campione di Svezia. \u00c8 stato detentore del record europeo di risoluzione del cubo nel minor tempo usando una sola mano, portato fino a 42\"41 per la singola prova e a 1'12\"04 per la media sulle tre prove alla Caltech Winter Competition 2005, tenutasi a San Francisco. Petrus ha anche vinto le World Championships 2005 tenutesi a Lake Buena Vista, in Florida, nella categoria \"Minor Numero di Mosse\", guadagnandosi il premio di $500. Attualmente risiede nella Silicon Valley, in California.\nHa ideato uno dei pi\u00f9 noti metodi di risoluzione del cubo di Rubik, che da lui prende il nome di \"metodo Petrus\". Il metodo \u00e8 composto da sette fasi: 1) costruire un angolo 2x2x2, 2) espandere la parte risolta fino a 2x2x3, 3) orientare gli spigoli, 4) finire due strati, 5) mettere in posizione i rimanenti vertici, 6) orientare i vertici, 7) mettere in posizione gli spigoli restanti.\nDegna di nota \u00e8 anche la creazione di un utilissimo dizionario (purtroppo incompleto) dei nomi dei prodotti IKEA che traduce in inglese il significato di ciascun nome. "}
{"id": "2168470", "revid": "125262535", "url": "https://it.wikipedia.org/wiki?curid=2168470", "title": "Arthur (serie animata)", "text": "Arthur \u00e8 una serie di cartoni animati basata sui libri di Marc Brown. In Italia \u00e8 stata trasmessa da Italia 1 dal 1998 ai primi anni 2000."}
{"id": "2168471", "revid": "117064519", "url": "https://it.wikipedia.org/wiki?curid=2168471", "title": "Passaporto albanese", "text": "Il passaporto albanese (albanese: \"Pasaporta e Shqip\u00ebris\u00eb\") \u00e8 un documento di viaggio e di identit\u00e0 che viene rilasciato ai cittadini che possiedono la cittadinanza albanese e permette loro di effettuare viaggi all'estero. L'autorit\u00e0 competente per il rilascio \u00e8 il Ministero degli Interni.\nCaratteristiche.\nIl passaporto biometrico \u00e8 di colore rosso borgogna simile ai passaporti dell'Unione europea. La pagina dei dati \u00e8 rigida ed \u00e8 di plastica di policarbonato all'interno della quale si trova in modo invisibile un microchip dove vengono immagazzinati i dati biometrici del possessore quali: foto, impronte digitali delle dieci dita, firma digitale del possessore, ecc. I dati dal microchip vengono estratti con la tecnologia wireless RFID da una distanza non superiore a 10\u00a0cm. \nIl passaporto possiede ottimi standard di sicurezza e antifalsificazione. La foto, reattiva agli UV, \u00e8 scannerizzata sulla pagina plastificata e si replica a fianco. Il codice alfanumerico presente in basso alla pagina dei dati rende il passaporto immediatamente leggibile anche con un lettore ottico. Sono state implementate microstampe, immagini olografiche, immagini visibili solo coi raggi UV, filigrana e altri particolari. I dati sono redatti in albanese e inglese.\nIl Passaporto biometrico albanese soddisfa tutti gli standard imposti dall'Organizzazione internazionale dell'aviazione civile. La procedura, che si effettua in modo veloce e integrato di fronte ad un singolo impiegato dell'ufficio anagrafe (identificazione, foto, rilevamento impronte e firma digitale), rende questo documento affidabile e sicuro.\nPassaporto biometrico.\nA partire dal maggio 2009, il Governo albanese, nell'ambito di un pi\u00f9 ampio progetto di modernizzazione e avvicinamento ai migliori standard internazionali, ha iniziato a emettere per i propri cittadini il passaporto biometrico e la carta d'identit\u00e0 biometrica. Il possesso del passaporto biometrico era una delle condizioni per i cittadini albanesi per viaggiare all'interno dello Spazio Schengen senza visto a partire dal 15 dicembre 2010\nPer ottenere questo passaporto bisogna solo pagare all'ufficio postale il prezzo di 180 lek (\u20ac1,40) e recarsi presso l'ufficio dello stato civile del proprio Comune dove la persona viene fotografata e le vengono rilevate le impronte, tutto in modo digitale, senza l'uso d'inchiostro. I dati raccolti vengono inviati al centro di produzione a Tirana. Prima della consegna al titolare, il passaporto biometrico e la carta d'identit\u00e0 elettronica hanno bisogno di essere attivate mediante la lettura dell'impronta digitale del titolare con un apposito dispositivo che riconosce la corrispondenza dell'impronta con quella presente nel microchip. La validit\u00e0 del passaporto \u00e8 10 anni.\nStoria.\nI primi passaporti albanesi venivano emessi a partire dagli anni venti del secolo scorso, anni in cui inizia il consolidamento dello Stato albanese. Durante il periodo comunista dal 1945 fino al 1991 l'Albania non permetteva i viaggi all'estero dei propri cittadini e di conseguenza non emetteva passaporti ordinari per l'espatrio. Emetteva solo passaporti per il personale diplomatico e di servizio. Gli studenti albanesi all'estero, al termine degli studi, dovevano riconsegnare il passaporto alle autorit\u00e0 di polizia.\nDopo il cambiamento del sistema politico le autorit\u00e0 rilasciano passaporti a tutti i cittadini albanesi che ne fanno richiesta. \nViaggi senza visti.\nAsia, Africa e l'Oceania.\nL'Indonesia non richiede pi\u00f9 un visto per l'ingresso, viene infatti dato in loco e ha durata di 30 giorni."}
{"id": "2168474", "revid": "76963", "url": "https://it.wikipedia.org/wiki?curid=2168474", "title": "Fumiko Orikasa", "text": " Registra per l'etichetta Geneon Entertainment."}
{"id": "2168477", "revid": "1718925", "url": "https://it.wikipedia.org/wiki?curid=2168477", "title": "Tambacounda", "text": "Tambacounda \u00e8 una grande citt\u00e0 della parte orientale del Senegal, a 400\u00a0km a sud-est dalla capitale Dakar. \u00c8 il capoluogo dell'omonima regione di Tambacounda.\nStoria.\nPrima ancora che giungessero i francesi a colonizzare questo territorio vi era un villaggio dei Mandingo. Successivamente alla conquista francese la zona divent\u00f2 una citt\u00e0 importante. Costruirono un certo numero di edifici, compresa la stazione ferroviaria che tutt'oggi mantiene il sapore coloniale.\nPopolazione.\nAgli inizi del XX secolo nella zona giunsero pastori nomadi del Mali, sulle rotte della transumanza e si combinarono con etnie locali.\nSono riportate di seguito stime demografiche ufficiali raccolte nei seguenti anni:\nEconomia.\nStoricamente la citt\u00e0 si \u00e8 sviluppata intorno alla stazione, proprio per poter esercitare un commercio dei propri prodotti anche in luoghi pi\u00f9 distanti. \u00c8 presente un gran numero di commercianti di bestiame. I principali prodotti agricoli sono: miglio, mais e cotone coltivato nelle pianure asciutte della regione. Nella citt\u00e0 e presente la principale industria del cotone (SODEFITEX).\nLuoghi di culto.\nCome per la maggior parte del Senegal, la popolazione \u00e8 prevalentemente musulmana, ma in particolare a Tambacounda si ha un mix di gruppi etnici.\nSono presenti 10 parrocchie appartenenti alla diocesi di Tambacounda, sede della Chiesa cattolica suffraganea dell'arcidiocesi di Dakar. \u00c8 attualmente retta dal vescovo Jean-No\u00ebl Diouf. Solo l'1,8% della popolazione \u00e8 cattolica.\nMonumenti e luoghi d'interesse.\nIl turismo \u00e8 poco sviluppato, ma Tambacounda \u00e8 spesso un punto di passaggio per i viaggiatori in visita al parco nazionale di Niokolo-Koba situato a sud della citt\u00e0 , famoso per la sua fauna selvatica.\nNel 2003, la stazione ferroviaria e l'Hotel de la Gare (edifici dell'epoca coloniale) sono stati introdotti dalla prefettura del Senegal nella lista dei monumenti storici.\nInfrastrutture e trasporti.\nLa citt\u00e0 \u00e8 situata in una zona scarsamente popolata attraversata per\u00f2 dalla ferrovia che offre la linea ferroviaria Dakar-Niger, che conduce dalla capitale Dakar a Bamako (Mali). La stazione \u00e8 nata nel periodo coloniale, e ancora oggi \u00e8 in uso. \nLa citt\u00e0 \u00e8 anche un punto di passaggio delle autostrade N1 e N7 importanti per il commercio tra la regione di Kayes, in Mali, e la costa del Senegal.\nTambacounda \u00e8 provvista di un aeroporto continentale che offre voli nazionali e internazionali.\nMusica.\nTambacounda ha ottenuto fama anche per la musica e le danze della regione. In modo particolare per la musica prodotta con il djembe. Nella met\u00e0 del XIX secolo sono giunti a Tambacounda alcuni dei pi\u00f9 grandi maestri di djembe di Segu (Mali), portando con s\u00e9 la loro storia, la conoscenza e segreti di questo strumento. Tra i musicisti di fama \"Abdoulaye Diakite\".\nPolitica.\n\"Souty Tour\u00e9\", l'attuale sindaco, \u00e8 un ex ministro del governo sotto Abdou Diouf, ed \u00e8 stato il fondatore del Partito Socialista Autentico (PSA) che ha sede per l'appunto a Tambacounda.\nGeografia fisica.\nClima.\nIl clima \u00e8 prevalentemente arido e secco con la temperatura molto elevata tutto l'anno. Ci sono due stagioni principali, quella secca da novembre a maggio e la stagione che va da giugno ad ottobre che \u00e8 la stagione delle piogge."}
{"id": "2168478", "revid": "110157", "url": "https://it.wikipedia.org/wiki?curid=2168478", "title": "Niederhausen", "text": "Niederhausen \u00e8 un comune di 520 abitanti della Renania-Palatinato, in Germania.\nAppartiene al circondario (\"Landkreis\") di Bad Kreuznach (targa KH) ed \u00e8 parte della comunit\u00e0 amministrativa (\"Verbandsgemeinde\") di Bad M\u00fcnster am Stein-Ebernburg."}
{"id": "2168481", "revid": "287204", "url": "https://it.wikipedia.org/wiki?curid=2168481", "title": "The Legendary Zing Album", "text": "The Legendary Zing Album \u00e8 una raccolta di singoli dei The Trammps registrati per la Buddah Records."}
{"id": "2168482", "revid": "339392", "url": "https://it.wikipedia.org/wiki?curid=2168482", "title": "KR3", "text": ""}
{"id": "2168487", "revid": "729019", "url": "https://it.wikipedia.org/wiki?curid=2168487", "title": "Ada Ciganlija", "text": "L'Ada Ciganlija (in serbo cirillico, \u0410\u0434\u0430 \u0426\u0438\u0433\u0430\u043d\u043b\u0438\u0458\u0430) \u00e8 un'isola del fiume Sava, trasformata in penisola, che sorge all'interno della citt\u00e0 di Belgrado, capitale della Serbia. Il lago artificiale (il \"Savsko Jezero\"), creato chiudendo il braccio meridionale del fiume, e le spiagge lungo le sue rive ne fanno una meta tra le pi\u00f9 importanti per il riposo e il divertimento dei cittadini che chiamano l'isola il \"mare di Belgrado\" (\"beogradsko more\").\nLocalizzazione.\nL'Ada Ciganlija si trova a 4 chilometri dal centro della citt\u00e0 e appartiene alla municipalit\u00e0 di \u010cukarica. A nord, nel braccio di fiume che la separa da Novi Beograd, sorge l'isola di \"Ada Me\u0111ica\".\nGeografia.\nNonostante tre dighe artificiali ne abbiano fatto, geograficamente, una penisola, i cittadini belgradesi considerano l'Ada Ciganlija un'isola a tutti gli effetti. Si estende in direzione nordest-sudovest per 6 chilometri e copre un'area di 2,7\u00a0km\u00b2.\nFa parte di un complesso ecosistema di 8\u00a0km\u00b2 di superficie, che comprende l'\"Ada Me\u0111ica\", la piccola isola di \"Mala Ciganlija\" ( divenuta anch'essa penisola, sulla costa meridionale della Sava), la zona verde lungo il fiume sulla sponda di Novi Beograd e tutte le acque interne, compreso il \"Savsko Jezero\" e il laghetto dell'isola principale, chiamato \"Ada Safari\".\nSavsko Jezero.\nIl \"Lago Sava\" fu creato nel 1967 con la costruzione di tre dighe nel braccio meridionale del fiume. \u00c8 lungo 4,2\u00a0km e copre un'area di 0,8\u00a0km\u00b2. A sudovest del lago, si apre un altro piccolo bacino, chiamato \"Talo\u017enik\": qui le acque vengono purificate prima di passare nel lago, mediante pompe e tubi sotterranei, o di tornare nel fiume attraverso la diga pi\u00f9 occidentale. Il sistema di purificazione delle acque fa parte di un complesso d'infrastrutture e di regolamenti che tendono a salvaguardare scrupolosamente l'ambiente dell'isola.\nAda Safari.\nL'Ada Safari \u00e8 ci\u00f2 che resta di una pi\u00f9 vasta zona palustre bonificata e trasformata in lago nel 1994. Vi sono state introdotte alcune e selezionate specie ittiche quali la carpa, la tinca o il semplice pesce rosso: la pesca \u00e8 permessa solo dietro il rilascio di una speciale autorizzazione. Un ristorante offre specialit\u00e0 di pesce dove si possono gustare i prodotti del lago. Accanto all'Ada Safari \u00e8 stato creato uno zoo dove sono stati raccolti esemplari di uccelli tra cui pavoni.\nClima.\nPoich\u00e9 costituisce un particolare ecosistema, l'Ada Ciganlija possiede uno specifico microclima. L'alternanza di acque e terre e la fitta vegetazione rendono l'ambiente pi\u00f9 umido e pi\u00f9 caldo rispetto al resto della citt\u00e0.\nFlora.\nLa maggior parte del territorio dell'ecosistema di Ada Ciganlija \u00e8 costituita da boschi. Il tratto di foresta pi\u00f9 antico \u00e8 vecchio di diversi secoli e comprende querce, olmi e betulle; nella met\u00e0 del XX secolo l'isola fu riforestata, soprattutto con esemplari di pioppi e frassini.\nLa zona centrale dell'isola \u00e8 vincolata da strettissime norme ambientali: vi cresce vegetazione spontanea che viene lasciata selvaggia.\nFauna.\nOltre agli anfibi e agli insetti, originari dell'isola e molto abbondanti, la popolazione animale dell'Ada \u00e8 composta da diverse variet\u00e0 di mammiferi, come volpi, lepri, cinghiali e caprioli; nel 2006 sono stati introdotti altri 60 esemplari di lepri e 100 di fagiani. Gli uccelli che la popolano sono per lo pi\u00f9 pavoncelle, quaglie e germani reali; vi svernano anche numerosi uccelli migratori come i marangoni.\nStoria.\nAlcune mappe austriache del XVII secolo riportano l'isola denominandola \"\"Zigeuner Insel\" ed altre contemporanee italiane, \"Isola degli Zingari\"\": questo fa ipotizzare che il nome abbia proprio questo significato, dove la parola \"Ada\" di origine turca indica l'isola (che in serbo si dice, piuttosto, \"ostrvo\") e \"Ciganlija\" (derivante dalla parola serba \"cigani\") ne specifica chi l'abitasse secoli fa.\nNel 1821, il principe Milo\u0161 Obrenovi\u0107 la dichiar\u00f2 bene protetto, e fino al 1941 vi era dislocato un carcere. La notte del 17 luglio 1947 le autorit\u00e0 comuniste passarono per le armi numerosi politici e militari accusati di aver collaborato con gli occupanti nazisti durante la seconda guerra mondiale, tra cui il capo dei Cetnici e alcuni ministri del governo di Milan Nedi\u0107.\nPer decenni l'Ada fu un paradiso per pescatori, lasciata selvaggia e senza alcun intervento edilizio. Lo scrittore Branislav Nu\u0161i\u0107 la soprannomin\u00f2 \"fiore acquatico\" (\"vodeni cvet\") per la sua bellezza. La maggiore spiaggia di Belgrado si trovava di fronte all'isola, davanti alla sua costa nord, nel quartiere di Senjak a Novi Beograd, e fino agli anni sessanta l'Ada rest\u00f2 intatta. \u00c8 solo tra la fine degli anni '60 e l'inizio dei settanta che nacquero progetti di sviluppo per l'area. L'isola fu collegata alla terraferma e si decise di organizzarvi gare sportive, la prima delle quali fu il Campionato del Mondo di kayak del 1971. Negli anni ottanta si organizz\u00f2 la rassegna musicale \"Leto na Adi\" (estate sull'Ada) trasmessa per anni dalla televisione.\nOggi \u00e8 amministrata dalla societ\u00e0 pubblica \"AJ Ada Ciganjia\" di propriet\u00e0 del comune di Belgrado e finanziata anche da iniziative private.\nInfrastrutture e servizi.\nL'isola \u00e8 stata organizzata come il punto focale dell'attivit\u00e0 sportiva e ricreativa di Belgrado. A questo scopo sono state create numerose infrastrutture: innanzitutto i 7 chilometri di spiagge sulle rive del Savsko Jezero, parte delle quali attrezzata con stabilimenti balneari alcuni con recinti per far nuotare i bambini e parte lasciata libera; un tratto \u00e8 riservato ai nudisti.\nLungo le spiagge sorgono bar, ristoranti, pub, chioschi e cinema, raggiungibili attraverso un sentiero pedonale affiancato da una pista ciclabile che corrono tutto intorno al lago. All'entrata del parco dell'isola \u00e8 stato aperto l'hotel \"Jezero\". Sono presenti numerosi circoli sportivi e impianti sportivi, tra cui un golf club, diversi club di canottaggio, campi da tennis, campi per pallavolo, pallacanestro, calcio, calcetto, paintball, e bocce, attrezzature per lo skateboard, il bungee jumping e gli scacchi, centri per le immersioni e piste per il pattinaggio. La costa nord \u00e8 utilizzata come porticciolo dove attraccano barche e stazionano case galleggianti. Nel 1996 \u00e8 stato creato, nel tratto orientale del lago un getto d'acqua sul modello di quello del Lago di Ginevra, alto 140 metri che la notte viene illuminato e vi vengono organizzati spettacoli di suoni e luci.\nL'isola \u00e8 completamente pedonalizzata, possono circolarvi solo le biciclette e un trenino elettrico per i turisti. \u00c8 raggiungibile con diverse linee di autobus che durante l'estate vengono incrementate per soddisfare il maggior afflusso di visitatori."}
{"id": "2168490", "revid": "1431409", "url": "https://it.wikipedia.org/wiki?curid=2168490", "title": "Vinko Golob", "text": ""}
{"id": "2168494", "revid": "1573940", "url": "https://it.wikipedia.org/wiki?curid=2168494", "title": "Dasykaluta rosamondae", "text": "Il kaluta rosso minore (Dasykaluta rosamondae ), noto anche come piccolo ratto marsupiale rosso o, pi\u00f9 semplicemente, kaluta, \u00e8 un mammifero australiano appartenente alla famiglia dei Dasiuridi. \u00c8 l'unica specie del genere Dasykaluta .\nDescrizione.\nIl kaluta misura 9\u201311\u00a0cm di lunghezza e pesa solamente 20-40 g. \u00c8 ricoperto da una pelliccia piuttosto ruvida di colore bruno-rossastro. La forma del corpo ricorda abbastanza quella degli antechini, ma testa e orecchie sono pi\u00f9 brevi. Inoltre, rispetto a questi ultimi, ha dimensioni leggermente inferiori.\nBiologia.\nAlimentazione.\nIl kaluta si nutre di insetti e piccoli vertebrati. Tipica \u00e8 la sua abitudine di sventolare in aria la coda mentre pattuglia il proprio territorio.\nRiproduzione.\nI maschi di questa specie, come quelli di altre specie di Dasiuridi, muoiono poco dopo la stagione riproduttiva, che cade in settembre, probabilmente a causa dello stress. I piccoli, che nascono dopo una gestazione di circa sette settimane, sono svezzati all'et\u00e0 di quattro mesi. In cattivit\u00e0 la specie pu\u00f2 sopravvivere fino a tre anni.\nDistribuzione e habitat.\nIl kaluta \u00e8 diffuso nella regione del Pilbara e nel Piccolo Deserto Sabbioso, in Australia Occidentale, dove \u00e8 piuttosto comune. Predilige le praterie di \"Triodia\" sp.\nTassonomia.\nIl kaluta appartiene alla famiglia dei Dasiuridi. Quando venne descritto per la prima volta da W. D. L. Ride nel 1964, venne classificato nel genere \"Antechinus\". Tuttavia, nel 1982, Mike Archer cre\u00f2 appositamente per esso un nuovo genere monospecifico, \"Dasykaluta\". Da allora gli studiosi hanno scoperto che \u00e8 pi\u00f9 strettamente imparentato con il dibbler (\"Parantechinus apicalis\").\n\"Kaluta\" \u00e8 il nome con il quale gli aborigeni chiamano questa specie, come indica anche il nome del genere, \"Dasykaluta\", che significa \u00abkaluta peloso\u00bb. Il nome specifico, \"rosamondae\", \u00e8 un riferimento a Rosamund Clifford, la famosa amante di Enrico II d'Inghilterra, che si diceva avesse lunghi capelli rossi."}
{"id": "2168499", "revid": "1573940", "url": "https://it.wikipedia.org/wiki?curid=2168499", "title": "Chiesa di San Gaetano (Barletta)", "text": "La chiesa di San Gaetano \u00e8 stata fondata nel XVII secolo dall'ordine dei Teatini, giunto a Barletta nei primi anni del secolo. Il complesso edilizio su cui si erge la chiesa era gi\u00e0 presente al momento della fondazione ed era sede di una piccola chiesa intitolata a San Giuseppe. Chiesa e convento sono stati poi trasformati, prendendo la denominazione attuale nel 1667.\nLa chiesa \u00e8 situata lungo via Cialdini, strada su cui si trovano numerosi altri edifici conventuali, quali quello di San Ruggero, Santa Maria della Vittoria e il Monte di Piet\u00e0.\nStoria.\nLa presenza dei chierici regolari, meglio conosciuti come Teatini, a Barletta, risalirebbe alla fine del XVI secolo. La prima chiesa in cui si adattarono ad officiare le celebrazioni fu la \"chiesa di san Giuseppe\". Nella primavera del 1656 iniziarono i lavori per l'edificazione di una nuova chiesa adiacente al fabbricato originario; lavori poi sospesi per due anni a causa della pestilenza sopraggiunta durante quello stesso anno. I lavori terminarono nel 1667.\nQuando l'ordine dei Teatini fu soppresso, mediante regio decreto di Murat del 7 settembre 1809, la chiesa pass\u00f2 sotto la giurisdizione del parroco della chiesa di San Giacomo, che a sua volta la affid\u00f2 ai confratelli della Santissima Trinit\u00e0. Questi, a loro volta, erano stati cacciati dall'omonima \"chiesa della Santissima Trinit\u00e0\", in seguito alla soppressione dell'ordine dei Padri Celestini, che fino ad allora vi risiedevano. I confratelli portarono con loro la preziosa reliquia della Sacra Spina della quale erano divenuti custodi con il compito di solennizzarla nella Domenica di Passione. Il fabbricato fu concesso al comune e destinato ad uffici pubblici.\nArchitettura.\nInterno.\nLa chiesa presenta sei cappelle laterali, tre per ciascun lato, comunicanti tra loro e separate da archi a tutto sesto. Nella seconda cappella a sinistra vi \u00e8 un pregevole altare di legno dipinto a effetto marmo; qui \u00e8 custodita la reliquia della Sacra Spina che si espone e si festeggia nella quinta domenica di quaresima.\nDalla terza cappella, attraverso una botola sotterranea si accede alle antiche sepolture; in fondo alla navata centrale c'\u00e8 un grande cappellone che racchiude l'altare maggiore circondato da un muro semicircolare. Su di esso trovano collocazione cinque tele relative alla vita e alle gesta di San Gaetano, risalenti al XVII secolo; ancora sui muri del presbiterio due grandi tele raffigurano \"Il sogno di San Giuseppe\" e la \"Fuga in Egitto\", in un primo tempo attribuite ad Altobello ma poi ascritte alla mano di Paolo De Matteis.\nNella prima cappella a destra \u00e8 posta una tela attribuita a Cesare Fracanzano, raffigurante la vergine Maria fra i genitori San Gioacchino e Sant'Anna.\nDall'ultima cappella di destra si accede alla sacrestia che illumina tre grandi finestre, ha la volta sorretta da archi a sesto acuto, detta, per la sua forma, volta bastarda. Attraverso una porta della chiesa, scesi pochi gradini si arriva in un locale piuttosto spazioso che, per la forma e gli arrotondamenti della volta, sembra un antico androne, forse quello della casa di tale Roberto Mola.\nIn corrispondenza delle sei cappelle laterali, di quella centrale e de del portone si aprono altrettante finestre che fanno intravedere il caratteristico bianco delle pareti; il pavimento e composto di mattonelle in cotto. Sul fianco della chiesa si sviluppa il convento la cui facciata appare divisa in tre ordini.\nEsterno.\nNel 2013 la facciata esterna della chiesa di San Gaetano \u00e8 stata abbellita con l'installazione della scultura in marmo \"EcceHomo\" di Matteo Faben, scultore veronese."}
{"id": "2168500", "revid": "39884", "url": "https://it.wikipedia.org/wiki?curid=2168500", "title": "Pook Jocelyn", "text": ""}
{"id": "2168501", "revid": "1543377", "url": "https://it.wikipedia.org/wiki?curid=2168501", "title": "William David Lindsay Ride", "text": "Fu anche Presidente della Commissione che redasse il Codice internazionale di nomenclatura zoologica.\nBiografia.\nRide era il figlio maggiore di Sir Lindsay Tasman Ride.\nNel 1957, Ride fu nominato Direttore del Western Australian Museum di Perth e Lettore in Zoologia presso la University of Western Australia.\nNel 1975, fu nominato Direttore dell'Australian Biological Resources Study, situato all'interno della Commonwealth Scientific and Industrial Research Organisation (CSIRO) a Canberra.\nRide lavor\u00f2 per la CSIRO dal 1974 al 1980. Tra il 1982 e il 1987, tenne anche l'incarico di Capo della Scuola di Scienze Applicate al Canberra College of Advanced Education; nel 1987 fu nominato Preside del College.\nDopo il pensionamento, avvenuto nel 1987, e fino al 2002, fu un \"Visiting Fellow\" presso la Universit\u00e0 Nazionale Australiana.\nOpere.\nOltre a numerosi articoli pubblicati nella letteratura scientifica, Ride \u00e8 stato autore o editore, fra le altre, delle seguenti opere:"}
{"id": "2168504", "revid": "21265697", "url": "https://it.wikipedia.org/wiki?curid=2168504", "title": "Dasykaluta", "text": ""}
{"id": "2168510", "revid": "1494169", "url": "https://it.wikipedia.org/wiki?curid=2168510", "title": "Ju-on", "text": ""}
{"id": "2168514", "revid": "1486495", "url": "https://it.wikipedia.org/wiki?curid=2168514", "title": "Catastrofici castori", "text": "Catastrofici castori (\"The Angry Beavers\") \u00e8 una serie televisiva animata statunitense del 1997, creata da Mitch Schauer. \nLa serie ruota attorno alle avventure di Daggett e Norbert, due giovani fratelli castori che si sono trasferiti dalla casa dei loro genitori per diventare scapoli nella vicina foresta della fittizia Wayouttatown, in Oregon. \nLa serie \u00e8 stata trasmessa per la prima volta negli Stati Uniti su Nickelodeon dal 19 aprile 1997 al 26 maggio 2001, per un totale di 62 episodi (e 123 segmenti) ripartiti su quattro stagioni. In Italia \u00e8 stata trasmessa su Rai 2 dal 1999. \nTrama.\nDaggett e Norbert sono due fratelli castori, che devono lasciare casa quando la loro mamma ha un nuovo castorino. Trovano rifugio nell'immaginario Wayouttatown, nell'Oregon. Norb e Dag ora possono fare ci\u00f2 che vogliono, ma la loro nuova vita non sar\u00e0 tutta rose e fiori.\nPersonaggi e doppiatori.\nPersonaggi principali.\nIl fratello pi\u00f9 giovane di Norbert (di quattro minuti). Iperattivo e immaturo, con movimenti enfatizzati e maniacali, viene preso sovente di mira dal fratello, il quale lo insulta spesso e ha un rapporto che va dall'amore all'odio. Possiede il classico comportamento da fratello minore: turbolento, combinaguai, stupido, infantile, permaloso, sensibile, giocherellone e dispettoso. Ha un debole per gli insulti. \u00c8 anche un amante dei giocattoli e ne possiede a quantit\u00e0 industriale. Il suo preferito \u00e8 un orsacchiotto con cui gioca molto (a volte lo si vede dormire con esso) e si arrabbia moltissimo se qualcuno lo tocca. Nonostante prenda costantemente in giro Norbert, gli vuole in realt\u00e0 molto bene e rimarr\u00e0 per sempre al suo fianco.\nIl fratello maggiore di Daggett. Molto intelligente e con un linguaggio forbito, \u00e8 molto sarcastico e costruisce grandi opere di ingegneria. \u00c8 la mente del duo. Essendo il pi\u00f9 grande e pi\u00f9 intelligente, a volte sfrutta l'ingenuit\u00e0 di Daggett per scopi personali. Norbert \u00e8 anche particolarmente pigro, riflessivo, vanitoso, arrogante, critico, arguto, razionale ed egocentrico. In un episodio si scopre che sa parlare (e capire) fluentemente e perfettamente lo spagnolo. Nonostante si prenda gioco quasi sempre di Dag, in realt\u00e0 lo ama moltissimo e, nonostante i suoi difetti, a volte sa anche svolgere perfettamente il suo ruolo da fratello maggiore. Ha infatti dimostrato in pi\u00f9 occasioni di essere un fratellone incredibilmente amorevole, affettuoso, dolce, gentile e condiscendente, facendo spesso da figura paterna e preoccupandosi moltissimo per le emozioni e (soprattutto) per la salute del fratellino.\nProduzione.\nLa serie \u00e8 stata ispirata dai primi anni di Mitch Schauer in Oklahoma, quando era senzatetto e spesso vedeva dei castori in un fiume vicino. Secondo Schauer, \u00e8 stata influenzata anche da serie animate come \"La Pantera Rosa\", \"Gli antenati\" e \"Rocky e Bullwinkle\".\nDurante la produzione della serie c'era spesso tensione tra Schauer e Nickelodeon, con il canale che imponeva restrizioni apparentemente arbitrarie sul contenuto della serie gi\u00e0 dal primo episodio, in cui si censurano le parole \"Stai zitto!\". Sebbene la serie sia diventata popolare nel corso degli anni, il creatore ha continuato ad andare contro le norme e pratiche della rete. Nell'episodio finale \"Bye Bye Beavers\", i due castori vengono informati per posta che la loro serie \u00e8 stata cancellata e criticano apertamente la rete per averla cancellata. L'episodio non \u00e8 mai andato in onda."}
{"id": "2168516", "revid": "287204", "url": "https://it.wikipedia.org/wiki?curid=2168516", "title": "Luciano Cafagna", "text": "Biografia.\nStudioso dei problemi dello sviluppo economico italiano, insegn\u00f2 Storia contemporanea all'Universit\u00e0 di Pisa e alla Scuola Normale Superiore. \nFece parte, nel 1950, del gruppo dei \"Giovani Storici\" del Partito Comunista Italiano, ma nel 1956, dopo l'invasione sovietica dell'Ungheria, fu tra i protagonisti della \"diaspora\" e segu\u00ec il destino politico di Antonio Giolitti, di cui \u00e8 stato uno stretto collaboratore. Ha avuto anche autorevoli incarichi politici, come quando Antonio Giolitti, nominato Commissario europeo per la politica regionale nella Jenkins nel 1975, lo volle come suo capo di gabinetto. \nFu il primo presidente della Societ\u00e0 Italiana per lo Studio della Storia Contemporanea, dal 1990 al 1992.\nDal 1990 al 1997, fu uno dei primi componenti della neo-costituita Autorit\u00e0 garante della concorrenza e del mercato.\nFu consigliere del Comitato Scientifico della \"Fondazione Basso\" e partecip\u00f2 attivamente al dibattito politico nella Sinistra. \nFu esponente del La Rosa nel Pugno, dei DS e ader\u00ec, infine, al neo Partito Socialista Italiano.\nProduzione scientifica.\nAll'inizio degli anni sessanta, con due saggi, \"La formazione di una base industriale in Italia fra il 1886 e il 1914\" e \"Intorno alle origini del dualismo economico in Italia\", si inser\u00ec nel dibattito sull'industrializzazione italiana. \nDurante gli anni di Mani pulite svilupp\u00f2 un'accorta riflessione sulle cause della degenerazione del sistema dei partiti politici italiani, non mancando di evidenziare in essa la fine del ciclo del partito-Stato, inaugurato dal fascismo ma non modificato nel passaggio dal partito unico al pluralismo dei partiti: si tratta di una riflessione che fu trasferita \"nel vivo di una drammatica attualit\u00e0 politica\" dal discorso a Montecitorio del 12 aprile 1993, con cui furono annunciate le dimissioni del governo Amato I.\nGiudizi.\n\"Curioso di tutto, aveva letto e leggeva di tutto (non da ultimo romanzi e poesia). E sapeva di tutto. La realt\u00e0 presente e quella passata, anche la pi\u00f9 remota, non finivano mai d\u2019interessarlo. Era insieme fermissimo sui principi quanto pronto anche a capire le ragioni di cose o persone contrarissime a quei principi stessi. Napoletano d\u2019origine, era un conversatore appassionato, pronto alla battuta caustica, ma al tempo stesso profondo, e anche nella conversazione conservava quell'abito di equanimit\u00e0 condita di arguzia che era il suo\". "}
{"id": "2168517", "revid": "21265801", "url": "https://it.wikipedia.org/wiki?curid=2168517", "title": "Angry Beavers", "text": ""}
{"id": "2168518", "revid": "340492", "url": "https://it.wikipedia.org/wiki?curid=2168518", "title": "Repubblica Austrogermanica", "text": ""}
{"id": "2168520", "revid": "287204", "url": "https://it.wikipedia.org/wiki?curid=2168520", "title": "Traisen", "text": ""}
{"id": "2168521", "revid": "2039709", "url": "https://it.wikipedia.org/wiki?curid=2168521", "title": "Teresa Bellanova", "text": "Deputata dalla XV alla XVII legislatura e senatrice dalla XVIII legislatura, il 28 febbraio 2014 \u00e8 stata nominata sottosegretaria di stato al lavoro nel governo Renzi, e, in seguito, il 29 gennaio 2016, all'incarico di viceministra dello sviluppo economico.\nBiografia.\nNata nel 1958 a Ceglie Messapica, in provincia di Brindisi, abbandona gli studi dopo la licenza di terza media per andare a lavorare nei campi. Giovanissima, entra nelle organizzazioni sindacali dei braccianti e si impegna contro la piaga del caporalato. Nel 1988 diventa segretaria provinciale della Flai Cgil (Federazione Lavoratori Agroindustria) e nel 1996 segretaria provinciale della Filtea Cgil (Federazione italiana Tessile Abbigliamento Calzaturiero). Nel 2006 entra per la prima volta alla Camera dei deputati nelle file dell'Ulivo, nel 2016 diventa viceministro dello Sviluppo Economico nel governo Renzi e poi Gentiloni.\nAttivit\u00e0 sindacale.\nNel 1988 viene nominata segretaria generale provinciale della Flai (Federazione Lavoratori AgroIndustria) per la provincia di Lecce. Nel 1996 diviene segretaria generale della Filtea (Federazione italiana Tessile Abbigliamento Calzaturiero), incarico che ricopre fino al 2000, quando entra a far parte della segreteria nazionale della Filtea con delega alle politiche per il Mezzogiorno, politiche industriali, mercato del lavoro, contoterziarismo e formazione professionale.\nAttivit\u00e0 politica.\nNel 2005 viene eletta componente del consiglio nazionale dei Democratici di Sinistra e il 22 aprile 2006 \u00e8 eletta per la prima volta alla Camera dei deputati nella lista dell'Ulivo nella circoscrizione Puglia. Dopo aver partecipato alla fase costituente del Partito Democratico, viene eletta alla Camera dei deputati per la seconda volta nel 2008. Dal 21 maggio 2008 \u00e8 componente della XI Commissione (lavoro pubblico e privato).\n\u00c8 riconfermata deputata nelle politiche del 2013. \u00c8 segretaria del gruppo PD alla Camera. Il 28 febbraio 2014 viene nominata sottosegretario di Stato al lavoro nel governo Renzi. Il 29 gennaio 2016 \u00e8 nominata viceministro dello sviluppo economico, incarico mantenuto sia nel governo Renzi, sia nel governo Gentiloni.\nAlle elezioni politiche del 4 marzo 2018 viene candidata al Senato della Repubblica, nel collegio uninominale di Nard\u00f2, ove ottiene il 17,36% dei voti e viene sconfitta dalla candidata del Movimento 5 Stelle Barbara Lezzi con il 39,88% dei voti. Viene comunque eletta senatrice in virt\u00f9 della candidatura nella lista proporzionale del Partito Democratico nella circoscrizione Emilia-Romagna.\nMinistro delle politiche agricole.\nIl 4 settembre 2019 viene annunciata la sua nomina a Ministro delle politiche agricole alimentari e forestali nel governo Conte II. Ha prestato giuramento il successivo 5 settembre 2019.\nDal Pd a Italia Viva.\nIl 17 settembre 2019 lascia Il Partito Democratico ed entra a far parte di Italia Viva, per cui \u00e8 nominata capo delegazione nel governo. Dal gennaio 2020 ha un blog sul sito de \"Il Riformista\".\nNel maggio 2020, dopo aver minacciato le dimissioni dal governo, ottiene l'inserimento nel decreto c.d. \"rilancio\" del 14 maggio 2020, di un articolo che prevede la regolarizzazione per i lavoratori gi\u00e0 presenti sul territorio italiano (che pu\u00f2 essere richiesta anche dai datori di lavoro), ma anche il rilascio di un permesso di soggiorno temporaneo, valido solo nel territorio nazionale, della durata di mesi sei dalla presentazione dell\u2019istanza, per chi ha gi\u00e0 in passato avuto un contratto di lavoro in settori ben precisi: agricoltura, zootecnia, assistenza alla persona e assistenza domestica.\nDimissioni dal governo Conte.\nIl 13 gennaio 2021 si dimette dal governo insieme ad altri due esponenti di Italia Viva, il ministro Elena Bonetti e il sottosegretario Ivan Scalfarotto, aprendo la crisi di governo dell'Esecutivo guidato da Giuseppe Conte. \nViceministro alle Infrastrutture e ai trasporti.\nIl 1\u00ba marzo giura come Viceministro delle infrastrutture e della mobilit\u00e0 sostenibili nel governo Draghi.\nControversie.\n\u00c8 stata criticata dalle RSU di Almaviva per il suo ruolo all'interno della vertenza Almaviva ed \u00e8 infine stata denunciata, nel giugno 2017, per tentata estorsione in merito al tentativo di convincere i lavoratori a sottoscrivere l'accordo che prevedeva 1666 licenziamenti. La denuncia penale nei confronti di Bellanova, tuttavia, non ha avuto seguito.\nVita privata.\n\u00c8 sposata con Abdellah El Motassime, un interprete marocchino conosciuto a Casablanca durante un viaggio con la Flai Cgil dedicato a discussioni in tematica agroalimentare. Nel 1991 \u00e8 diventata mamma di Alessandro, il loro unico figlio."}
{"id": "2168522", "revid": "709565", "url": "https://it.wikipedia.org/wiki?curid=2168522", "title": "Anatole (serie animata)", "text": "Anatole \u00e8 una serie televisiva a cartoni animati statunitense-canadese-francese ispirata ai libri di Eve Titus.\nTrama.\nSposato e padre di sei topolini, Anatole \u00e8 una sorta di ambasciatore tra la comunit\u00e0 dei topi ed il mondo umano. Nelle sue avventure vissute per le strade di Parigi, Anatole si fa portatore del valore della diversit\u00e0 in una moderna societ\u00e0 multiculturale."}
{"id": "2168529", "revid": "591470", "url": "https://it.wikipedia.org/wiki?curid=2168529", "title": "Brughiera a mirtilli", "text": ""}
{"id": "2168530", "revid": "80339", "url": "https://it.wikipedia.org/wiki?curid=2168530", "title": "Tasejevskij rajon", "text": ""}
{"id": "2168531", "revid": "80339", "url": "https://it.wikipedia.org/wiki?curid=2168531", "title": "Taseyevsky rayon", "text": ""}
{"id": "2168533", "revid": "80339", "url": "https://it.wikipedia.org/wiki?curid=2168533", "title": "Distretto di Taseevo", "text": ""}
{"id": "2168534", "revid": "80339", "url": "https://it.wikipedia.org/wiki?curid=2168534", "title": "Distretto di Taseyevo", "text": ""}
{"id": "2168536", "revid": "80339", "url": "https://it.wikipedia.org/wiki?curid=2168536", "title": "Tjuhtetskij rajon", "text": ""}
{"id": "2168537", "revid": "80339", "url": "https://it.wikipedia.org/wiki?curid=2168537", "title": "Tjukhtetskij rajon", "text": ""}
{"id": "2168538", "revid": "80339", "url": "https://it.wikipedia.org/wiki?curid=2168538", "title": "Tyukhtetsky rayon", "text": ""}
{"id": "2168539", "revid": "80339", "url": "https://it.wikipedia.org/wiki?curid=2168539", "title": "Distretto di Tjuchtet", "text": ""}
{"id": "2168540", "revid": "80339", "url": "https://it.wikipedia.org/wiki?curid=2168540", "title": "Distretto di Tjuhtet", "text": ""}
{"id": "2168541", "revid": "80339", "url": "https://it.wikipedia.org/wiki?curid=2168541", "title": "Distretto di Tjukhtet", "text": ""}
{"id": "2168542", "revid": "80339", "url": "https://it.wikipedia.org/wiki?curid=2168542", "title": "Distretto di Tyukhtet", "text": ""}
{"id": "2168543", "revid": "287204", "url": "https://it.wikipedia.org/wiki?curid=2168543", "title": "Koel Purie", "text": "Ha lavorato sia in televisione che nel cinema di Bollywood.\nHa esordito sul set del secondo capitolo della trilogia degli elementi di Deepa Mehta, Earth, come assistente alla produzione.\nNel 2001, ha avuto il suo esordio come attrice."}
{"id": "2168552", "revid": "287204", "url": "https://it.wikipedia.org/wiki?curid=2168552", "title": "Krasnozerskij rajon", "text": ""}
{"id": "2168554", "revid": "80339", "url": "https://it.wikipedia.org/wiki?curid=2168554", "title": "Distretto di Krasnozerskoe", "text": ""}
{"id": "2168555", "revid": "80339", "url": "https://it.wikipedia.org/wiki?curid=2168555", "title": "Distretto di Krasnozyorskoye", "text": ""}
{"id": "2168556", "revid": "80339", "url": "https://it.wikipedia.org/wiki?curid=2168556", "title": "Distretto di Krasnoz\u00ebrskoe", "text": ""}
{"id": "2168561", "revid": "1226", "url": "https://it.wikipedia.org/wiki?curid=2168561", "title": "Close-up", "text": ""}
{"id": "2168573", "revid": "6923", "url": "https://it.wikipedia.org/wiki?curid=2168573", "title": "Christopher Gadsden", "text": "Fu il principale promotore del movimento patriottico del suo Stato nel corso della rivoluzione americana. Partecip\u00f2 come delegato al Congresso Continentale, e alla guerra d'indipendenza come generale di brigata. A lui si deve il disegno della Bandiera di Gadsden.\nBiografia.\nPrima della Rivoluzione.\nGadsden nacque a Charleston, nella Carolina del Sud. Suo padre, Thomas Gadsden, che aveva anche servito nella Royal Navy, era ispettore doganale al porto della citt\u00e0.\nDopo aver frequentato le scuole presso Bristol, nella Gran Bretagna, torn\u00f2 nel 1740 in America, e lavor\u00f2 come apprendista in un ufficio commerciale di Philadelphia, in Pennsylvania. L'anno seguente morirono i suoi genitori, e divenne erede di un cospicuo patrimonio. Nel 1745-46, seguendo le orme del padre, entr\u00f2 nella Royal Navy e la serv\u00ec nel corso della guerra di re Giorgio, come commissario di bordo. Fu anche attivo nei traffici mercantili del tempo, che gli fruttarono lauti guadagni, tali da permettergli di ritornare nella Carolina del Sud e ricomprare le terre perdute dal padre anni prima, al tavolo da gioco.\nStabilitosi a Charleston, divenne un ricco mercante, e costru\u00ec le banchine del porto, che portano ancor oggi il suo nome. Partecip\u00f2 anche ad azioni militari contro gli indiani Cherokee, alla guida di una compagnia di milizia. Eletto alla Camera dei Comuni locale, iniziarono i suoi contatti con gli autocratici governatori britannici della colonia.\nNel 1765 l'assemblea lo nomin\u00f2 delegato allo Congresso sullo Stamp Act, tenutosi a New York per protestare contro l'omonima legge, che tassava tutte le carte stampate \u2013 finanche le carte da gioco \u2013 prodotte dalle colonie americane. In questa occasione, mentre suoi colleghi e compatrioti come Thomas Lynch e John Ruthledge parteciparono a comitati che redassero appelli alla Camera dei Comuni e dei Lords, Gadsden si rifiut\u00f2 di farlo, ritenendo il Parlamento britannico non competente in materia. Diede invece un forte supporto al documento finale elaborato dal Congresso, recante lo stesso nome (ed in molti aspetti antesignana) della celebre dichiarazione dei Diritti del 1774; in questo modo si segnal\u00f2 all'attenzione di Samuel Adams, col quale strinse amicizia ed ebbe una lunga corrispondenza, tanto da venire soprannominato \u201cil Sam Adams del Sud\u201d.\nGli anni della Rivoluzione.\nComandante militare.\nTornato da New York, Gadsden fu uno dei fondatori e capi della sezione di Charleston dei Sons of Liberty; nel frattempo, continu\u00f2 a far parte della locale milizia, arrivando al grado di tenente colonnello.\nAll'avvio della rivoluzione fu eletto ad entrambi i Congressi Continentali formatisi nel 1774-5, ma all'inizio del 1776 lasci\u00f2 Philadelphia, divenendo comunque membro del congresso provinciale della Carolina del Sud, per assumere la guida del 1\u00ba reggimento del suo Stato, inquadrato nell'esercito continentale. Subito dopo, il Presidente della Carolina del Sud, John Rutledge, lo nomin\u00f2 generale di brigata e gli affid\u00f2 il comando di tutte le forze militari dello Stato.\nLa difesa di Fort Moultrie.\nSiccome i britannici stavano preparando un attacco su Charleston, il maggior generale Charles Lee ordin\u00f2 di abbandonare le posizioni periferiche, ma Rutledge e gli ufficiali locali non erano d'accordo. Il risultato fu un compromesso per il quale Gadsden si impegn\u00f2 con uomini e mezzi nella costruzione di un ponte che avrebbe permesso la fuga ai difensori di Sullivan's Island, guidati da William Moultrie, nel caso la loro posizione non fosse sostenibile. I britannici come previsto attaccarono, ma furono respinti (28 giugno 1776); come premio, in settembre il Congresso Continentale nomin\u00f2 Gadsden generale di brigata nell'esercito continentale.\nVice Governatore della Carolina del Sud.\nNel 1778, Gadsden era membro della Convenzione della Carolina del Sud, che elabor\u00f2 la nuova costituzione dello Stato. Nello stesso anno, fu nominato Vice Governatore, in sostituzione di Henry Laurens che era impegnato nelle riunioni del Congresso Continentale, e tenne l'incarico per due anni. In realt\u00e0, il titolo attribuitogli per quasi tutto il suo mandato fu di \u201cVice Presidente della Carolina del Sud\u201d, poi cambiato in quello definitivo \u2013 usato ancor oggi \u2013 con l'approvazione della nuova costituzione.\nL'assedio di Charleston e la prigionia.\nQuando i britannici assediarono Charleston nel 1780, John Randolph, in qualit\u00e0 di presidente del consiglio, fugg\u00ec al Nord per costituire un governo in esilio nel caso della caduta della citt\u00e0; Gadsden ed il Governatore Lowndes invece rimasero a Charleston, che si arrese il 12 maggio dello stesso anno al generale sir Henry Clinton. In quell'occasione, Gadsden rappresent\u00f2 il governo civile, e con gesto magnanimo gli fu permesso di stare nella sua casa di Charleston.\nIl generale Cornwallis, succeduto a Clinton nel comando delle forze britanniche nel Sud, non fu altrettanto clemente ed il 27 agosto decise l'arresto di 20 ufficiali civili, fra cui lo stesso Gadsden. Essi furono dunque imprigionati e inviati in nave a Saint Augustine, in Florida; una volta arrivati, il Governatore britannico Patrick Tonyn offr\u00ec la liberazione della citt\u00e0 in cambio della loro parola d'onore; molti accettarono, ma Gadsden rifiut\u00f2, sostenendo di non poter fare affidamento su un falso sistema, visto che i britannici avevano gi\u00e0 violato un accordo.\nIl risultato fu la sua solitaria prigionia in una segreta dell'antica fortezza spagnola detta Castillo de San Marcos, durata ben 42 settimane. Quando nel 1781 venne rilasciato, giunse a Philadelphia con una nave mercantile e qui venne a conoscenza della sconfitta subita dal subordinato di Cornwallis, Banastre Tarleton, a Cowpens, cui era seguita la definitiva liberazione della Carolina del Sud dal giogo britannico per la fuga di Cornwallis a Yorktown. Immediatamente dunque torn\u00f2 nel suo Stato, per aiutare la riorganizzazione del governo civile locale.\nGli ultimi anni.\nGadsden venne reintegrato nella Camera dei Rappresentanti della Carolina del Sud, e si incontr\u00f2 con gli altri rappresentanti a Jacksonboro. In questa occasione, il governatore Randolph e il presidente de facto Rutledge si dimisero entrambi dai loro uffici. Gadsden fu eletto governatore, ma sent\u00ec di dover rifiutare. La sua salute era ancora compromessa dalla sua prigionia, ed era necessario un governatore attivo e in forze, dal momento che gli inglesi non avevano ancora rinunciato a Charleston. Cos\u00ec nel 1782, John Mathews divenne il nuovo governatore.\nGadsden era stato anche un membro della Convenzione di stato nel 1788 e vot\u00f2 per la ratifica della Costituzione degli Stati Uniti. Mor\u00ec per una caduta accidentale il 28 agosto 1805 a Charleston, e venne sepolto l\u00ec, nel cimitero di St. Philip.\nGadsden si spos\u00f2 tre volte ed ebbe quattro figli dalla sua seconda moglie. Il Gadsden Purchase in Arizona \u00e8 stato intitolato come omaggio a suo nipote James Gadsden. Un altro nipote, Christopher E. Gadsden, fu il quarto vescovo episcopale della Carolina del Sud."}
{"id": "2168576", "revid": "1874129", "url": "https://it.wikipedia.org/wiki?curid=2168576", "title": "Backworth", "text": "Backworth \u00e8 un paese di abitanti della contea del Tyne and Wear, in Inghilterra."}
{"id": "2168577", "revid": "247222", "url": "https://it.wikipedia.org/wiki?curid=2168577", "title": "San Francisco (Bobby Solo)", "text": "San Francisco \u00e8 il sesto album di Bobby Solo, pubblicato nell'inverno del 1967.\nIl disco.\nIl titolo in copertina \u00e8 San Francisco, Non c'\u00e8 pi\u00f9 niente da fare e altri successi di Bobby Solo: in realt\u00e0, pur racchiudendo alcune canzoni gi\u00e0 note perch\u00e9 pubblicate in precedenza su 45 giri (come \"Non c'\u00e8 pi\u00f9 niente da fare\", \"Serenella\", \"Canta ragazzina\" e \"Verde\"), il disco presenta anche brani inediti.\n\"Peek-a-boo\", cover di un successo della The New Vaudeville Band, venne pubblicata su 45 giri agli inizi di settembre, con sul retro \"Rosa rosa\", cover di \"Rosie\" dello stesso gruppo; al momento dell'uscita dell'album, \"Peek-a-boo\" venne stampata come lato B del nuovo singolo, che sul lato A aveva proprio la title track, \"San Francisco\", cover di un successo di Scott McKenzie (ma scritta da John Phillips, il leader dei Mamas &amp; Papas).\nTra gli inediti, vi \u00e8 una cover di un successo dell'idolo di Bobby Solo, Elvis Presley, \"Can't help falling in love\" (tradotto da Gianni Sanjust e basato sulla musica di \"Plaisir d'amour\" di Jean Paul Egide Martini), una canzone, \"Per\u00f2\", scritta da Gian Pieretti e Ricky Gianco, una cover di \"Somewhere\", tratta dal musical West Side Story, ed una canzone, \"In una vecchia cattedrale\", scritta da uno dei componenti del gruppo La Nuova Cricca, Basilio Filacchioni.\nAl disco collaborano come arrangiatori Detto Mariano (che cura \"San Francisco\", \"Peek-a-boo\", \"Rosa Rosa\" e \"Non c'\u00e8 pi\u00f9 niente da fare\"), Iller Pattacini (che si occupa di \"Canta ragazzina\", \"Serenella\" e \"Verde\") e Gianni Marchetti (che arrangia le rimanenti canzoni).\nIl brano \"Serenella\" verr\u00e0 stampato nel 1986 in una versione inedita registrata da Luigi Tenco.\nL'album \u00e8 stato ristampato in CD dalla BMG nel 1999.\nTracce.\nLATO A\nLATO B"}
{"id": "2168579", "revid": "1874129", "url": "https://it.wikipedia.org/wiki?curid=2168579", "title": "Birtley (Tyne and Wear)", "text": "Birtley \u00e8 un paese della contea del Tyne and Wear, in Inghilterra."}
{"id": "2168581", "revid": "1874129", "url": "https://it.wikipedia.org/wiki?curid=2168581", "title": "Blaydon", "text": "Blaydon \u00e8 un paese di abitanti della contea del Tyne and Wear, in Inghilterra."}
{"id": "2168586", "revid": "1874129", "url": "https://it.wikipedia.org/wiki?curid=2168586", "title": "Cullercoats", "text": "Cullercoats \u00e8 un paese di abitanti della contea del Tyne and Wear, in Inghilterra."}
{"id": "2168588", "revid": "767487", "url": "https://it.wikipedia.org/wiki?curid=2168588", "title": "Il Volo (gruppo musicale anni 1970)", "text": "Il Volo \u00e8 stato un gruppo musicale italiano degli anni settanta.\nStoria.\nFondato nel 1974 su iniziativa di Mogol e della Numero Uno come evoluzione della Formula 3, era composto da Alberto Radius e Mario Lavezzi alle chitarre e voce, Vince Tempera e Gabriele Lorenzi alle tastiere, Bob Callero al basso e Gianni Dall'Aglio alla batteria.\nI componenti del gruppo erano musicisti affermati provenienti da formazioni di rilievo, come i Formula 3 (Alberto Radius e Gabriele Lorenzi), I Ribelli (Gianni Dall'Aglio), i Camaleonti e Flora Fauna Cemento (Mario Lavezzi), gli Osage Tribe i Duello Madre (Bob Callero). L'intenzione della Numero Uno era quella di disporre del gruppo anche per album di altri artisti, come avvenne per TIR di Loredana Bert\u00e8.\nIl Volo collabor\u00f2 con Lucio Battisti negli album \"Anima Latina\" del 1974 - in particolare con il contributo di Callero e Dall'Aglio - e \"Lucio Battisti, la batteria, il contrabbasso, eccetera\" del 1975, per\u00f2, forse anche per il deteriorarsi dei rapporti tra Radius e Mogol, il risultato venne considerato insoddisfacente e la formazione venne cambiata, mantenendo per\u00f2 la registrazione originale con gli elementi de Il Volo del brano \"Io ti venderei\".\nIl gruppo produsse due dischi con musiche proprie e testi di Mogol, nel 1974 e nel 1975, \"Il Volo\" e \"Essere o non essere? Essere! Essere! Essere!\", e si esib\u00ec al Festival del Proletariato Giovanile al Parco Lambro di Milano, organizzata da Re Nudo e al Festival pop di Villa Pamphili.\nNel 1975 accompagn\u00f2 Francesco De Gregori in concerto e suon\u00f2 nell'album \"Amore dolce, amore amaro, amore mio\" di Fausto Leali, per poi sciogliersi alla fine dell'anno."}
{"id": "2168589", "revid": "729019", "url": "https://it.wikipedia.org/wiki?curid=2168589", "title": "Dunston (Tyne and Wear)", "text": "Dunston \u00e8 un paese della contea del Tyne and Wear, in Inghilterra."}
{"id": "2168590", "revid": "288275", "url": "https://it.wikipedia.org/wiki?curid=2168590", "title": "8 Years of Blood, Sake and Tears", "text": ""}
{"id": "2168591", "revid": "1874129", "url": "https://it.wikipedia.org/wiki?curid=2168591", "title": "Gateshead", "text": "Gateshead \u00e8 una citt\u00e0 della contea di Tyne and Wear, in Inghilterra nel Regno Unito, situata sulla sponda meridionale del fiume Tyne, in corrispondenza della citt\u00e0 di Newcastle, con la quale \u00e8 collegata da sette ponti. Presenta numerosi edifici interessanti dal punto di vista architettonico quali il Sage Gateshead, il North and Baltic Centre for Contemporary Art e l'Angelo del Nord. Al 2011 la popolazione di Gateshead conta abitanti, che sono chiamati \"geordie\" cos\u00ec come tutti quelli della regione circostante del Tyneside.\nFino al 1974, anno di creazione della contea metropolitana di Tyne e Wear, Gateshead ha fatto parte della Contea di Durham, della quale era diventata un distretto in seguito al Local Government Act del 1888.\nEtimologia.\nLa prima attestazione dell'esistenza di un insediamento chiamato Gateshead si ha nella \"Historia ecclesiastica gentis Anglorum\" di Beda il Venerabile, dove compare nella forma latinizzata \"\"ad caput caprae\",\" cio\u00e8 \"presso la testa della capra\". Questa espressione, confermata da successive attestazioni in lingua inglese di et\u00e0 medievale, secondo le autorit\u00e0 locali andrebbe intesa nel senso di \"colle delle capre\", dunque con chiaro riferimento alla natura aspra del territorio.\nStoria.\nIl primo nucleo insediativo risale all'et\u00e0 romana ed era situato in corrispondenza del vecchio punto di attraversamento del Tyne, dove attualmente si trova lo Swing Bridge.\nLa prima attestazione di Gateshead nelle fonti risale a Beda il Venerabile, che cita un certo Utta, abate di Gateshead. Nel 1068 Guglielmo il Conquistatore sconfisse le truppe di Edgar \u00c6theling e del re Malcolm di Scozia nella battaglia della Piana di Gateshead (avvenuta nella localit\u00e0 un tempo detta Gateshead Fell e ora occupata dagli insediamenti di Low Fell e Sheriff Hill).\nDurante il medioevo, Gateshead era soggetta alla giurisdizione del vescovo di Durham. Ai tempi, l'area era perlopi\u00f9 ricoperta di boschi, con poche aree coltivate.\nDistretti.\nGateshead \u00e8 composta dai seguenti distretti:"}
{"id": "2168592", "revid": "1874129", "url": "https://it.wikipedia.org/wiki?curid=2168592", "title": "Hebburn", "text": "Hebburn \u00e8 una cittadina di abitanti della contea del Tyne and Wear, in Inghilterra."}
{"id": "2168594", "revid": "1953061", "url": "https://it.wikipedia.org/wiki?curid=2168594", "title": "Hetton-le-Hole", "text": "Hetton-le-Hole \u00e8 un paese della contea del Tyne and Wear, in Inghilterra."}
{"id": "2168595", "revid": "76963", "url": "https://it.wikipedia.org/wiki?curid=2168595", "title": "Connie Mason", "text": "Biografia.\nDopo aver completato i suoi studi a Danville, in Virginia si spos\u00f2 con Tony Young nel 1958 per divorziare nel 1962.\nInizi\u00f2 a lavorare prima come commessa nel reparto di cosmetica a Miami e poi sotto consiglio dei genitori divenne una Playmate di Playboy del mese di Giugno del 1963. Continu\u00f2 a lavorare in quel ramo a Chicago nel Playboy Club. Dopo aver incontrato Oleg Cassini e lavorato per lui con la \"Ford Modeling Agency\" di New York decise di continuare la sua passione scolastica abbandonata tempo addietro.\nDopo aver avuto una relazione con Igor Cassini, il fratello di Oleg Il 16 febbraio 1964 si spos\u00f2 con l'attore William Kerwin, dal quale ebbe due figli: Denise Kerwin e Kim Kerwin."}
{"id": "2168597", "revid": "599013", "url": "https://it.wikipedia.org/wiki?curid=2168597", "title": "Paolo Monzecchi", "text": "Carriera.\nEsperto giocatore con passato in serie A, molte stagioni in A2 e Legadue soprattutto a Pavia e Livorno, ha avuto la sua ultima esperienza da giocatore professionista nell'Agricola Gloria Montecatini con Andrea Niccolai.\nAttualmente milita nelle file della Meridien Monsummano Terme nel campionato di Serie B."}
{"id": "2168598", "revid": "767487", "url": "https://it.wikipedia.org/wiki?curid=2168598", "title": "Houghton-le-Spring", "text": "Houghton-le-Spring \u00e8 un quartiere di Sunderland della contea del Tyne and Wear, in Inghilterra."}
{"id": "2168600", "revid": "1874129", "url": "https://it.wikipedia.org/wiki?curid=2168600", "title": "Killingworth (Tyne and Wear)", "text": "Killingworth \u00e8 un paese di abitanti della contea del Tyne and Wear, in Inghilterra."}
{"id": "2168601", "revid": "1874129", "url": "https://it.wikipedia.org/wiki?curid=2168601", "title": "Longbenton", "text": "Longbenton \u00e8 un paese della contea del Tyne and Wear, in Inghilterra."}
{"id": "2168602", "revid": "1874129", "url": "https://it.wikipedia.org/wiki?curid=2168602", "title": "North Shields", "text": "North Shields \u00e8 un paese di abitanti della contea del Tyne and Wear, in Inghilterra."}
{"id": "2168603", "revid": "76963", "url": "https://it.wikipedia.org/wiki?curid=2168603", "title": "Mal Arnold", "text": "Biografia.\nFinito il servizio militare nei Marines, si trasfer\u00ec in Florida dove frequent\u00f2 dei corsi di recitazione per specializzarsi.\nIl primo film dove appare \u00e8 \"Nature's Playmates\" dove lavor\u00f2 solo come una comparsa, mentre fra i ruoli pi\u00f9 importanti prese parte al primo film del genere horror splatter \"Blood Feast\" nel 1963."}
{"id": "2168604", "revid": "1874129", "url": "https://it.wikipedia.org/wiki?curid=2168604", "title": "Rowlands Gill", "text": "Rowlands Gill \u00e8 un paese della contea del Tyne and Wear, in Inghilterra."}
{"id": "2168606", "revid": "1874129", "url": "https://it.wikipedia.org/wiki?curid=2168606", "title": "Ryton (Tyne and Wear)", "text": "Ryton \u00e8 un paese di abitanti della contea del Tyne and Wear, in Inghilterra."}
{"id": "2168607", "revid": "547034", "url": "https://it.wikipedia.org/wiki?curid=2168607", "title": "Palmar de Troya", "text": "El Palmar de Troya \u00e8 un comune spagnolo di 2.340 abitanti (2019) situato in provincia di Siviglia, nella comunit\u00e0 autonoma dell'Andalusia. Prima del 2018 il comune era una frazione del comune di Utrera, che attualmente lo circonda completamente.\nIl piccolo paese spagnolo \u00e8 divenuto famoso a partire dal 1968, quando si sarebbero verificate delle apparizioni mariane che avrebbero portato nel 1978 alla fondazione della Chiesa Cattolica Palmariana da parte di Clemente Dom\u00ednguez e Manuel Corral. La Chiesa trae il suo nome proprio da quello del paesino\nNel paese ha sede anche la Cattedrale principale del culto palmariano."}
{"id": "2168608", "revid": "52953", "url": "https://it.wikipedia.org/wiki?curid=2168608", "title": "South Shields", "text": "South Shields \u00e8 una citt\u00e0 della contea del Tyne and Wear, in Inghilterra. Nel 2011 aveva una popolazione di abitanti.\nLa famosa \"Ocean Road\" \u00e8 una lunga strada che contiene i maggiori ristoranti, takeaway e altri punti di ristoro della citt\u00e0, sono presenti soprattutto ristoranti indiani.\nGeografia fisica.\nSi affaccia sul Mare del Nord con una spiaggia chiamata \"Sandhaven beach\", lunga circa 9,5 km (6 miglia)."}
{"id": "2168610", "revid": "74801", "url": "https://it.wikipedia.org/wiki?curid=2168610", "title": "Tynemouth", "text": "Tynemouth \u00e8 un paese della contea del Tyne and Wear, in Inghilterra."}
{"id": "2168612", "revid": "1833487", "url": "https://it.wikipedia.org/wiki?curid=2168612", "title": "Wallsend", "text": "Wallsend \u00e8 una localit\u00e0 della contea del Tyne and Wear, in Inghilterra. Si trova pochi chilometri a nord di Newcastle upon Tyne. Il suo nome (Wall's end, fine del muro) deriva dal fatto che qui finiva il Vallo di Adriano. Nel 2001 contava 42.842 abitanti.\nStoria.\nNel periodo romano a Wallsend si trovava il forte di Segedunum, punto di inizio ad est del Vallo di Adriano. Le rovine sono tuttora visibili presso il locale museo e per ricordare la presenza romana nella citt\u00e0 molti avvisi e segnali sono ripetuti in inglese ed in latino.\nCantieri navali.\nLa citt\u00e0 \u00e8 stata famosa tra XIX e XX secolo per la presenza di importanti cantieri navali come Wigham Richardson, successivamente entrato a far parte della compagnia Swan Hunter, che costruirono la \"Mauretania\", il transatlantico che detenne il record di velocit\u00e0 nella traversata atlantica, il Nastro Azzurro, per 22 anni.\nAltre navi famose costruite a Wallsend sono la \"Carpathia\", che recuper\u00f2 i naufraghi del \"Titanic\" nel 1912 ed il rompighiaccio \"Krasin\" che partecip\u00f2 al salvataggio della spedizione artica di Umberto Nobile nel 1928.\nQui alla fine del XIX secolo Charles Algernon Parsons invent\u00f2 la turbina a vapore, sperimentata per la prima volta sulla nave \"Turbinia\" varata nel 1884 che rivoluzion\u00f2 il trasporto navale e la produzione di energia elettrica.\nDurante la Seconda guerra mondiale qui vennero costruite numerose navi da guerra della Royal Navy tra cui la \"Sheffield\", la \"Victorious\" e la ammiraglia della Home Fleet, la \"King George V\".\nI cantieri navali hanno chiuso nel 2007 e sono stati venduti alla indiana Bharati Shipyards, che ha provveduto a smontare tutte le attrezzature per ricostruire il cantiere in India. Dal 2008 la Swan Hunter ha affermato di volersi concentrare sulla progettazione di navi impiegando meno di 200 dipendenti."}
{"id": "2168615", "revid": "4175", "url": "https://it.wikipedia.org/wiki?curid=2168615", "title": "Newcastle International Sports Centre", "text": "Il 'Newcastle International Sports Centre (noto anche come McDonald Jones Stadium per diritti di sponsorizzazione) \u00e8 uno stadio polivalente, situato a Newcastle, nel Nuovo Galles del Sud, in Australia.\nViene utilizzato dai Newcastle Knights (la squadra di rugby) che lo utilizza da 1988 e dal Newcastle United Jets, squadra di calcio che milita nella A-League che lo utilizza da 2005.\nLo stadio \u00e8 stato inaugurato nel 1970 ed ha una capienza di persone, che pu\u00f2 per\u00f2 arrivare anche a persone."}
{"id": "2168616", "revid": "1874129", "url": "https://it.wikipedia.org/wiki?curid=2168616", "title": "Washington (Tyne and Wear)", "text": "Washington \u00e8 una localit\u00e0 di abitanti della contea del Tyne and Wear, in Inghilterra.\nWashington, situata nel nord dell'Inghilterra, \u00e8 all'origine del nome di famiglia \"Washington\", tra i cui membri il pi\u00f9 noto \u00e8 certamente George Washington.\nAd est della citt\u00e0 \u00e8 situata una fabbrica della casa automobilistica giapponese Nissan."}
{"id": "2168617", "revid": "1318658", "url": "https://it.wikipedia.org/wiki?curid=2168617", "title": "Serie A2 1980-1981 (pallacanestro maschile)", "text": "La prima categoria del campionato italiano di pallacanestro 1980-1981 \u00e8 suddivisa in due serie: A1 ed A2. In entrambe le serie vi sono 14 squadre iscritte.\nSono previste due fasi, la prima regolare con partite di andata e ritorno, la seconda prevede una fase detta \"ad orologio\" in cui ogni squadra incontra in casa le tre squadre immediatamente sottostanti la classifica al termine della stagione regolare e fuori casa le tre squadre superiori, al termine le prime 4 squadre classificate oltre alla promozione in serie A1 per la stagione 1981-1982, hanno la possibilit\u00e0 di accedere ai play-off scudetto dagli ottavi di finale contro le squadre classificate dal 5\u00ba all'8\u00ba posto in A1.\nLe ultime 2 classificate retrocedono in serie B.\nRestano ferme in serie A2 tutte le altre squadre."}
{"id": "2168618", "revid": "287204", "url": "https://it.wikipedia.org/wiki?curid=2168618", "title": "Always (Sum 41)", "text": "Always \u00e8 un singolo dei Sum 41, pubblicato nella loro prima compilation \"\". \u00c8 l'unica canzone nuova presente nell'album, pubblicata come singolo il 9 dicembre 2008 esclusivamente per il mercato giapponese.\nAnche se l'album \u00e8 stato messo in commercio il 26 novembre 2008, il brano \u00e8 stato reso disponibile al pubblico per l'ascolto gratuito sul sito della Universal Japan l'11 novembre 2008."}
{"id": "2168619", "revid": "1874129", "url": "https://it.wikipedia.org/wiki?curid=2168619", "title": "Whickham", "text": "Whickham \u00e8 un paese di abitanti della contea del Tyne and Wear, in Inghilterra."}
{"id": "2168620", "revid": "33689", "url": "https://it.wikipedia.org/wiki?curid=2168620", "title": "Fuad Ramses", "text": ""}
{"id": "2168622", "revid": "1874129", "url": "https://it.wikipedia.org/wiki?curid=2168622", "title": "Whitley Bay", "text": "Whitley Bay \u00e8 una cittadina di abitanti della contea del Tyne and Wear, in Inghilterra."}
{"id": "2168623", "revid": "22475", "url": "https://it.wikipedia.org/wiki?curid=2168623", "title": "Time Hollow", "text": " \u00e8 un'avventura grafica sviluppata e pubblicata dalla Konami per console portatile Nintendo DS. La sceneggiatura del gioco \u00e8 stata scritta da Junko Kawano.\nLa canzone principale della colonna sonora \u00e8 stata composta da Masanori Akita. La traccia \u00e8 inoltre presente nella versione giapponese di \"Dance Dance Revolution SuperNova 2\" e nella versione statunitense di \"Dance Dance Revolution X\" per PlayStation 2.\nTrama.\nLa storia di \"Time Hollow\" \u00e8 divisa in sei capitoli. Il protagonista \u00e8 , i cui genitori, e , sono scomparsi misteriosamente il giorno del suo diciassettesimo compleanno. Ethan \u00e8 l'unico a comprendere che il tempo \u00e8 stato modificato in modo tale che i suoi genitori siano scomparsi da 12 anni.\nGrazie ad un appunto legato al collare del suo gatto , si reca nel cassonetto dei rifiuti posto dietro la sua scuola e ottiene l'Hollow Pen, un oggetto in grado di aprire portali nel passato. Inizialmente Ethan inizia ad utilizzare la penna per risolvere problemi del presente, trovandosi di volta in volta catapultato in universi paralleli in cui lui sembra essere l'unico a ricordare gli eventi modificati.\nIncontra tuttavia a scuola che sembra non essere influenzata dalle modifiche apportate da Ethan. Il ragazzo si trova di fronte un altro utilizzatore dell'Hollow Pen, , proprietario dell'Eone, che vuole vendicarsi della famiglia Kairos a causa della morte della madre . Irving infatti pensa che sia colpa di Timothy e per questo inizia a vendicarsi di Ethan: prima prende il posto del maestro di Ethan, , poi attenta alla vita dei suoi amici , e ed infine dello zio .\nGrazie all'aiuto di Kori, Ethan riesce a trasportare i suoi genitori nel presente, traendoli in salvo dall'esplosione in un ristorante che ne aveva causato la loro scomparsa. Successivamente insegue Irving e lo fa precipitare da una scogliera.\nEthan comprende infine che la madre di Irving, proprietaria di una Hollow Pen, aveva causato la propria morte a causa della sua incapacit\u00e0 nel fermare il figlio dai ripetuti tentativi di uccidere Kori che, in una delle realt\u00e0 alternative, causano il suicidio di Derek. Per impedire la morte del fratello, Timothy ha fatto attraversare un Foro a Kori e per questo motivo la ragazza \u00e8 immune dallo scorrere del tempo.\nNonostante Ethan provi a salvare sia Kori che i suoi amici, alla fine comprende che solo lo zio pu\u00f2 salvare la ragazza. Derek attraversa quindi il Foro, permettendo alla ragazza di riconoscere Irving sul tetto della scuola. Questo causa l'abbandono della citt\u00e0 da parte degli Onegin e il successo del Chronos, bar nei pressi della scuola, gestito da Derek insieme alla moglie Kori e con l'aiuto di .\nNell'epilogo Ethan fa in modo che s\u00e9 stesso nel passato riceva sia la penna che l'appunto, in modo da prevenire un paradosso temporale.\nFinale alternativo.\n\u00c8 possibile ricominciando l'avventura, seguire il gatto Sox ed incontrare subito Irving Onegin che vuole vendicarsi della famiglia Kairos. Ethan riuscir\u00e0 a convincerlo ad attendere un altro giorno e racconter\u00e0 l'intera storia a Timothy e Derek, anticipando cos\u00ec il salvataggio di Kori. La sequenza finale di gioco tuttavia presenter\u00e0 semplicemente il risveglio di Ethan.\nPersonaggi.\nLa maggior parte dei personaggi di Time Hollow prende il cognome dai numeri da uno a dodici. I personaggi principali sono i membri della famiglia Kairos:\nModalit\u00e0 di gioco.\n\"Time Hollow\" \u00e8 un'avventura grafica nella quale il giocatore controlla il protagonista Ethan Kairos alla ricerca dei suoi genitori scomparsi. Utilizzando la sua Hollow Pen, Ethan \u00e8 in grado di aprire portali circolari nel passato, chiamati \"Fori Temporali\", in seguito a flashback riguardanti un certo luogo.\nAprendo i portali nelle differenti aree del videogioco, Ethan pu\u00f2 recuperare oggetti o modificare in altro modo il passato. Sebbene il tempo si fermi una volta aperto un portale, alcuni personaggi potranno interagire il protagonista. Ogniqualvolta il giocatore chiuda un Foro Temporale disegnato con lo stilo, perder\u00e0 una certa quantit\u00e0 di \"Tempo\", equivalenti ai PV. Durante il gioco \u00e8 possibile ripristinare la barra trovando il gatto di Ethan, Sox, e recuperando Porzioni di Tempo (Chrons).\nIl gioco \u00e8 intervallato da sequenze animate che mostrano eventi importanti o flashback. La grafica dei fondali \u00e8 statica, ma \u00e8 possibile spostarli leggermente facendo assumere al titolo una prospettiva tridimensionale."}
{"id": "2168624", "revid": "1598666", "url": "https://it.wikipedia.org/wiki?curid=2168624", "title": "Parrocchie civili del Tyne and Wear", "text": "Questa \u00e8 una lista delle parrocchie civili del Tyne and Wear, Inghilterra.\nGateshead.\nBirtley, Blaydon, Gateshead, Felling e Ryton non sono coperte da parrocchie.\nNewcastle-upon-Tyne.\nGosforth, Newburn e parte di Newcastle upon Tyne non sono coperte da parrocchie.\nNorth Tyneside.\nLongbenton, Seaton Valley, Tynemouth, Wallsend and Whitley Bay non sono coperte da parrocchie.\nSouth Tyneside.\nThe Boldons, Hebburn, Jarrow e South Shields non sono coperte da parrocchie.\nCity of Sunderland.\nHoughton-le-Spring, Sunderland e Washington non sono coperte da parrocchie."}
{"id": "2168632", "revid": "6923", "url": "https://it.wikipedia.org/wiki?curid=2168632", "title": "Lotus 56B", "text": ""}
{"id": "2168634", "revid": "110157", "url": "https://it.wikipedia.org/wiki?curid=2168634", "title": "Stromberg", "text": "Stromberg \u00e8 una citt\u00e0 di 3.156 abitanti della Renania-Palatinato, in Germania.\nAppartiene al circondario (\"Landkreis\") di Bad Kreuznach (targa KH) ed \u00e8 capoluogo della comunit\u00e0 amministrativa (\"Verbandsgemeinde\") omonima."}
{"id": "2168635", "revid": "1874129", "url": "https://it.wikipedia.org/wiki?curid=2168635", "title": "Felling", "text": "Felling \u00e8 una citt\u00e0 di abitanti della contea del Tyne and Wear, in Inghilterra."}
{"id": "2168636", "revid": "31269", "url": "https://it.wikipedia.org/wiki?curid=2168636", "title": "Alla scoperta di Babbo Natale", "text": " \u00e8 un anime giapponese prodotto da Nippon Animation nel 1984 tratto da un soggetto originale per bambini di Yoshiyaki Yoshida. La serie \u00e8 stata trasmessa per la prima volta dal network giapponese Fuji TV a partire da ottobre 1984 e in Italia da Italia 1 a partire da dicembre 1986.\nTrama.\nLa storia \u00e8 ambientata in uno sperduto villaggio della Lapponia, in Finlandia. I \"Tonto\" sono gnomi che durante tutto l'anno preparano i doni che poi verranno portati da Babbo Natale ai bambini di tutto il mondo. Tutta la storia \u00e8 vista attraverso gli occhi della piccola Elisa, nipote di Uffo, maggiordomo di Babbo Natale, che con la sua innocenza e spensieratezza vive divertenti e toccanti avventure aiutando gli gnomi nella loro opera giornaliera, circondata dalla sua famiglia e dai suoi amici.\nEdizione italiana.\nSigla.\nLa sigla italiana iniziale e finale dal titolo Alla scoperta di Babbo Natale, musica e arrangiamento di Carmelo Carucci, testo di Alessandra Valeri Manera, \u00e8 interpretata da Cristina D'Avena. Nel 2009 la cantante ne ha realizzato un remake: questa versione modernizzata, riarrangiata dal maestro Valeriano Chiaravalle e da lei reinterpretata, \u00e8 stata inserita nel suo album natalizio \"Magia di Natale\"."}
{"id": "2168637", "revid": "1874129", "url": "https://it.wikipedia.org/wiki?curid=2168637", "title": "Gosforth (Tyne and Wear)", "text": "Gosforth \u00e8 una zona di abitanti della contea del Tyne and Wear, in Inghilterra annessa a Newcastle nel 1974."}
{"id": "2168638", "revid": "1543377", "url": "https://it.wikipedia.org/wiki?curid=2168638", "title": "Newburn", "text": "Newburn \u00e8 una zona di abitanti della contea del Tyne and Wear, in Inghilterra. \u00c8 sita a Newcastle upon Tyne dal 1974, contea di Tyne and Wear (Northumberland), non lungi dal confine con la Scozia. Si trova al confine occidentale dell'area metropolitana del Tyneside, un distretto residenziale ricco di piccole e medie imprese inserito in un'area industrializzata. La chiesa di \u201cS. Michele e tutti gli Angeli\u201d costituisce il monumento pi\u00f9 antico (1190). Nei suoi pressi fu combattuta la Battaglia di Newburn, nell'agosto 1640 tra gli inglesi di re Carlo I Stuart e gli scozzesi ribelli al re, che vide la vittoria di questi ultimi.\nStoria.\nScarsi sono i reperti del Paleolitico e del Neolitico nell'intera regione. Il fiume Tyne \u00e8 un fiume soggetto alle ondate di marea del Mare del Nord e l'intera valle \u00e8 molto fertile. La valle del Tyne risulta comunque abitata a partire dall'ultima Era Glaciale. Le prime testimonianze storiche circa la zona sono di fonte romana. All'epoca della penetrazione romana (60 d.C. - 70 d.C.), quest'area era abitata dalla trib\u00f9 celtica dei Briganti. Nei pressi dell'abitato corre il tratto orientale del Vallo di Adriano, fatto erigere dall'imperatore Adriano tra il 122 d.C. ed il 127 d.C. quale confine settentrionale fortificato della provincia romana di Britannia (era, al contempo, il confine pi\u00f9 settentrionale dell'impero).\nLe cave di pietra della zona ed il fiume Tyne furono ampiamente utilizzati dai romani per erigere la muraglia difensiva. La regione venne evacuata dai romani nel 407 e per breve tempo fu invasa dai Pitti e dagli Scoti. Nel 454 vi s'insediarono i Sassoni che la unirono al Regno di Northumbria, uno dei regni della cosiddetta \"Eptarchia Sassone\". La citt\u00e0 si svilupp\u00f2 nel primo Medioevo a partire dal quartiere di Tyburn, sulla riva settentrionale del fiume Tyne, fondata dagli Angli e dai Sassoni del Regno di Northumbria, nei primi decenni del 600. Vennero usati i blocchi del vicino Vallo di Adriano e dei forti romani acclusi a mo' di cave di materiale edile. Il luogo era ideale in quanto in questo tratto del fiume sono presenti tre guadi: Newburn Ford ad ovest, ove venne costruito il Newburn Bridge; Kelshaw Ford ad est ed il Riding Ford nel mezzo.\nDa qui si mossero i Sassoni per invadere la Scozia prima della disastrosa sconfitta patita nel 685 a Dunnichen (Nechtansmere).\nIl villaggio si trasform\u00f2 in una cittadina nel 1170 ai tempi di re Enrico II Plantageneto e si svilupp\u00f2 poi attorno alla chiesa di S. Michele e Tutti gl'Angeli (Church of St. Michael and All Angels), sorta nel 1190 come ampliamento d'una chiesa preesistente del 1067, che and\u00f2 bruciata. Nel disastro mor\u00ec anche il conte Copsi di Northumberland. A quest'epoca risale anche la Torre Normanna (Norman West Tower). Il feudo di Newburn (Manor of Newburn), comprendente Newburn, Newburn Hall, Throckley, Wallbottle, Butterley e Whorlton venne istituito attorno al 1200.\nDa quest'epoca, Newburn Haven, il porto fluviale rimase in uso dal 1100 al 1500 quale imbarco fluviale per le merci destinate a Newcastle upon Tyne. La cittadina pass\u00f2 nel 1367 sotto il dominio della famiglia Percy ed un decennio dopo s'inizi\u00f2 a sfruttare le miniere metallifere della zona. Dal 1613 inizi\u00f2 lo sfruttamento intensivo delle miniere che raggiunse il suo apice alla fine dell'Ottocento."}
{"id": "2168639", "revid": "429561", "url": "https://it.wikipedia.org/wiki?curid=2168639", "title": "Nicolai Hartmann", "text": "Biografia.\nHartmann nacque, di discendenza tedesca, a Riga, in Lettonia. Studi\u00f2 medicina presso l'Universit\u00e0 di Tartu, e successivamente filosofia a San Pietroburgo e, in particolare, all'Universit\u00e0 di Marburgo in Germania, dove consegu\u00ec il Ph.D. e l'Habilitation. Fu professore di filosofia a Marburgo (1922\u201325), Colonia (1925\u201331), Berlino (1931\u201345) e Gottinga (1945\u201350), dove mor\u00ec.\nHa studiato sotto gli insegnamenti di Paul Natorp ed Hermann Cohen ed ha sviluppato una sua filosofia che \u00e8 stata definita come un tipo di neokantismo, di esistenzialismo o di realismo critico oppure una fenomenologia trasformata in un materialismo trascendentale. Tra i suoi allievi vanno citati Hans-Georg Gadamer e Boris Pasternak.\nTeorema di Nicolai Hartmann.\nHartmann elabor\u00f2 il teorema della proporzionalit\u00e0 inversa tra la forza e l'altezza dei valori sociali, postulando che tanto pi\u00f9 un valore \u00e8 forte, tanto meno esso \u00e8 alto. Maggiore \u00e8 il consenso attorno al valore, maggiore \u00e8 la sua forza. Allo stesso modo un valore \u00e8 tanto pi\u00f9 alto, quanto pi\u00f9 \u00e8 rivolto a terzi."}
{"id": "2168641", "revid": "1232412", "url": "https://it.wikipedia.org/wiki?curid=2168641", "title": "Ciao, Sabrina", "text": " \u00e8 un anime \"sh\u014djo\", prodotto da Ashi Production e trasmesso in Giappone su TV Tokyo tra l'aprile 1989 e il marzo 1990. In Italia \u00e8 stato trasmesso su Canale 5 tra il settembre 1991 e il gennaio 1992.\nIl personaggio di Sabrina s'ispira a Eriko Sakamoto, in arte Eriko Tamura, detta \"Elilin\" (lett. \"due codini\"), una idol realmente esistente.\nTrama.\nSabrina \u00e8 una ragazza di 14 anni un po' viziata, ma di buon cuore, unica figlia di Luciano, presidente della Tamura Productions, compagnia che opera nel mondo dello spettacolo, e di Milena, una famosa ex-cantante. Ella \u00e8 benvoluta da tutti e ha un grande talento per il canto sin da piccola, tuttavia, in procinto di inaugurare un nuovo, grande e modernissimo auditorium, i genitori della ragazza hanno un terribile incidente d'auto che causa la morte del padre e il ricovero in gravissime condizioni della madre, rimasta in coma. Sabrina viene, quindi, affidata allo zio paterno Rolando, il quale \u00e8 l'opposto del fratello, privo di scrupoli e molto ambizioso che approfitta subito della situazione per subentrare nella presidenza della compagnia.\nVenuto a conoscenza delle sue doti artistiche, Rolando pensa di sfruttare la nipote per il suo tornaconto personale, ma Giorgio, un caro amico di famiglia, riesce dopo un aspro contenzioso ad ottenere l'affidamento della ragazza. Da quel momento Sabrina entra da professionista nel mondo della canzone e, nonostante i tentativi di distruggere la sua carriera perpetrati dallo zio, diventa ben presto una idol conquistando il cuore di tutti, ma dovr\u00e0 sempre lottare contro le invidie ed i boicottaggi che questo mondo riserva.\nAnime.\nL'anime, prodotto da Ashi Production, \u00e8 composto da 51 episodi, andati in onda su TV Tokyo dal 3 aprile 1989 al 26 marzo 1990. Alla fine di ogni episodio e prima dell'anteprima di quello successivo, nella prima trasmissione della serie \u00e8 stato trasmesso il segmento, di circa un minuto, chiamato in cui appare la vera Eriko Tamura; nelle successive repliche e in VHS, DVD e Blu-ray \u00e8 stato tagliato.\nIn Italia \u00e8 stato acquistato da Mediaset ed \u00e8 stato trasmesso su Canale 5 dal 19 settembre 1991 all'interno del contenitore \"Bim Bum Bam\". La serie ottenne un successo notevole, venendo successivamente replicata nel corso degli anni. La versione italiana presenta, oltre al cambio dei nomi dei personaggi, qualche censura, volta principalmente a tagliare brevi sequenze che contenevano scritte in giapponese.\nLe canzoni di Sabrina e degli altri cantanti (Susi, Max e Fabrizio) all'interno degli episodi vennero cantate in italiano da Nadia Biondini, Paola Tovaglia e Vincenzo Draghi, seguendo l'arrangiamento originale e adattando solamente il testo. La scelta fu particolare, perch\u00e9 per la prima volta non si scelse Cristina D'Avena (che diede la sua voce per le canzoni italiane di Emi e Creamy) per interpretare la parte musicale cantata. Tuttavia, tutte le canzoni eseguite per molti anni non sono state editate su disco e messe in vendita in Italia per via dei diritti esclusivi giapponesi. A distanza di anni, dalla prima messa in onda italiana, \u00e8 stata concessa qualche canzone per intero ed \u00e8 possibile ascoltarla online. La cosa \u00e8 cambiata nel 2018: la compilation di Enzo Draghi \"Le mitiche sigle TV\" contiene infatti tutte le canzoni cantate dal suddetto (\"Rolling Night\", \"Bayside Junction\", \"Heartbreak Tonight\", \"Warrior\", \"Blue Moon\" e \"Midnight City\"); inoltre, \u00e8 stata distribuita a tiratura limitata una Gold Edition della suddetta compilation, che include due dischi con tutte le canzoni della serie.\nEpisodi.\nIn originale, i titoli degli episodi presentano dei furigana che obbligano a pronunciare diversamente alcuni ideogrammi. Molti di questi riguardano termini usati nel campo della musica.\nColonna sonora.\nLe sigle originali, quella di testa e la seconda di coda, sono cantate da Eriko Tamura, idol realmente esistente da cui deriva il nome originale della protagonista; la prima sigla di coda, al contrario, \u00e8 cantata da Maiko Hashimoto, che d\u00e0 la voce a Susi nelle parti cantate. La sigla italiana, invece, scritta da Alessandra Valeri Manera con la musica di Piero Cassano e di Paolo Marino ed interpretata da Cristina D'Avena, presenta un arrangiamento completamente diverso dalle originali e viene usata sia in apertura che in chiusura. Il brano \u00e8 stato poi incluso in alcuni album della cantante, ovvero \"Fivelandia 9 \u2013 Le pi\u00f9 belle sigle originali dei tuoi amici in TV\" (1991) e \"Super Stars\" (2007).\nAdattamento italiano.\nL'adattamento italiano, come in altri anime trasmessi dalle reti Fininvest nello stesso periodo, ha comportato il tentativo di mitigare il pi\u00f9 possibile la presenza della lingua giapponese nella storia. Sono state quindi tagliate alcune brevi sequenze che contenevano scritte in giapponese, i nomi dei personaggi sono stati italianizzati e sono spariti tutti quelli delle localit\u00e0, tanto che nella versione italiana non viene mai esplicitamente menzionato il fatto che la storia si svolge in Giappone, fino addirittura a suggerire un'ambientazione italiana: ad esempio nell'episodio 50 (\"Sabrina \u00e8 scomparsa\") Roberta ordina un frapp\u00e9 al bar e lo paga 3000 lire.\nSono inoltre stati censurati alcuni passaggi giudicati non adatti alla cultura italiana: ad esempio nell'episodio 34 (\"Vecchi ricordi\") \u00e8 stata tagliata una breve scena dove Sabrina e la madre Milena fanno assieme il bagno nella vasca.\nInfine sono state effettuate modifiche ai dialoghi per eliminare alcuni passaggi problematici. Ad esempio nell'episodio 22 (\"Un'amica in difficolt\u00e0\") durante una trasmissione radiofonica che Sabrina sta conducendo in diretta, Claudia, una ragazza di 16 anni, telefona rivelando la sua volont\u00e0 di \"scappare di casa\". Ma il comportamento di Claudia (corre in bicicletta come in \"trance\" in mezzo al traffico incurante dei semafori, arriva al molo a tutta velocit\u00e0 e frena solo all'ultimo momento prima di cadere in acqua, sale sul tetto di un grattacielo e si sporge dal parapetto guardando in basso e piangendo) e la disperata insistenza di Sabrina nel volere continuare a parlare con lei, lasciano intuire che lo \"scappare di casa\" dell'edizione italiana era invece la volont\u00e0 di suicidarsi nella versione originale.\nL'anime \u00e8 ambientato nel mondo dello spettacolo e della musica leggera: viene dato quindi un grande risalto alla musica e alle canzoni, che servono anche a riflettere la psicologia dei vari personaggi che le interpretano (allegre, soft e un po' ingenue le canzoni della giovane Sabrina, dure e rockeggianti quelle della pi\u00f9 matura Susi). Contrariamente alle versioni di alcuni altri Paesi, come la Spagna e la Francia, dove le canzoni sono state lasciate in originale giapponese, grande cura \u00e8 stata dedicata all'adattamento italiano di tutte le parti cantate della serie, interpretate da Nadia Biondini (Sabrina), Paola Tovaglia (Susi) e da Vincenzo Draghi (Max e Fabrizio).\nManga.\nIn contemporanea alla trasmissione dell'anime, tra il maggio 1989 e il gennaio 1990, \u00e8 stato pubblicato in Giappone sulla rivista \"Asuka\" un adattamento manga in tre volumi editi dalla Kadokawa Shoten. Scritto da Brother Noppo e disegnato da Ayumi Kawahara, i primi due volumi narrano fedelmente met\u00e0 della storia dell'anime, mentre il terzo \u00e8 una raccolta di storie brevi autoconclusive dedicate a vari personaggi. Una seconda versione disegnata da Yoko Kitajima per la \"Media Life Series\" della Shogakukan \u00e8 uscita in un solo volume il 1\u00ba aprile 1990 (ISBN 4-09-104415-8).\nCD e DVD.\nTra il 1989 e il 1991, sono usciti diversi CD contenenti le canzoni dell'anime e le sue sigle. Alcuni brani sono contenuti in CD non strettamente legati alla serie, come nelle discografie personali delle cantanti dell'anime.\nDal 22 settembre 1989 al 24 ottobre 1990 l'anime \u00e8 stato raccolto in 13 VHS dalla Bandai; nello stesso periodo ne \u00e8 stata realizzata una della durata di 30 minuti contenente i video musicali delle canzoni presi da vari episodi. Nel 1996 \u00e8 uscito in un LD-BOX. L'intera serie \u00e8 stata raccolta in due DVD-BOX rispettivamente il 26 giugno e il 28 agosto 2003, mentre un cofanetto Blu-ray con gli episodi rimasterizzati HD \u00e8 uscito il 26 aprile 2013.\nIn Italia \u00e8 stato pubblicato nel novembre 2017 un CD in edizione limitata intitolato \"Ciao Sabrina (The Lost Original Tape)\", il quale comprende tutte le canzoni utilizzate nell'edizione italiana dell'anime, come parte di un'iniziativa ONLUS con il supporto di Enzo Draghi.\nLibri.\n\u00c8 stato pubblicato da Bandai su B-CLUB Special un mook, crossover con la serie \"Diventeremo famose\".\nTrasmissioni e adattamenti nel mondo.\nL'anime \u00e8 stato trasmesso, oltre che in Giappone e in Italia, anche in diversi Paesi in tutto il mondo. In Francia e in Spagna \u00e8 stata trasmessa la stessa edizione mandata in onda in Italia, poich\u00e9 le reti televisive La Cinq e Telecinco sono di propriet\u00e0 di Mediaset; la sigla utilizzata da entrambe ha come base l'italiana \"Dolce Candy\" (utilizzata in Italia per la serie omonima), ma con il testo tradotto e cantata da Claude Lombard per la prima e da Soledad Pilas Santos per la seconda. Le sigle utilizzate in Arabia Saudita, sia iniziale che finale, seguono l'arrangiamento di quelle originali, traducendo solamente il testo. In Spagna, la serie ha ricevuto un secondo doppiaggio per l'edizione in DVD nel 2009."}
{"id": "2168642", "revid": "1874129", "url": "https://it.wikipedia.org/wiki?curid=2168642", "title": "The Boldons", "text": "The Boldons \u00e8 un gruppo di tre villaggi - East Boldon, West Boldon e Boldon Colliery - di abitanti della contea del Tyne and Wear, in Inghilterra."}
{"id": "2168643", "revid": "183694", "url": "https://it.wikipedia.org/wiki?curid=2168643", "title": "Luciano Laurenzi", "text": "Biografia.\nDopo la laurea, conseguita presso l'Universit\u00e0 di Bologna, fu allievo presso la Scuola di Atene negli anni dal 1925 al 1927.\nDal 1928 al 1933 diresse una missione stabile sull'isola di Coo, con un impegno notevole profuso dalla Scuola italiana, soprattutto dopo il sisma del 23 aprile 1933.\nDal 1930 al 1938 Laurenzi fu impegnato in campagne di scavo nel Dodecaneso, dove oper\u00f2 dapprima come ispettore e in seguito come soprintendente agli scavi.\nFatto ritorno in Italia, assunse la carica di Soprintendente alle antichit\u00e0 di Milano, che ricopr\u00ec negli anni 1939-1940, prima di essere di nuovo ad Atene, per assumervi la reggenza della Scuola dal 1\u00ba luglio 1941. La sua direzione, negli anni difficili della guerra, dur\u00f2 solo due anni e conobbe un epilogo drammatico, legato alle vicende belliche: il 9 settembre 1943, dopo l'Armistizio di Cassibile, Laurenzi fu arrestato dai tedeschi.\nIncarichi accademici e affiliazioni scientifiche.\nLaurenzi ottenne nel 1938 la libera docenza in Archeologia e Storia dell'arte greca e romana, una disciplina di cui fu professore di ruolo nel 1940-1941, fino all'accettazione dell'incarico di Atene. Nel 1944, dopo la tormentata conclusione della parentesi ateniese, fu di nuovo a Pisa dove riprese la sua cattedra. Dal 1946 fu all'Universit\u00e0 di Bologna, professore ordinario di storia dell'arte classica e dove divenne anche direttore del Museo civico archeologico.\nDal mese di agosto 1958 fu ammesso come Socio corrispondente dell'Accademia dei Lincei."}
{"id": "2168644", "revid": "287204", "url": "https://it.wikipedia.org/wiki?curid=2168644", "title": "Central Coast Stadium", "text": "Central Coast Stadium \u00e8 un impianto sportivo multifunzione australiano di Gosford, citt\u00e0 del Nuovo Galles del Sud.\nCostruito tra il 1999 e il 2000, \u00e8 uno tra gli impianti pi\u00f9 nuovi del Paese e ospit\u00f2 incontri della .\nCapace di poco pi\u00f9 di spettatori, \u00e8 l'impianto di casa del club calcistico del Central Coast Mariners, e in passato fu anche terreno interno della formazione di rugby a 13 dei Northern Eagles, che ivi disput\u00f2 tre stagioni sportive dal 2000 al 2002, e della squadra di rugby a 15 del Central Coast Rays, che milit\u00f2 nell'effimero Australian Rugby Championship, durato solo una stagione nel 2007.\nDi propriet\u00e0 dell'area di governo locale del Consiglio di Central Coast, \u00e8 anche noto con i nomi di Bluetongue Central Coast Stadium, NorthPower Stadium e Central Coast Express Advocate Stadium in ragione degli sponsor che nel corso degli anni hanno acquisito i diritti di naming dell'impianto.\nStoria.\nLo stadio sorge sull'area in precedenza occupata da un altro impianto sportivo, dedito principalmente al cricket, costruito tra il 1911 e il 1915 dal comune di Gosford su terreni sia gi\u00e0 di propriet\u00e0 che acquisiti a seguito di compravendita da privato; all'impianto originario, noto alla fondazione come Waterside Park per il suo affaccio sulla baia di Brisbane, si aggiunsero nei venticinque anni successivi anche un club di bowling e uno stadio di tennis; nel 1939 fu rinominato Grahame Park in omaggio all'allora sindaco di Gosford William Calman Grahame.\nA fine anni novanta del XX secolo si decise per la riedificazione completa di un nuovo impianto e i lavori, iniziati nel 1999, portarono all'inaugurazione il del nuovo NorthPower Stadium, cos\u00ec chiamato per i diritti di \"naming\" acquisiti dalla compagnia elettrica neozelandese Northpower.\nIl nuovo stadio si caratterizz\u00f2 per la sua struttura a ferro di cavallo con spalti sui due lati lunghi del campo e su quello corto verso terraferma, permettendo cos\u00ec l'affaccio sulla baia.\nGi\u00e0 alla nascita, e per le due stagioni successive, lo stadio fu l'impianto interno della neonata squadra di rugby a 13 del Northern Eagles, sorta proprio quell'anno dalla fusione di North Sydney Bears e Manly Warringah Sea Eagles; la formazione si sciolse al termine della stagione 2002 di National Rugby League.\nIn quello stesso 2002, con non molto pi\u00f9 di un anno e mezzo di preavviso, l'International Rugby Football Board assegn\u00f2 all'Australia l'organizzazione della e il nuovo stadio di Gosford fu tra le sedi designate ad accogliere la fase a gironi del torneo; nel corso della manifestazione vi furono di scena tre incontri, tra e , e e tra e .\nNel 2005 Central Coast Stadium divenne l'impianto della neoistituita formazione calcistica del Central Coast Mariners, squadra di A-League, al 2020 ancora occupante tale struttura.\nNel 2007, con la nascita dell'Australian Rugby Championship per squadre di club di rugby a 15, la federazione del Nuovo Galles del Sud partecip\u00f2 a tale torneo con una formazione creata per l'occasione, il Central Coast Rays; il campionato, per via dei suoi costi di gestione, non fu ripetuto ma il Central Coast Stadium vide i Rays vincere l'unica edizione di tale torneo dopo aver vinto la finale che ivi si tenne.\nInfine, nel 2008, lo stadio ospit\u00f2 anche una gara della Coppa del Mondo di rugby a 13, quella della fase a gironi in cui la batt\u00e9 18-16.\nDal 2008 senza una squadra di rugby (sia a XIII che a XV) ivi residente in maniera stabile, il Central Coast Stadium ospita ciclicamente almeno una partita a stagione delle squadre di Sydney della National Rugby League; dal 2020 lo stadio \u00e8 utilizzato anche come impianto d'allenamento del club neozelandese di rugby a XIII , temporaneamente trasferitosi in Australia per le partite di National Rugby League onde evitare le restrizioni di trasferimento tra i due Paesi per via della pandemia di coronavirus.\nOriginariamente di propriet\u00e0 del consiglio comunale di Gosford, con l'istituzione nel 2016 del Consiglio di Central Coast (formato dall'unione del citato comune con la contea di Wyong) lo stadio \u00e8 da allora sotto l'amministrazione di quest'ultima nuova autorit\u00e0 di governo locale; la capacit\u00e0 dichiarata \u00e8 di spettatori."}
{"id": "2168645", "revid": "599013", "url": "https://it.wikipedia.org/wiki?curid=2168645", "title": "Bruno \u0160undov", "text": "Carriera.\nCentro di 221 centimetri, dopo aver ben impressionato nei tornei juniores, \u0160undov venne scelto al secondo giro dai Dallas Mavericks nel Draft NBA 1998. Dopo due stagioni ai Mavs passa agli Indiana Pacers (2000-2002), Boston Celtics (2002-03), Cleveland Cavaliers (2003-04) e New York Knicks (gennaio 2004 e 2004-05). Le sue medie: 1,7 punti e 1 rimbalzo nella sua carriera pro.\n\u0160undov gioc\u00f2, nel 2004, anche con il Maccabi Tel Aviv e con il RBC Verviers-Pepinster. Nel settembre 2005, dopo aver abbandonato l'NBA firm\u00f2 per il club spagnolo dell'Alicante. Due anni dopo pass\u00f2 al club cipriota del Proteas EKA AEL, del quale risult\u00f2 decisivo per il successo della sua squadra in Uleb Cup. Nel febbraio 2008 \u0160undov ritorn\u00f2 in Spagna, stavolta militando con il Baloncesto Le\u00f3n. Nella stagione 2008-09 altri cambi di casacca, dapprima con l'ASK Riga e poco tempo dopo con il Cibona Zagabria."}
{"id": "2168646", "revid": "74801", "url": "https://it.wikipedia.org/wiki?curid=2168646", "title": "Kirn", "text": "Kirn \u00e8 una citt\u00e0 di abitanti della Renania-Palatinato, in Germania.\nAppartiene al circondario (\"Landkreis\") di Bad Kreuznach (targa KH).\nPur non appartenendo ad alcuna comunit\u00e0 amministrativa (\"Verbandsgemeinde\"), ospita la sede della comunit\u00e0 Kirn-Land.\nGeografia fisica.\nIl territorio comunale \u00e8 bagnato dalle acque del fiume Nahe, affluente diretto del Reno."}
{"id": "2168648", "revid": "287204", "url": "https://it.wikipedia.org/wiki?curid=2168648", "title": "Bruno Sundov", "text": ""}
{"id": "2168650", "revid": "767487", "url": "https://it.wikipedia.org/wiki?curid=2168650", "title": "Ancillotti CH", "text": "La \"CH\" \u00e8 una motocicletta da enduro, prodotta dalla Ancillotti tra il 1977 ed il 1982 come sostituta della Scarab, da cui deriva.\nDescrizione.\nLa moto rispetto alla Scarab da cui deriva differisce per pochissimi dettagli, difatti il telaio e le sovrastrutture risuolano identiche a prima vista, anche se il telaio non ha pi\u00f9 l'archetto posteriore, mentre ha anche dei collegamenti diversi con il forcellone, con il ritorno dell'uso della cassa filtro coperta da un telo impermeabile e non in materiale plastico, ma costituito da un doppio pentolino costruito centralmente in ferro ed in alluminio nei coperchi laterali, rimane comunque sia la borsa dei attrezzi sul serbatoio.\nPer quanto riguarda il motore, con questo modello passa definitivamente alla motorizzazione Hiro dove inizialmente ha la frizione a secco, poi dal secondo anno di produzione adotta la classica soluzione in bagno d'olio, mentre l'ultimo anno di produzione nel 1982 adotta motori TAU, con l'inedito raffreddamento a liquido.\nInoltre la catena di trasmissione ora \u00e8 sul lato sinistro e lo scarico sul lato destro, mentre sul modello precedente erano posizionati in modo opposto."}
{"id": "2168651", "revid": "287204", "url": "https://it.wikipedia.org/wiki?curid=2168651", "title": "Tiflologia", "text": "La tiflologia \u00e8 la scienza che studia le condizioni e le problematiche delle persone con disabilit\u00e0 visiva (nonvedenti e ipovedenti), al fine di indicare soluzioni per attuare la loro piena integrazione sociale e culturale.\nEtimologia.\nIl termine tiflologia \u00e8 composto dalle parole \"tiflo-\" (dal greco \"typhl\u00f3s\" \u2018cieco\u2019) e \"-logia\".\nEvoluzione del termine.\n\u00c8 segnalato nella lingua italiana gi\u00e0 dalla met\u00e0 degli anni dieci del Ventesimo secolo ed indicava inizialmente la disciplina che studia le condizioni e le problematiche dei ciechi, specie in rapporto al loro inserimento nel mondo del lavoro.\nA partire dalla seconda met\u00e0 degli anni ottanta del Ventesimo secolo, la definizione di tiflologia si \u00e8 estesa anche allo studio delle condizioni e delle problematiche di persone ipovedenti, non pi\u00f9 unicamente legate alla sfera lavorativa, ma a diversi ambiti e situazioni, come lo studio, il tempo libero e la vita domestica.\nIn conseguenza di quest'ultimo aspetto, la sfera della tiflologia include a sua volta vari campi e settori di studio, tra i quali la tiflotecnica e la tiflodidattica."}
{"id": "2168652", "revid": "400694", "url": "https://it.wikipedia.org/wiki?curid=2168652", "title": "Margot Kidder", "text": "Biografia.\nPrimogenita dei cinque figli di Jill e Kendall Kidder, aveva una sorella, Annie, e tre fratelli, John, Michael e Peter. Inizi\u00f2 la carriera di attrice nel periodo in cui viveva a Toronto, lavorando sui teleschermi canadesi (la CBC), mentre il suo primo film risale al 1973, \"Le due sorelle\", diretto da Brian De Palma. Nel marzo del 1975 apparve nuda sulla rivista \"Playboy\".\nIl suo ruolo pi\u00f9 famoso \u00e8 quello di Lois Lane nel film \"Superman\" (1978) e nei suoi seguiti, ruolo che per\u00f2 divenne sempre meno importante, anche per via dei litigi causati dalle scelte di produttore e regista. In seguito la Kidder fu nuovamente coinvolta nell'universo narrativo legato a Superman, poich\u00e9 venne ingaggiata per due episodi della quarta stagione delle serie TV \"Smallville\", in cui interpret\u00f2 l'ambigua Bridgette Crosby.\nDopo aver lavorato con Peter O'Toole nella versione cinematografica del \"Pigmalione\", girata nel 1983, inizi\u00f2 la sua attivit\u00e0 di interprete teatrale, lavorando - fra le altre - all'opera \"I monologhi della vagina\" di Eve Ensler. Nel 1990 rimase ferita in un incidente stradale e per due anni non pot\u00e9 lavorare.\nAlla Kidder fu diagnosticato un disordine bipolare che nel 1996 la condusse a una crisi maniacale assai pubblicizzata dai giornali: la polizia di Los Angeles la trov\u00f2 nuda in una boscaglia, in uno stato di ansia e con diversi denti mancanti; fu ricoverata in una clinica psichiatrica. La Kidder chiam\u00f2 i suoi problemi \"i miei mostri\" e nel 2007 dichiar\u00f2 di non aver pi\u00f9 avuto episodi maniacali in 11 anni grazie allo psichiatra Abram Hoffer e alla sua medicina naturale.\n\u00c8 morta il 13 maggio 2018 nella sua abitazione di Livingston, in Montana, a 69 anni. L'8 agosto dello stesso anno viene riportato che la morte della Kidder \u00e8 dovuta a un'overdose auto-inflitta di medicinali e alcol, concludendo quindi che la Kidder sia morta suicida.\nVita privata.\nMargot Kidder si \u00e8 sposata tre volte: la prima volta con Thomas McGuane dal 1975 al 1976, da cui ebbe la figlia Maggie, sceneggiatrice; la seconda volta con l'attore statunitense John Heard, dal 1979; la terza volta con il regista francese Philippe de Broca, dal 1983 al 1984.\nMargot Kidder era la zia di Janet Kidder, anche lei attrice.\nDoppiatrici italiane.\nNelle versioni in italiano dei suoi film, Margot Kidder \u00e8 stata doppiata da:\nDa doppiatrice \u00e8 stata sostituita da:"}
{"id": "2168659", "revid": "228587", "url": "https://it.wikipedia.org/wiki?curid=2168659", "title": "Reggie", "text": ""}
{"id": "2168660", "revid": "543975", "url": "https://it.wikipedia.org/wiki?curid=2168660", "title": "Mare contro mare", "text": "Mare contro mare \u00e8 stato un programma televisivo italiano estivo di intrattenimento strutturato come gioco, trasmesso dalla RAI nel 1965 e nel 1988. \nLa prima edizione, trasmessa nell'estate 1965 sul Programma Nazionale, consisteva in una gara con prove di abilit\u00e0 di giochi, musica, teatro tra due opposte citt\u00e0 italiane, una affacciata sull'Adriatico ed una sul Tirreno. Da segnalare una puntata effettuata sui Transatlantici Michelangelo e Raffaello, uno in Adriatico ed uno nel Tirreno.\nIl programma era scritto da Antonio Amurri e Lianella Carell, presentato da Aroldo Tieri e Silvana Pampanini, con Renato Turi dallo studio centrale di Roma, orchestra diretta da Marcello De Martino.\nLa regia era curata da Romolo Siena e Lino Procacci.\nLa sigla musicale di chiusura era \"Si fa sera\" di Amurri-De Martino, cantata da Gianni Morandi.\nNell'estate del 1988 il variet\u00e0 \u00e8 stato riproposto da Rai Due in un'edizione trasmessa in cinque puntate dal 3 al 31 agosto, con la conduzione di Ramona Dell'Abate affiancata dal duo comico Malandrino e Veronica e la regia di Riccardo Donna."}
{"id": "2168662", "revid": "183694", "url": "https://it.wikipedia.org/wiki?curid=2168662", "title": "Peter Levi", "text": "Biografia.\nPeter Levi nacque a Ruislip (Middlesex) da genitori di differenti religione e origine geografica. Il padre (Herbert Simon Levi) apparteneva a una famiglia di religione israelita originaria di Istanbul, mentre la madre (Edith Mary Tigar) era una cattolica praticante originaria della Spagna. La religiosit\u00e0 della madre pose la religione cattolica al centro della vita famigliare: il marito si convert\u00ec alla religione della moglie, e i loro tre figli entrarono tutti in ordini religiosi cattolici.\nLevi ricevette l'istruzione primaria in una scuola privata cattolica, retta dai Fratelli delle Scuole Cristiane, a Prior Park, una localit\u00e0 posta nelle vicinanze di Bath. All'et\u00e0 di 14 anni, influenzato dal giudizio di Oscar Wilde secondo cui il testo in lingua greca dei \"Vangeli\" era meraviglioso, decise iscriversi in una scuola in cui si studiasse il greco; venne iscritto pertanto nel collegio gesuita di Beaumont, una localit\u00e0 nei pressi di Windsor. All'et\u00e0 di 17 anni entr\u00f2 nella Compagnia di Ges\u00f9 dapprima come novizio a Beaumont, venendo ordinato sacerdote nel 1964. L'ordinazione sacerdotale tuttavia avvenne con un anno di ritardo rispetto al curriculo scolastico: Levi la procrastin\u00f2, per dissipare dubbi sulla sua vocazione religiosa, decidendo di trascorrere un anno, il 1963, lontano dal seminario. In questo periodo effettu\u00f2 il suo primo viaggio in Grecia; pi\u00f9 tardi, nel 1970, comp\u00ec lungo viaggio attraverso l'Afghanistan in compagnia di Bruce Chatwin alla ricerca di tracce dei regni greci fondati tra il III e il II secolo a.C..\nLevi insegn\u00f2 all''\"Heythrop College\", il seminario cattolico dell'universit\u00e0 di Londra; pi\u00f9 tardi fu lettore di Letteratura classica alla \"Campion Hall\" dell'universit\u00e0 di Oxford. Per tutta la vita Peter Levi port\u00f2 i segni di due eventi avvenuti in et\u00e0 giovanile: la poliomielite, da cui venne colpito durante l'adolescenza, e un grave incidente stradale.\nUna crisi esistenziale lo spinse a lasciare il sacerdozio nel 1977; quell'anno spos\u00f2 Deirdre, vedova di Cyril Connolly, e fece da padre ai quattro figli dello scrittore. Per un anno si guadagn\u00f2 da vivere come pubblicista, scrivendo articoli divulgativi di archeologia per \"The Times\". Nel 1984 ottenne la cattedra di Poesia all'universit\u00e0 di Oxford. Nel 1988 Levi rifer\u00ec di aver scoperto una poesia di William Shakespeare in un manoscritto conservato alla \"Huntington Library\" di San Marino (California). L'attribuzione non \u00e8 stata tuttavia accettata dalla maggior parte degli studiosi."}
{"id": "2168663", "revid": "6923", "url": "https://it.wikipedia.org/wiki?curid=2168663", "title": "Pippi Calzelunghe (serie animata)", "text": "Pippi Calzelunghe (\"Pippi Longstocking\") \u00e8 una serie a cartoni animati ispirata all'omonimo romanzo di Astrid Lindgren, che ha fatto seguito a un film animato uscito il 3 ottobre 1997. La serie \u00e8 stata trasmessa in Canada su Teletoon dal 17 ottobre 1997 e in Italia su Rete 4 dal 14 settembre al 19 ottobre 1998.\nLa sigla italiana della serie animata \u00e8 la canzone \"Pippi hurr\u00e0\", scritta da Alessandra Valeri Manera, composta da Franco Fasano e interpretata da Cristina D'Avena.\nDescrizione.\nLa serie animata racconta di Pippi Calzelunghe; una ragazzina cos\u00ec forte con le due trecce, vestiti diversi, calze e scarpe diverse, che se ne torna a casa, direttamente a Villa Villacolle, con il cavallo e la scimmietta, tenendosi anche il tesoro pieno di monete dorate, perch\u00e9 nel frattempo aspetta suo padre. I suoi amici vicinati sono Tommy e Annika che con lei vanno a spasso, si divertono con un sacco di avventure. Pippi sa badare a se stessa come una casalinga, sa solo cucinare, lavorare, raccontare storie quelle dai molti tempi fa o quelle di bugie, partecipare sia a una gara di sci che al concorso ippico. Mentre lei si d\u00e0 da fare, tenta di sbarazzarsi di Bengt, dei ladruncoli Tuonokarlsson e Bloom che provano a rubarle il tesoro. Dunque, c'\u00e8 anche la signora Prysselius che vuole mettere Pippi in collegio, ma la ragazza non deve farsi prendere n\u00e9 da lei e nemmeno da Kling e Klang, due poliziotti.\nEpisodi.\nNell'edizione italiana gli episodi 20 e 21 sono stati scambiati."}
{"id": "2168665", "revid": "4239", "url": "https://it.wikipedia.org/wiki?curid=2168665", "title": "Tiflotecnica", "text": "La tiflotecnica \u00e8 la scienza che studia la creazione e l'impiego di ausili (hardware e software) che suppliscano al deficit visivo di una persona, mediante l'utilizzo di altri canali sensoriali, per avere accesso all'informazione, migliorare l'autonomia personale o svolgere una determinata attivit\u00e0."}
{"id": "2168669", "revid": "834", "url": "https://it.wikipedia.org/wiki?curid=2168669", "title": "Daubach", "text": ""}
{"id": "2168671", "revid": "21267782", "url": "https://it.wikipedia.org/wiki?curid=2168671", "title": "Matematica computazionale", "text": ""}
{"id": "2168672", "revid": "104458", "url": "https://it.wikipedia.org/wiki?curid=2168672", "title": "Langenthal (disambigua)", "text": ""}
{"id": "2168679", "revid": "21267862", "url": "https://it.wikipedia.org/wiki?curid=2168679", "title": "Matematica numerica", "text": ""}
{"id": "2168681", "revid": "767487", "url": "https://it.wikipedia.org/wiki?curid=2168681", "title": "Tiflodidattica", "text": "La tiflodidattica \u00e8 la scienza che studia le problematiche di persone con disabilit\u00e0 visiva nella sfera dello studio, con particolare riferimento alla Scuola dell'infanzia e alla Scuola primaria."}
{"id": "2168682", "revid": "21267871", "url": "https://it.wikipedia.org/wiki?curid=2168682", "title": "Scienze dell'Informazione", "text": ""}
{"id": "2168686", "revid": "484362", "url": "https://it.wikipedia.org/wiki?curid=2168686", "title": "Ichkeria", "text": ""}
{"id": "2168689", "revid": "316716", "url": "https://it.wikipedia.org/wiki?curid=2168689", "title": "Peter Cushing", "text": "Volto tra i pi\u00f9 noti della TV e del cinema inglese, a partire dagli anni cinquanta divenne celebre come interprete del cacciatore di vampiri Abraham Van Helsing, oltre che per il ruolo del barone Victor Frankenstein e per quello dell'investigatore Sherlock Holmes.\nTra le altre interpretazioni, da ricordare \u00e8 il ruolo del protagonista nelle pellicole apocrife ispirate alla serie Doctor Who. Un convinto vegetariano per quasi tutta la propria vita, fu inoltre patrocinatore della Vegetarian Society dal 1987 fino alla morte.\nBiografia.\nGiovinezza.\nNato a Kenley, sobborgo di Londra, Inghilterra, da Nellie Marie King e George Edward Cushing, sin da ragazzo si appassion\u00f2 alla recitazione e al teatro; interesse tuttavia ostacolato dalla famiglia, che voleva per lui un lavoro pi\u00f9 sicuro. Ciononostante nel 1936, dopo aver frequentato la Purley Secondary School, Peter decise di dedicarsi al teatro, prima come assistente dietro le quinte ed in seguito come attore. Alla fine degli anni '30 riscosse un notevole successo in diverse produzioni teatrali nel Regno Unito, decidendo, nel 1939, di trasferirsi in America per tentare la fortuna a Hollywood. Esord\u00ec in \"La maschera di ferro\" (1939) di James Whale, cui seguirono diversi piccoli ruoli in film quali \"Noi siamo le colonne\" (1940), con Stanlio &amp; Ollio, e \"Vigil in the Night\" (1940), che tuttavia lo lasciarono insoddisfatto. Allo scoppio della seconda guerra mondiale ritorn\u00f2 in Inghilterra, dove incontr\u00f2 la futura moglie Helen Beck, che gli rester\u00e0 al fianco per tutta la vita.\nPrime attivit\u00e0.\nNell'immediato dopoguerra ritorn\u00f2 in attivit\u00e0, lavorando soprattutto alla radio e in teatro, finch\u00e9, nel 1948, il regista Laurence Olivier gli offr\u00ec il ruolo di Osric nel film \"Amleto\" (1948).\nNegli anni successivi consolid\u00f2 la sua fama come star di punta della tv inglese, prendendo parte ad una serie di sceneggiati televisivi di notevole successo (spesso interpretati in diretta, secondo l'uso dell'epoca), vincendo per due anni di seguito il \"Daily Mail National Television Award\". Nel 1952 interpret\u00f2 il ruolo di Mr. Darcy in \"Orgoglio e pregiudizio\", cui seguirono, sempre per la BBC, le interpretazioni di Winston Smith in una fortunata versione (trasmessa nel 1954) del romanzo di George Orwell \"1984\", sceneggiata da Nigel Kneale, e di Riccardo II d'Inghilterra in \"Richard of Bordeaux\" (1955) e la serie televisiva \"Epitaph for a Spy\" (1953). Contemporaneamente inizi\u00f2 a decollare anche la carriera cinematografica, che lo vide tra gli interpreti di film di successo come \"Moulin Rouge\" (1952) e \"La fine dell'avventura\" (1955).\nIl periodo Hammer.\nNella seconda met\u00e0 degli anni cinquanta Cushing venne contattato dalla Hammer, piccola casa di produzione cinematografica in rapida ascesa, intenzionata a produrre una serie di film horror di ambientazione vittoriana. Grazie a queste pellicole l'attore ebbe l'occasione, nell'arco di soli tre anni, di interpretare alcuni dei personaggi pi\u00f9 significativi della sua carriera. Nel 1957 rivest\u00ec il ruolo principale in \"La maschera di Frankenstein\", prima delle molte pellicole dell'orrore realizzate dalla Hammer, che segn\u00f2 l'inizio del fertile sodalizio di Cushing con il regista Terence Fisher e con il collega attore Christopher Lee. I tre lavorarono nuovamente insieme l'anno successivo, realizzando \"Dracula il vampiro\" (1958), una tra le pi\u00f9 fortunate produzioni della casa inglese, che fece guadagnare a Fisher la fama di maestro dell'orrore ed elev\u00f2 Cushing e Lee, grazie alle loro interpretazioni rispettivamente di Van Helsing e Dracula, ad icone dell'horror britannico. Il film fu anche una delle prime pellicole d'orrore inglesi ad avere grande successo negli Stati Uniti (rivaleggiando per fama e guadagni con il celeberrimo \"Dracula\" realizzato nel 1931 dalla Universal).\nNel 1959 Fisher, Cushing e Lee lavorarono assieme per la terza volta in \"La furia dei Baskerville\", fortunata versione del celebre romanzo di Arthur Conan Doyle che offr\u00ec a Cushing l'opportunit\u00e0 di indossare i panni di Sherlock Holmes, rivelandosi come uno dei pi\u00f9 amati ed azzeccati interpreti del personaggio. Negli anni successivi l'attore continu\u00f2 a lavorare per la Hammer, riprendendo i personaggi \"storici\": interpret\u00f2 Victor Frankenstein in \"La vendetta di Frankenstein\" (1958), \"La maledizione dei Frankenstein\" (1967), \"Distruggete Frankenstein!\" (1969), \"Frankenstein e il mostro dell'inferno\" (1974), diretti da Fisher, e \"La rivolta di Frankenstein\" (1964) di Freddie Francis, ciclo di film, di qualit\u00e0 altalenante, in cui, a differenza delle pellicole della Universal, incentrate sulla creatura, l'attenzione viene spostata sullo scienziato. Il personaggio di Abraham Van Helsing ritorn\u00f2 in \"Le spose di Dracula\" (1960) e \"La leggenda dei sette vampiri d'oro\" (1974), mentre nel dittico \"\" (1972) e \"I satanici riti di Dracula\" (1974) interpret\u00f2 il suo discendente Lawrence/Lorrimer Van Helsing. Chiaramente ispirati a Van Helsing sono anche i personaggi di Von Spielsdorf e Gustav Weil interpretati in \"Vampiri amanti\" (1970) e \"Le figlie di Dracula\" (1971), trasposizione dei personaggi di Sheridan Le Fanu; al dottor Frankenstein si rif\u00e0 invece il professor Emmanuel Hildern de \"Il terrore viene dalla pioggia\" (1973), diretto da Francis.\nA met\u00e0 degli anni sessanta Cushing interpret\u00f2 l'eccentrico primo Doctor Who in due film (\"Dr. Who and the Daleks\" e \"Daleks - Il futuro fra un milione di anni\") basati su due avventure della serie televisiva \"Doctor Who\". Cushing decise coscientemente di recitare questa parte di un personaggio amabile e familiare, nello sforzo di sfuggire alla sua immagine di attore \"horror\". \u00ab\"Sono terribilmente stanco di sentirmi dire dai figli dei vicini: 'Mia madre dice che non vorrebbe incontrarti in una strada buia\"\u00bb, disse in una intervista del 1966. Apparve anche nella serie cult \"Agente speciale\" e ancora nel suo seguito, \"Gli infallibili tre\". Nel 1968 fu nuovamente Sherlock Holmes nella seconda e ultima stagione serie televisiva \"Sherlock Holmes\" (1964-1968) della BBC, sostituendo Douglas Wilmer che aveva interpretato il personaggio nell'episodio pilota e nella prima stagione.\nUltimi anni.\nIn seguito alla morte dell'amatissima moglie e al declino della Hammer, nel corso degli anni settanta Cushing ridusse la sua attivit\u00e0 lavorativa. In un episodio di \"Spazio 1999\" interpret\u00f2 Raan, un antico alieno che ricorda lo shakespeariano Prospero. Nel 1977 partecip\u00f2 al primo capitolo di \"Star Wars\" di George Lucas, nel ruolo dello spietato governatore Tarkin, appartenente alle forze dell'Impero Galattico. Nel 1984 torn\u00f2 a indossare gli abiti di Sherlock Holmes nel film televisivo \"La maschera della morte\". Del 1986 \u00e8 la sua ultima interpretazione per il grande schermo: nel ruolo del colonnello William Raymond recit\u00f2 in \"Avventura nel tempo\". Stanco e malato, apparve in pubblico poche volte. Nel 1994 comment\u00f2 per la BBC, accanto all'amico e collega di una vita Christopher Lee, \"Flesh and Blood\", un documentario sulla Hammer Film Productions. Mor\u00ec l'11 agosto dello stesso anno.\nDopo la morte.\nIn previsione dell'uscita nel 2016 di \"\", prequel del film \"Guerre stellari\" del 1977, ambientato negli istanti precedenti al film originale della famosa saga, si \u00e8 reso necessario riportare alla luce il personaggio del governatore Tarkin, interpretato all'epoca dall'attore, poi scomparso nel 1994. Per ovviare alla mancanza di Cushing, si \u00e8 deciso di adattare mediante CGI il volto dell'attore Guy Henry a quello del celeberrimo governatore. Al di l\u00e0 del risultato ottenuto (ritenuto comunque notevole dalla maggior parte del pubblico), la scelta di far tornare a recitare un attore deceduto \u00e8 stata accolta con pareri discordanti dalla critica, che si \u00e8 interrogata sulle implicazioni etiche della scelta.\nRiconoscimenti.\nDue volte il \"Daily Mail National Television Award\" della televisione inglese negli anni cinquanta.\nDoppiatori italiani.\nIn italiano, Peter Cushing \u00e8 stato doppiato da:"}
{"id": "2168694", "revid": "2730", "url": "https://it.wikipedia.org/wiki?curid=2168694", "title": "Andr\u00e9 Lichnerowicz", "text": "Biografia.\nSuo nonno Jan combatt\u00e9 nella resistenza polacca contro i Prussiani. Costretto a fuggire dalla Polonia nel 1860, emigr\u00f2 in Francia, dove spos\u00f2 una donna dell'Auvergne, Justine Faure. Il padre di Lichnerowicz, Jean, ottenne l'\"agr\u00e9gation\" in lettere classiche e fu segretario dell'Alliance Fran\u00e7aise, mentre sua madre fu una delle prime donne ad ottenere l\"'agr\u00e9gation\" in matematica. La zia paterna di Lichnerowicz, Jeanne, fu una scrittrice e traduttrice nota sotto lo pseudonimo di Claude Dravaine. \nAndr\u00e9 frequent\u00f2 il Lyc\u00e9e Louis-le-Grand e la Scuola Normale Superiore di Parigi, ottenendo l'agr\u00e9gation nel 1936. Dopo due anni, entr\u00f2 nel Centre national de la recherche scientifique (CNRS) come uno dei primi ricercatori reclutati dall'istituto. \nLichnerowicz studi\u00f2 geometria differenziale con \u00c9lie Cartan. La sua tesi di dottorato, completata nel 1939 sotto la supervisione di Georges Darmois, era intitolata \"Problemes Globaux en M\u00e9canique Relativiste\" (\"Problemi globali in meccanica relativistica\").\nLa sua carriera accademica cominci\u00f2 durante l'occupazione nazista nella seconda guerra mondiale. Nel 1941 ha iniziato ad insegnare all'Universit\u00e0 di Strasburgo, che era stata spostata a Clermont-Ferrand e ritorn\u00f2 a Strasburgo solo nel 1945, dopo la fine della guerra. Nel novembre 1943 fu arrestato durante un raid ma riusc\u00ec a scappare. Durante il 1944 fu invitato a dare un Cours Peccot al Coll\u00e8ge de France.\nDal 1949 al 1952 ebbe una posizione all'Universit\u00e0 di Parigi, e nel 1952 fu assunto come professore al Coll\u00e8ge de France, dove lavor\u00f2 fino alla pensione nel 1986. \nLichnerowicz ebbe un mandato da presidente della Soci\u00e9t\u00e9 math\u00e9matique de France nel 1959. Divenne membro di molte accademie nazionali e internazionali: l'Accademia Nazionale dei Lincei nel 1962, l'Acad\u00e9mie des Sciences nel 1963, la Real Academia de Ciencias nel 1968, l'Acad\u00e9mie Royale de Belgique nel 1975, la Pontificia Accademia delle Scienze nel 1981, e l'Accademia delle Scienze di Torino nel 1984.\nFurono suoi allievi, tra gli altri, Thierry Aubin, Claude Berge, Marcel Berger, Edmond Bonan, Albert Crumeyrolle, Yvonne Choquet-Bruhat, Paul Gauduchon, Yvette Kosmann-Schwarzbach, Thibault Damour, Charles-Michel Marle, Jean-Marie Souriau e Marie-H\u00e9l\u00e8ne Schwartz.\nPremi e onorificenze.\nA Lichnerowicz furono assegnati vari premi significativi:\nNel 2008 venne creato il Premio Andr\u00e9-Lichnerowicz per ricompensare i progressi nella geometria di Poisson, un campo di ricerca al quale Lichnerowicz apport\u00f2 contributi d'avanguardia.\nRicerca scientifica.\nLichnerowicz fu un sostenitore del metodo assiomatico, ed il suo lavoro e la sua opera influenzarono in tal senso il lavoro di insegnanti e ricercatori. Fu inoltre matematico brillante e prolifico, portando numerosi importanti contributi alla geometria Riemanniana, alla geometria simplettica ed alla relativit\u00e0 generale. \u00c8 considerato il fondatore della geometria di Poisson. \nLichnerowicz pubblic\u00f2 pi\u00f9 di 350 articoli. Una collezione di contributi scientifici di diversi suoi collaboratori fu pubblicata in suo onore in occasione del suo 60\u00ba compleanno. Nel 1982 una selezione personale dei suoi lavori fu pubblicata da Hermann. \nPedagogia della matematica.\nPur perseguendo una carriera attiva da ricercatore, Lichnerowicz ebbe un grande interesse nell'insegnamento e nella pedagogia della matematica. Dal 1963 al 1966 fu presidente della Commissione internazionale per l'insegnamento della matematica dell'Unione Matematica Internazionale. Nel 1967 il governo francese cre\u00f2 la \"Commissione Lichnerowicz\", che ancora oggi porta il suo nome, composta da 18 insegnanti di matematica. La commissione raccomand\u00f2 un curriculum basato sulla teoria degli insiemi e sulla logica, con un'introduzione anticipata alle strutture matematiche. Raccomand\u00f2 l'introduzione dei numeri complessi negli ultimi anni delle scuole superiori, un insegnamento meno basato sui calcoli e pi\u00f9 sulle deduzioni a partire dalle ipotesi. Questi riforme sono state chiamate \"Nuova Matematica\" e sono state ripetute in molte altre nazioni. "}
{"id": "2168695", "revid": "729019", "url": "https://it.wikipedia.org/wiki?curid=2168695", "title": "AEG B.I", "text": "L'AEG B.I era un biplano da ricognizione biposto prodotto dall'azienda tedesca Allgemeine Elektrizit\u00e4ts-Gesellschaft (AEG) negli anni dieci del XX secolo.\nUtilizzato dalla Luftstreitkr\u00e4fte, l'aeronautica militare tedesco imperiale durante la prima guerra mondiale, il B.I venne prodotto in un numero limitato di esemplari ma il suo progetto serv\u00ec come base per le successive serie Typ C e D prodotte dall'AEG.\nStoria del progetto.\nNei primi anni dieci l'ufficio di progettazione della AEG realizz\u00f2 un disegno di un velivolo biplano del quale venne decisa la realizzazione. Denominato dall'azienda \"Typ Z 3\", era destinato all'uso civile e venne realizzato in 2 esemplari nel 1913. Allo scoppio del conflitto venne valutato da un comitato di Inspektion der Fliegertruppe il quale richiese la produzione di un nuovo modello sviluppato su quella esaminato. Il \"Typ Z 6\", il quale differiva nell'apertura alare (14,50 m invece di 15,50 m) venne considerato idoneo alle richieste e gli venne assegnata la denominazione Idflieg B.I, mentre il precedente acquis\u00ec la sigla semplicemente B.\nTecnica.\nIl B.I era un monomotore biplano di impostazione classica. La fusoliera, realizzata con struttura in legno ricoperta di tela tranne che nella parte anteriore con struttura metallica, era a sezione rettangolare e presentava due abitacoli aperti in tandem, l'anteriore, dotato successivamente di un parabrezza, per il pilota ed il posteriore per l'osservatore. La configurazione alare era biplana con ala superiore, dotata di alettoni, ed inferiore di ugual misura e collegate tra loro ed alla fusoliera tramite una serie di montanti tubolari rinforzati da tiranti in filo d'acciaio. Il carrello d'atterraggio era semplice, fisso, dotato anteriormente di grandi ruote a raggi ed integrato posteriormente da un pattino d'appoggio. La propulsione era affidata ad un Mercedes D.I, un motore 6 cilindri in linea da 100 CV (73,5 kW), abbinato ad un'elica bipala in legno a passo fisso. Come in tutti i velivoli B della classificazione Idlieg non era prevista l'installazione di alcun armamento.\nImpiego operativo.\nIl B.I venne utilizzato durante le prime fasi della prima guerra mondiale dai reparti di ricognizione aerea della Luftstreitkr\u00e4fte."}
{"id": "2168697", "revid": "93556", "url": "https://it.wikipedia.org/wiki?curid=2168697", "title": "Circolo delle Dame Colte", "text": "Il Circolo delle Dame Colte \u00e8 un \"salotto\" sorto a Napoli nell'et\u00e0 napoleonica col fine di promuovere le pubbliche relazioni tra le donne e gli uomini di cultura.\nLa consuetudine del \"salon\" francese si sviluppa anche in Italia dal '600 fino all''800. I salottieri italiani danno un notevole contributo alla storia, non solo letteraria, ma anche politica come avviene ad esempio nel salotto di Pietro Verri che fond\u00f2 l'Accademia dei Pugni o in quello chiamato scherzosamente \"cameretta\" di Carlo Porta che aveva come ospiti pi\u00f9 noti Alessandro Manzoni, Tommaso Grossi, Giovanni Berchet.\nIl \"Circolo delle Dame Colte\" \u00e8 censito nell'annuario di Scotto d'Anjello del 1807 che a pag. 78 riproduce anche un cartoncino che ne dichiara le finalit\u00e0: \"Il Circolo \u00e8 sorto all'uopo di giovare alla considerazione e all'accettazione in societ\u00e0. Possono farne parte persone dotte, di buona creanza, di animo tollerante. Coltiva la cortesia. Ospita Dame e Cavalieri. Quale trovasi similmente raffigurato tengasi socio del Circolo e ne dia impulso a fini e iniziative\".\nNuovo Statuto del Circolo delle Dame Colte (2007)\nArticolo unico\n\"Il Circolo \u00e8 una iniziativa che promuove il riconoscimento personale e la relazionalit\u00e0. Vi possono fare parte persone di cultura, di modi affabili, di spirito libero.\" \u00c8 aconfessionale e apolitico. \"Coltiva l'ospitalit\u00e0 reciproca. \u00c8 aperto a Dame e Cavalieri. Chiunque si riconosca in quanto sopraddetto pu\u00f2 ritenersi Socio del Circolo e come tale promuovere iniziative che ne perseguano le finalit\u00e0.\"\nBibliografia.\nAgnolo Scotto d'Anjello, \"Annuario illustrato di cultura musica vita sociale. 1807\", Napoli, Tipografia Mortella."}
{"id": "2168698", "revid": "3732", "url": "https://it.wikipedia.org/wiki?curid=2168698", "title": "Carlo Vincenzo Maria Ferrero Thaon", "text": "La famiglia: da Mondov\u00ec a Nizza.\nCarlo Vincenzo Maria Ferrero Thaon nacque a Nizza l'11 aprile 1682, dal ramo nizzardo d'una famiglia del patriziato di Mondov\u00ec.\nLeandro I Ferrero si era trasferito da Mondov\u00ec a Nizza alla fine del Cinquecento, divenendo membro del Senato di Nizza. Suo figlio Carlo ne aveva seguito le orme, divenendo senatore nel 1625 e presidente nel 1641. Dalla moglie Ludovica Vivalda, sposata nel 1606, Carlo ebbe cinque figli, tre dei quali entrarono nella feudalit\u00e0 dando origine a tre linee diverse dei Ferrero:\n1) Leandro II Ferrero, prefetto sabaudo di Barcellonette, acquist\u00f2 il feudo di Sauze, dando cos\u00ec origine alla linea dei Ferrero di Sauze; questa linea rest\u00f2 a Nizza.\n2) Girolamo Marcello Ferrero (1619-1695), fece ritorno a Mondov\u00ec, acquistando nel 1659 il feudo di Roasio e dando origine alla linea dei Ferrero di Roasio (suo nipote fu il marchese Carlo Vincenzo Ferrero d'Ormea, 1680-1745)\n3) Giovan Battista Ferrero (1640-1726) pass\u00f2 al servizio di Luigi XIV che lo cre\u00f2 marchese di Saint Laurent e lo nomin\u00f2 cavaliere dell'Ordine di san Luigi (si firmava St.Laurent de Ferrero).\nDa Leandro II e dalla moglie Anna Caterina L\u00e0scaris di Ventimiglia nacque Bartolomeo Ferrero di Sauze, che spos\u00f2 Caterina Thaon. Da questo matrimonio nacquero Carlo Francesco (1680-1745), sindaco di Nizza negli anni Venti del Settecento, e Carlo Vincenzo. Sia Carlo Francesco sia Carlo Vincenzo si firmavano Ferrero Thaon di Sauze.\nDestinato, in quanto cadetto, alla carriera ecclesiastica, Carlo Vincenzo entr\u00f2 nell'ordine domenicano il 15 maggio 1705.\nLa formazione.\nOrdinato sacerdote nel 1705, studi\u00f2 a Genova insegnando poi nei principali conventi domenicani della Provincia di Lombardia, in particolare a Genova, dove si ferm\u00f2 due anni come \u00ablettore primario\u00bb. Laureatosi in teologia, nel 1723 ottenne il grado di \u00abmaestro\u00bb. Grazie agli uffici del cugino Carlo Vincenzo Ferrero d'Ormea, Generale delle Finanze di Vittorio Amedeo II dal 1717, Carlo Vincenzo Ferrero fu nominato docente di teologia scolastica all'Universit\u00e0 di Torino, dove insegn\u00f2 per quattro anni, sino al 1727.\nLa carriera.\nFra 1724 e 1730 Carlo Vincenzo Ferrero d'Ormea fu incaricato di importanti missioni a Roma presso papa Benedetto XIII per riportare alla normalit\u00e0 i rapporti fra lo Stato Sabaudo e lo Stato della Chiesa. La stipula del concordato del 1727 permise la nomina di nuovi vescovi alle sedi da tempo vacanti. Il marchese d'Ormea ottenne da Vittorio Amedeo II la nomina di Carlo Vincenzo alla Diocesi di Alessandria il 30 luglio 1727. Il papa, inoltre, concesse al re di Sardegna la nomina di un cardinale di corona. Dopo diverse esitazioni, la scelta del re cadde su mons. Carlo Vincenzo, che il 6 luglio 1729 venne proclamato cardinale. Dal dicembre 1729 al dicembre 1730 Ferrero si trattenne a Roma, prima per ricevere la berretta da Benedetto XIII, il 22 dicembre 1729, e poi per partecipare al conclave successivo alla morte di questi. Nel frattempo il 23 dicembre di quello stesso 1729 fu trasferito alla Diocesi di Vercelli.\nMor\u00ec a Vercelli il 9 dicembre 1742 all'et\u00e0 di 60 anni, venendo sepolto nella cattedrale cittadina.\nGenealogia episcopale.\nLa genealogia episcopale \u00e8:"}
{"id": "2168699", "revid": "599013", "url": "https://it.wikipedia.org/wiki?curid=2168699", "title": "Hayden Foxe", "text": "Durante la sua carriera ha ricoperto il ruolo di difensore.\nA livello di club ha giocato per diversi anni in inghilterra con West Ham United, Portsmouth e Leeds United.\nA livello internazionale ha rappresentato la Nazionale di calcio dell'Australia, partecipando alle finali del World Youth Championship in Giappone nel 1993 con l'Under-17, alle finali del World Youth Cup in Malaysia nel 1997 con l'Under-20 ed ai tornei olimpici di Atlanta nel 1996 e di Sydney nel 2000 con la formazione Under-23.\nNel 2011, al termine della stagione 2010-2011 della A-League, ha annunciato il suo ritiro."}
{"id": "2168700", "revid": "74801", "url": "https://it.wikipedia.org/wiki?curid=2168700", "title": "Concezio Rosa", "text": "Biografia.\nMedico condotto a Corropoli e Controguerra (entrambi in provincia di Teramo), \u00e8 considerato un precursore della moderna paleontologia.\nDopo gli studi presso il Collegio dei Barnabiti a Teramo ed i seminari di Penne e Chieti, si laure\u00f2 in medicina a Napoli l\u20198 settembre 1847.\nRientrato al suo paese natale, compil\u00f2 le \"Notizie storiche delle maioliche di Castelli e dei pittori che le illustrarono\", che \u00e8 considerata la prima monografia sulla maiolica di Castelli.\nNel 1860 fu nominato medico condotto a Corropoli, e dal 1867 inizi\u00f2 a condurre scavi nella vicina Val Vibrata. Qui raccolse, durante le sue ricerche, circa reperti risalenti all'epoca del Paleolitico e del Neolitico, tracciando in questo modo una fondamentale mappa delle origini dei primi insediamenti umani negli Abruzzi. Il suo pi\u00f9 celebre ritrovamento avvenne nel 1865 in localit\u00e0 Ripoli, dove scopr\u00ec un intero villaggio di capanne di una comunit\u00e0 del tardo Neolitico, dal quale prese nome l'omonima cultura. Le sue scoperte nella Valle della Vibrata e nelle Marche furono pubblicate dal 1871 al 1874 nell'Archivio per l'Antropologia e l'Etnografia.\nNel 1873 Concezio Rosa richiese al Consiglio provinciale di Abruzzo Ultra Primo la creazione di un Museo provinciale di antichit\u00e0 a Teramo cos\u00ec da dare ampia e corretta sistemazione alla sua collezione di reperti, ma l'amministrazione provinciale lasci\u00f2 cadere la richiesta e la collezione fin\u00ec smembrata. \nNel 1878 il Ministero della pubblica istruzione assegn\u00f2 oltre reperti di essa al Museo Nazionale Preistorico Etnografico di Roma (dal 1925 intitolato a Luigi Pigorini). \nNegli anni successivi altri pezzi finirono in Francia (Saint Germain en Laye), a Bologna nel Museo civico e archeologico, a Perugia nel Museo archeologico nazionale, a Firenze nel Museo nazionale di antropologia ed etnologia.\nOpere.\nConcezio Rosa, Notizie storiche delle maioliche di Castelli e dei pittori che le illustrarono, G. Gioja Napoli, 1857\nBibliografia.\nV. Cavani, A. Pessina, M. Secondo, Dott. Cav.Concezio Rosa, paletnologo (1824-1876) in Atti della XLVI Riunione Scientifica I.I.P.P. - 150 anni di preistoria e protostoria in Italia, pp.141-146, 2014"}
{"id": "2168701", "revid": "599013", "url": "https://it.wikipedia.org/wiki?curid=2168701", "title": "Odernheim", "text": ""}
{"id": "2168703", "revid": "583609", "url": "https://it.wikipedia.org/wiki?curid=2168703", "title": "Hayley Atwell", "text": "Biografia.\nNata a Londra, figlia unica di Allison, una speaker motivazionale, e Grant Atwell, fisioterapista, fotografo di paesaggi e sciamano. La madre \u00e8 inglese mentre il padre \u00e8 statunitense con origini native americane. Sua nonna era irlandese. Hayley possiede la doppia cittadinanza, inglese e statunitense. I suoi genitori si separarono quando lei aveva due anni.\nEffettua gli studi presso la London Oratory School e alla Guildhall School of Music and Drama, rifiutando l'offerta di un posto al King's College London per filosofia e teologia. Si \u00e8 diplomata nel 2005.\nCarriera.\nIl suo debutto nel mondo dello spettacolo avviene nel 2005 comparendo in uno spot pubblicitario per le patatine Pringles, successivamente inizia a lavorare in svariate produzioni per la televisione inglese, fino a quando non viene notata da Woody Allen che l'affianca a Ewan McGregor e Colin Farrell nel suo terzo progetto londinese \"Sogni e delitti\".\nIn seguito recita nel ruolo di Lady Bess Foster ne \"La duchessa\" e affianca Matthew Goode e Ben Whishaw in \"Ritorno a Brideshead\". Precedentemente l'attrice aveva lavorato in teatro portando in scena alcune opere di Shakespeare, nel gennaio 2009 debutta sui palchi del West End con \"Uno sguardo dal ponte\" di Arthur Miller. Per il piccolo schermo lavora nella miniserie \"The Prisoner\", rifacimento della serie TV degli anni sessanta \"Il prigioniero\". Nel 2009 partecipa alla miniserie ispirata al libro di Ken Follett \"I pilastri della Terra\" nel ruolo di Aliena.\nNel 2011 interpreta Peggy Carter nell'adattamento dell'iconico supereroe Marvel Comics \"Capitan America\", ruolo che riprende nel secondo film sul personaggio, ', e in altri film della Marvel come ' e \"Ant-Man\". La Atwell interpreta il ruolo di Peggy Carter anche nelle serie televisive della \"Marvel\" come \"Agents of S.H.I.E.L.D.\" e \"Agent Carter\", quest'ultima interamente incentrata sul personaggio, affiancato dal padre di Tony Stark e dal suo maggiordomo Jarvis. Il 12 maggio 2016 la serie TV \"Agent Carter\" viene ufficialmente cancellata dalla rete televisiva statunitense ABC. Nel frattempo Hayley ha doppiato il suo personaggio nel videogioco \"LEGO Marvel's Avengers\".\nNel febbraio 2016 la Atwell \u00e8 protagonista della serie TV prodotta dalla ABC \"Conviction\", in cui interpreta un brillante avvocato, figlia di un ex presidente degli Stati Uniti, che viene scelta per dirigere un'agenzia che si occupi di casi di persone ingiustamente condannate. Nel 2017 veste i panni di Margaret Schlegel in \"Casa Howard\", miniserie trasmessa da BBC, riadattamento televisivo dall'omonimo romanzo di E. M. Forster. Nel 2018 \u00e8 Evelyn Robin nel live-action Disney \"Ritorno al Bosco dei 100 Acri\". Nel 2019 recita a teatro a Londra nel dramma di Henrik Ibsen \"Rosmersholm\" e per la sua interpretazione nel ruolo di Rebecca West ottiene una candidatura al Laurence Olivier Award alla miglior attrice.\nDoppiatrici italiane.\nNelle versioni in italiano delle opere in cui ha recitato, Hayley Atwell \u00e8 stata doppiata da:\nDa doppiatrice \u00e8 sostituita da:"}
{"id": "2168704", "revid": "438678", "url": "https://it.wikipedia.org/wiki?curid=2168704", "title": "The Dreamers - I sognatori", "text": " The Dreamers - I sognatori \u00e8 un film del 2003 diretto da Bernardo Bertolucci.\nIl film \u00e8 basato su un racconto di Gilbert Adair, \"The Holy Innocents\". Adair ha anche scritto la sceneggiatura del film. La pellicola segna l'esordio cinematografico di Eva Green, che all'epoca aveva 23 anni.\nTrama.\nParigi, primavera del 1968. Il giovane studente americano Matthew arriva nella capitale per studiare il francese. Non avendo ancora piena padronanza della lingua, il giovane mostra difficolt\u00e0 a socializzare e l'unico suo rifugio diviene il cinema che, con la sua audace intensit\u00e0, riesce a trasportarlo in una realt\u00e0 che pare distante, nella quale non valgono le regole umane ma ne vengono scritte di nuove, valide per ognuno, il tutto, per\u00f2, senza superare la soglia dell'individualit\u00e0.\nDurante l'occupazione della Cin\u00e9math\u00e8que fran\u00e7aise da parte degli studenti, Matthew incontra la bella Isabelle, che finge di essere incatenata al cancello dell'edificio per protesta contro un nemico del quale ancora nessuno ha piena concezione. Isabelle si mostra subito aperta e presenta il nuovo amico alla famiglia e al fratello gemello Th\u00e9o che, in un primo momento distaccato e iroso, si mostrer\u00e0 poi nella sua pi\u00f9 vera natura. Matthew comincia ad affezionarsi ai suoi nuovi amici francesi, i quali lo invitano ad andare a stare da loro, avendo la casa libera dai genitori, allontanatisi per motivi di lavoro.\nRestando a stretto contatto coi gemelli, Matthew scopre in loro un'intimit\u00e0 estrema, in alcuni momenti anche incestuosa. Il giovane americano viene trascinato in un delirio di erotismo, giochi perversi e strane penitenze, fino alla pi\u00f9 completa alienazione dalla realt\u00e0, che rimane come sospesa in una dimensione lontana ed effimera, mentre il loro rapporto si evolve verso un m\u00e9nage \u00e0 trois. Punto di contatto tra le idee dei giovani \u00e8 il cinema, che li porta a conoscersi sempre pi\u00f9 profondamente. Matthew scopre di essersi invaghito di Isabelle, ma entrambi i gemelli non nascondono la morbosa attrazione e gelosia che caratterizza la loro vita.\nUna sera, i genitori dei due gemelli rientrano a casa, trovando i figli e l'ospite addormentati e nudi nello stesso giaciglio, sotto una tenda che li copre solo in parte. Quando Isabelle si sveglia e si accorge che i genitori sono passati da casa, pianifica un suicidio collettivo col gas. I tre vengono per\u00f2 svegliati e trascinati in strada dai moti studenteschi del Maggio francese. Isabelle e Th\u00e9o scelgono la lotta (socio-politica), col carico di violenza che essa implica (ma la \"Gendarmerie\", in tenuta anti-sommossa con armi dissuasive e largo uso di lacrimogeni e manganelli, non si dimostra meno violenta), mentre Matthew resta in disparte, cercando di ridare un senso alla sua vita, ormai profondamente segnata dall'esperienza a tre con i fratelli. Di fronte all'alternativa se unirsi o no alla rivolta (punto che gi\u00e0 aveva diviso aspramente Th\u00e9o e Matthew), Isabelle delude Matthew, che la implora di negarsi alla violenza e di unirsi a lui, troncando, cos\u00ec, il simbiotico rapporto che la lega al suo gemello Th\u00e9o, e non mostra dubbi, scegliendo senza esitazioni il fratello e la rivolta.\nProduzione.\nA Jake Gyllenhaal e Leonardo DiCaprio venne proposto il ruolo di Matthew. Gyllenhaal rifiut\u00f2 a causa della natura troppo esplicita delle scene di nudo (varie inquadrature sono primi piani del pene del protagonista). DiCaprio rifiut\u00f2 il ruolo perch\u00e9 era gi\u00e0 impegnato nella pre-produzione del film \"The Aviator\". Delle suddette scene, dovevano essercene alcune che descrivevano rapporti sessuali molto pi\u00f9 espliciti tra i personaggi di Th\u00e9o e Matthew; queste scene sarebbero state tagliate perch\u00e9 considerate \"troppo\" esplicite per il pubblico. Comunque, secondo Pitt e Bertolucci, queste scene non sono mai state girate.\nNel film viene menzionato spesso Mao Zedong. Sebbene Th\u00e9o sia comunista, le uniche immagini relative alla sua ideologia sono quasi tutte raffigurazioni di Mao: nella sua camera ci sono ben tre quadri che lo ritraggono, e mentre Isabelle si spoglia (poco dopo aver accettato di fare l'amore con Matthew) si pu\u00f2 notare che sul pavimento c'\u00e8 un abat-jour a forma di busto del leader del PCC.\nDurante le riprese della scena del dopo cena, quando Eva Green si china verso Michael Pitt, i suoi capelli presero fuoco per via delle candele, cosa non prevista. L'attrice rimase cos\u00ec calma che Bertolucci decise di lasciare la scena cos\u00ec com'era. Matthew avrebbe dovuto semplicemente augurarle buonanotte, invece, mentre Isabelle si comporta naturalmente, le spegne i capelli con un rapido gesto e mentre Eva Green prosegue con la sua battuta \u00abTi fermi a dormire?\u00bb, Pitt le chiede \u00abTi senti bene?\u00bb.\nColonna sonora.\nIl film \u00e8 arricchito da una colonna sonora molto eterogenea, composta solo da brani pop contemporanei al periodo del film o tratti da colonne sonore di precedenti pellicole. L'unico brano originale \u00e8 una cover di \"Hey Joe\", eseguita da Michael Pitt insieme ai The Twins of Evil.\nIncassi.\nIl film \u00e8 stato realizzato con un budget di 15 milioni di dollari. Ne ha incassati 2,5 milioni negli Stati Uniti, mentre l'incasso globale del film \u00e8 stato di 15.121.165 dollari.\nCitazioni di altri film.\nIl film presenta una enorme quantit\u00e0 di citazioni, richiami e rimandi a molti film. Alcuni sono pi\u00f9 espliciti e citati o mostrati direttamente, mentre molti altri sono piccoli dettagli come poster sulle pareti, inquadrature, battute ed altro. La lista seguente \u00e8 indicativa, ma non esaustiva."}
{"id": "2168705", "revid": "110157", "url": "https://it.wikipedia.org/wiki?curid=2168705", "title": "Becherbach", "text": "Becherbach \u00e8 un comune di 923 abitanti della Renania-Palatinato, in Germania.\nAppartiene al circondario (\"Landkreis\") di Bad Kreuznach (targa KH) ed \u00e8 parte della comunit\u00e0 amministrativa (\"Verbandsgemeinde\") di Meisenheim."}
{"id": "2168708", "revid": "1865216", "url": "https://it.wikipedia.org/wiki?curid=2168708", "title": "Dalberg (Germania)", "text": "Dalberg \u00e8 un comune di 256 abitanti della Renania-Palatinato, in Germania.\nAppartiene al circondario (\"Landkreis\") di Bad Kreuznach (targa KH) ed \u00e8 parte della comunit\u00e0 amministrativa (\"Verbandsgemeinde\") di R\u00fcdesheim."}
{"id": "2168709", "revid": "325224", "url": "https://it.wikipedia.org/wiki?curid=2168709", "title": "Mirella Bentivoglio", "text": "Biografia.\nMirella Bentivoglio, nata a Klagenfurt nel 1922, ha vissuto a Roma. \u00c8 stata un'artista, poetessa e performer italiana che ha operato nell'ambito delle poetiche verbo-visuali.\nDal 1965 si \u00e8 occupata di poesia concreta e di poesia visiva come critico e artista, creando composizioni con parole e immagini, collage, tecniche grafiche. Dalle sperimentazioni di poesia concreta, che valorizzano aspetti visivi della scrittura, \u00e8 passata alla poesia visiva, che pi\u00f9 liberamente associa scrittura e immagine, e alla poesia-oggetto, che opera interventi linguistici su oggetti e ambienti. \nHa curato numerose iniziative di arte al femminile in Italia e all'estero, tra cui una mostra storica di ottanta donne alla Biennale di Venezia nel 1978.\nHa dedicato ricerche di tipo storico alle artiste del Futurismo italiano.\nHa pubblicato poesie in volume per l'editore Scheiwiller nel 1943 e successivamente per Vallecchi. Ha pubblicato monografie e saggi in Italia e all'estero (Francia, Stati Uniti, Paesi Bassi, Germania), editi, tra gli altri, da Fabbri, Mazzotta, Eidos.\nOpere.\nTra le sue opere di matrice linguistica e simbolica l'Ovo di Gubbio, l'Albero Capovolto, il Libro-campo. \nMostre personali.\nTra le mostre personali:\nMostre collettive.\nTra le mostre collettive:"}
{"id": "2168711", "revid": "149727", "url": "https://it.wikipedia.org/wiki?curid=2168711", "title": "Famiglia Dalberg", "text": ""}
{"id": "2168712", "revid": "57342", "url": "https://it.wikipedia.org/wiki?curid=2168712", "title": "Filibello", "text": "Biografia.\nDopo la laurea in lettere inizia l'attivit\u00e0 di giornalista; occupandosi spesso di spettacolo, entra in contatto con il mondo dell'editoria musicale, ed inizia a scrivere testi per canzoni iscrivendosi alla Siae con lo pseudonimo \"Filibello\" (le prime lettere del suo nome unite con quelle del cognome).\nI suoi maggiori successi li ottenne nel dopoguerra, con \"Vecchie mura\" (che partecip\u00f2 al Festival di Sanremo 1952, interpretata da Achille Togliani), \"Vicino a tte\" che partecip\u00f2 al Festival di Napoli 1961, \"E si nun fosse vero?\", scritta con Pinchi e Gino Ingrosso, che partecip\u00f2 al Festival di Napoli 1964 e \"A New Orleans\", successo di Adriano Celentano (che nel 1963 diede anche il titolo al suo quarto LP).\nMa il suo testo pi\u00f9 noto \u00e8 quello di \"Bianco Natale\", cover di White Christmas, successo scritto da Irving Berlin e cantato da Bing Crosby.\nNel 1965 si trasferisce a Marina di Massa, abbandonando Milano, e lascia l'attivit\u00e0 nel mondo musicale."}
{"id": "2168713", "revid": "80598", "url": "https://it.wikipedia.org/wiki?curid=2168713", "title": "Filippo Bellobuono", "text": ""}
{"id": "2168714", "revid": "200810", "url": "https://it.wikipedia.org/wiki?curid=2168714", "title": "Pietro Francesco Bussi", "text": "Biografia.\nPietro Francesco Bussi (indicato anche col nome di Pierfrancesco) nacque a Roma il 28 luglio 1684 da una nobile famiglia aristocratica pontificia. La sua casata, infatti, pot\u00e9 vantare tra i propri membri anche due cardinali col nome di Giovanni Battista Bussi (uno elevato alla porpora cardinalizia nel 1712, l'altro nel 1824).\nPoco o nulla si sa della sua giovinezza e dei suoi studi, ma \u00e8 certo che divenne Decano degli Uditori del Palazzo Apostolico. A suo nome, poi, venne commissionato un quadro raffigurante Sant'Antonio dipinto da Pompeo Batoni per la somma di 1500 ducati, che successivamente venne acquistato dal Duca Filippo I di Parma che lo aggiunse alla propria collezione d'arte.\nVenne creato cardinale-presbitero da papa Clemente XIII nel concistoro del 24 settembre 1759. Il 19 novembre 1759 ottenne il titolo di Santa Maria in Via.\nMor\u00ec a Roma il 10 settembre 1765, venendo esposto alla pubblica venerazione nella chiesa di San Marcello. I suoi resti riposano nella Basilica di Santa Maria in Trastevere."}
{"id": "2168718", "revid": "709565", "url": "https://it.wikipedia.org/wiki?curid=2168718", "title": "Riscopriamo le Americhe", "text": "Riscopriamo le Americhe (\"Il \u00e8tait une fois... les Ameriques\"; noto non ufficialmente anche come Alla scoperta delle Americhe) \u00e8 una serie televisiva d'animazione creata da Albert Barill\u00e9 nel 1992 e composta da ventisei episodi.\nLa serie, coprodotta con altre emittenti televisive europee tra cui Fininvest, dopo la prima trasmissione italiana non \u00e8 stata pi\u00f9 replicata fino al suo inserimento nel catalogo della piattaforma streaming TIMvision nel 2021, insieme alle altre serie di \"C'era una volta...\".\nTrama.\nLa serie racconta la storia del continente americano e le sue civilt\u00e0 (come eschimesi, aztechi e Inca), ed eventi storici (come la conquista dell'Ovest e la guerra d'indipendenza americana).\nSigla.\nLa sigla di testa dell'edizione italiana \u00e8 cantata da Cristina D'Avena."}
{"id": "2168719", "revid": "1442080", "url": "https://it.wikipedia.org/wiki?curid=2168719", "title": "Nikita Rukavytsya", "text": "Biografia.\nNato in Ucraina, all'et\u00e0 di 14 anni si trasferisce in Australia, precisamente a Perth, con tutta la famiglia.\nSposato con una donna israeliana, grazie a questo possiede la cittadinanza israeliana.\nCarriera.\nComincia la sua carriera di calciatore al , con la cui prima squadra esordisce nella parte finale della stagione 2006-2007, collezionando 3 presenze nella massima divisione australiana. Nel marzo 2007 firma un contratto professionistico con il club valido sino alla fine della stagione 2008-2009. Nel 2007-2008, malgrado un avvio difficile dal punto di vista personale e di squadra, culminato nell'esonero del tecnico Ron Smith, Rukavytsya si risolleva con l'avvento del tecnico David Mitchell e termina il torneo con 6 gol segnati nelle ultime 8 partite. Nell'aprile 2008 viene invitato dall' a sostenere un provino che non ha successo e cos\u00ec torna in Australia.\nGrazie alle ottime prestazioni con il Perth Glory, viene convocato dalla nazionale olimpica australiana per giocare le Olimpiadi di Pechino 2008.\nNel gennaio 2009 viene acquistato dagli olandesi del . Segna il primo gol con la nuova maglia nella sfida di Coppa dei Paesi Bassi vinta per 8-0 contro lo Joure e vince il titolo di Eredivisie.\nL'8 gennaio 2010 viene girato in prestito al Roeselare, squadra belga, fino alla fine della stagione.\nIl 14 luglio viene prelevato a parametro zero dall'Hertha Berlino, formazione della seconda divisione tedesca con cui ottiene la promozione in Bundesliga, in cui disputa 24 partite segnando un gol nel 2011-2012, retrocedendo in seconda serie. Dopo aver raccolto una presenza nel campionato di seconda divisione tedesca 2012-2013, il 31 agosto 2012, l'ultimo giorno della sessione estiva del calciomercato, viene ceduto al per un milione di euro; saranno 8 le sue presenze con la squadra nella Bundesliga 2012-2013. Nell'agosto 2013 viene girato al , in 2. Bundesliga, in prestito annuale, ma non si impone come titolare, realizzando 2 reti in 19 presenze.\nIl 12 ottobre 2014 torna in Australia, accasandosi al .\nNel settembre 2015 si sposta in Israele per vestire la maglia del , con cui realizza 14 gol in 30 presenze in Ligat ha'Al. L'8 giugno 2016 lo acquista il , con cui vince il titolo di capocannoniere del campionato (22 gol in 36 presenze) nel 2019-2020."}
{"id": "2168720", "revid": "767487", "url": "https://it.wikipedia.org/wiki?curid=2168720", "title": "Il mistero della mummia", "text": "Il mistero della mummia (\"The Curse of the Mummy's Tomb\") \u00e8 un film del 1964 diretto da Michael Carreras.\nTrama.\nNarra del ritorno alla vita di una mummia svegliatasi durante una spedizione archeologica, miete terrore e vittime.\nHome Video.\nIl film \u00e8 stato distribuito su DVD dalla Sony Pictures Entertainment, contenente il trailer e un fascicolo scritto da Marcus Hearn come contenuti extra.\nIn Italia il film usc\u00ec nel 2007 e, poi, nel 2009 insieme al film \"Il mostro di Londra\", in un cofanetto editato dalla Sony Pictures Entertainment ed intitolato \"Hammer Films - Volume 1\"."}
{"id": "2168721", "revid": "287204", "url": "https://it.wikipedia.org/wiki?curid=2168721", "title": "Area 7 (romanzo)", "text": "Area 7 \u00e8 un romanzo d'avventura dello scrittore australiano Matthew Reilly.\nTrama.\nIl romanzo parla di un capitano dei marine, Shane M. Schofield, che deve scortare il presidente degli Stati Uniti in visita all'Area 7, una base militare segreta. Ma Cesar Russell, un ex comandante corrotto, vuole uccidere il presidente perch\u00e9 sa che nel suo cuore \u00e8 installato un microchip capace di controllare dei satelliti, e se questo microchip venisse fermato, attiverebbe le armi nucleari presenti negli aeroporti degli Stati Uniti."}
{"id": "2168726", "revid": "767487", "url": "https://it.wikipedia.org/wiki?curid=2168726", "title": "L'assassino ha riservato nove poltrone", "text": "L'assassino ha riservato nove poltrone \u00e8 un film italiano del 1974 diretto da Giuseppe Bennati.\nTrama.\nPatrick Davenant, con familiari e amici, visita un vecchio teatro all'interno della sua villa, un luogo che gode di fama sinistra e sul quale sembrano aleggiare forze e presenze non di questo mondo. Se ne accorgono presto anche gli ospiti, i quali, dopo aver scoperto di essere stati chiusi dentro la villa senza possibilit\u00e0 di fuga, cominciano ad essere falciati uno ad uno dalla mano di un ferocissimo omicida.\nProduzione.\nRiprese.\nIl film \u00e8 stato girato quasi interamente a Fabriano nelle Marche. Il teatro dove si svolge il film \u00e8 il teatro Gentile. Il parco nel quale, uscita da un passaggio segreto, Vivian trover\u00e0 la salvezza a fine film \u00e8 invece l'Orto botanico di Roma.\nDistribuzione.\nIl film venne distribuito nelle sale cinematografiche italiane il 21 maggio 1974.\nIncassi.\nIl film incass\u00f2 427.544.000 lire dell'epoca."}
{"id": "2168727", "revid": "729019", "url": "https://it.wikipedia.org/wiki?curid=2168727", "title": "Stazione di Monzone-Monte dei Bianchi-Isolano", "text": "La stazione di Monzone-Monte dei Bianchi-Isolano \u00e8 una fermata ferroviaria a servizio delle tre omonime frazioni del comune di Fivizzano ubicata nel centro abitato di Monzone.\nStoria.\nL'impianto fu inaugurato il 25 marzo 1912, contestualmente al tronco di linea proveniente da Gragnola e che terminava a Monzone. Nel 2002 la fermata risultava impresenziata insieme ad altri 25 impianti situati sulla linea.\nStrutture e impianti.\nL'impianto \u00e8 esercito come semplice fermata, e dotato dunque di un solo binario di corsa. Era inizialmente dotato di un fascio merci che si estendeva in curva per circa 300 metri. Quest'ultimo era prevalentemente a servizio dell'industria estrattiva del marmo, che qui giungeva attraverso una caratteristica teleferica, e di quella del legno, grazie alla presenza dell'adiacente segheria Walton.\nUn breve binario di raccordo lato Aulla, subito dopo il ponte a due arcate sul torrente Lucido, si diramava verso sinistra a servizio della rimessa che ospitava una locomotiva della societ\u00e0 marmifera inglese utilizzata per le manovre; tale stabile tutt'oggi esistente, \u00e8 stato restaurato ad uso di civile abitazione.\nLa allora stazione possedeva anche uno scalo merci con un binario tronco, dismesso, ed un piano caricatore, trasformato in un parcheggio, ed anche un magazzino per le merci.\nCompletavano la dotazione dell'impianto un piccolo dormitorio per il personale ferroviario e la classica torre metallica per il rifornimento d'acqua delle locomotive a vapore.\nIl fabbricato viaggiatori, completamente ristrutturato, ospita il Museo del Lavoro della Valle del Lucido.\nLato Lucca \u00e8 presente un passaggio a livello con barriere ed annesso casello, abbandonato.\nMovimento.\nLa fermata \u00e8 servita dalle corse svolte da Trenitalia sulla ferrovia Lucca-Aulla, nell'ambito del contratto di servizio con la Regione Toscana.\nServizi.\nLa fermata, cui RFI assegna la categoria \"bronze\", dispone di:"}
{"id": "2168728", "revid": "767487", "url": "https://it.wikipedia.org/wiki?curid=2168728", "title": "Il sudario della mummia", "text": "Il sudario della mummia (\"The Mummy's Shroud\") \u00e8 un film del 1967 diretto da John Gilling e prodotto dalla Hammer.\nTrama.\nAntico Egitto, 2.000 a.C.. Il faraone Man-Tah ebbe un figlio, Kah-Toh-Bey, ma il fratello minore, deciso a divenire re al posto dell\u2019erede legittimo, capeggi\u00f2 una vittoriosa rivolta contro il faraone, che ordin\u00f2 al fedele schiavo Prem di fuggire nel deserto insieme a Kah-Toh-Bey. Mentre il giovane principe, accompagnato dai pochi schiavi fedeli a suo padre, viaggiava attraverso il deserto, la fatica e la sete uccidevano a uno a uno i suoi compagni, e cos\u00ec anche Kah-Toh-Bey alla fine doveva soccombere; ma prima di morire, egli don\u00f2 a Prem il pendente con il simbolo dei faraoni. Dopodich\u00e9, lo schiavo fedele copr\u00ec le spoglie di Kah-Toh-Bey con un sudario sacro e le seppell\u00ec.\nEgitto, 1920. Una spedizione finanziata dal facoltoso Stanley Preston e capitanata dall'archeologo Sir Basil Walden, alla quale partecipano il figlio del finanziatore, Paul, l'assistente di Sir Basil, Claire, e un amico di Paul, Harry Newton, \u00e8 partita alla ricerca della tomba di Kah-Toh-Bey. Trascorso del tempo senza ricevere notizie, Preston, in pensiero, decide di raggiungere la spedizione scientifica con una squadra di soccorso, accompagnato dal suo impacciato segretario Longbarrow. Intanto la spedizione ha ritrovato la tomba ma, dopo il drammatico incontro con il guardiano di quest'ultima, Sir Basil viene morso da un mamba; sopraggiunge allora la squadra guidata da Preston e dopo molte ore di lavoro si riesce a entrare nella camera mortuaria, dove vengono rinvenuti i resti di Kah-Toh-Bey e il sudario sacro. Claire, che conosce la lingua dell\u2019Antico Egitto, si rifiuta per\u00f2 di leggere le iscrizioni riportate sul drappo, nel timore dell\u2019avverarsi di un\u2019antica maledizione se mai lo facesse.\nTornati alla base di Mezzera, Sir Basil finisce in ospedale e successivamente in manicomio. Mentre Paul litiga con il padre a causa dei meriti che quest\u2019ultimo si attribuisce ingiustamente, l'archeologo fugge e durante la notte viene accolto da un'anziana veggente (che \u00e8 poi la madre del guardiano della tomba di Kah-Toh-Bey), la quale gli predice che la mummia dello schiavo Prem sarebbe tornata in vita e avrebbe ucciso tutti coloro che profanarono il sepolcro del giovane principe. Dopo la morte di Sir Basil, Preston inizia a temere per la sua vita e tenta di partire ad ogni occasione, ma viene sempre fermato dall'ispettore Barrani della polizia egiziana. La sua inquietudine aumenta dopo che anche Harry e Longbarrow vengono misteriosamente assassinati. Durante il suo ultimo tentativo di fuga anche Preston viene ucciso. Responsabile dei delitti \u00e8 il guardiano della tomba, che leggendo le iscrizioni del sudario sacro ha risvegliato la mummia facendogli uccidere a uno a uno i profanatori del sepolcro.\nLa mattina seguente, Paul e Claire, unici superstiti della sfortunata spedizione, cercano di salvarsi. Claire si reca dalla veggente, che sapendola conoscitrice dell\u2019antica lingua egizia le rivela il modo per fermare la vendetta della mummia vivente. La ragazza corre allora al museo e davanti al sarcofago di Prem inizia a recitare la formula che dovrebbe dare finalmente la pace allo schiavo ritornato in vita. Il guardiano per\u00f2 costringe la mummia ad aggredire Claire e solo l\u2019intervento dell'ispettore Barrani, che uccide il guardiano permettendo cos\u00ec a Paul di recuperare il sudario, consente a Claire di pronunciare le ultime parole della formula scritte sul drappo sacro. La mummia quindi si blocca e cade al suolo riducendosi a un mucchio di ceneri."}
{"id": "2168732", "revid": "1632387", "url": "https://it.wikipedia.org/wiki?curid=2168732", "title": "Sugarplum Fairy", "text": "Gli Sugarplum Fairy sono una band indie svedese.\nBiografia.\nIl gruppo si \u00e8 formato a Borl\u00e4nge, ed ha derivato il suo nome dalla canzone dei Beatles \"A Day in the Life\". La band ha prodotto diversi demo prima di ottenere un contratto discografico nel 2004, pubblicando l'EP \"Stay Young\", che ricevette recensioni generalmente positive. In seguito venne pubblicato il loro primo singolo, \"Sweet Jackie\", dal loro primo album \"Young &amp; Armed\", che fu messo in commercio in seguito nello stesso anno.\nIl gruppo and\u00f2 in tour in Svezia, Giappone e Germania, e pubblic\u00f2 l'album di debutto in versioni differenti per il mercato tedesco e giapponese all'inizio del 2005. Nel 2006 esce il loro secondo album \"First Round First Minute\", mentre nel 2008 \u00e8 la volta del terzo lavoro, intitolato \"The Wild One\".\nOltre che per la sua musica, la band \u00e8 famosa perch\u00e9 i due cantanti sono i fratelli di Gustaf Nor\u00e8n, cantante dei Mando Diao."}
{"id": "2168733", "revid": "767487", "url": "https://it.wikipedia.org/wiki?curid=2168733", "title": "Exorcismus - Cleo, la dea dell'amore", "text": "Exorcismus - Cleo, la dea dell'amore (\"Blood from the Mummy's Tomb\") \u00e8 un film del 1971 diretto da Seth Holt e completato dal produttore Michael Carreras, dopo la morte del regista prima del termine delle riprese.\nLa pellicola \u00e8 stata prodotta della Hammer Films.\nTrama.\nLa figlia di uno scienziato \u00e8 oggetto di una possessione diabolica.\nLo spirito \u00e8 quello di Cleo, dea dell'amore, risvegliatosi durante una spedizione archeologica."}
{"id": "2168735", "revid": "1317408", "url": "https://it.wikipedia.org/wiki?curid=2168735", "title": "The lamb", "text": ""}
{"id": "2168739", "revid": "1718925", "url": "https://it.wikipedia.org/wiki?curid=2168739", "title": "Carsten Peter Thiede", "text": "Biografia.\nNato a Berlino, nel 1952, ha insegnato nelle Universit\u00e0 di Oxford, Londra e Ginevra e infine alla Staatsunabhangigen Theologischen Hochschule (Istituto indipendente di Teologia) di Basilea. \u00c8 stato membro del Centro di Studi Tedeschi della Facolt\u00e0 di Storia della Ben Gurion University of the Negev, a Beer-Sheva (Israele).\n\u00c8 morto precocemente a Paderborn, nel 2004, a causa di un arresto cardiaco.\nGli studi.\nA Thiede si devono, in particolare, nuovi studi approfonditi su tre frammenti di papiro, provenienti da Luxor ma oggi conservati al Magdalen College di Oxford (Papiro 64), da lui datati circa al 50 e contenenti parte del \"Vangelo secondo Matteo\" e sul frammento 7Q5, che conterrebbe un brano del \"Vangelo secondo Marco\", identificato da Jos\u00e9 O'Callaghan e anch'esso assegnato circa al 50. Questa proposta di datazione ha sollevato ampie dispute e non \u00e8 in genere accolta dalla maggioranza degli altri studiosi.\nIl maggiore contributo di Thiede \u00e8 legato al tentativo di saldare il \"Ges\u00f9 della storia\" con il \"Ges\u00f9 della fede\", dopo la divaricazione creata da Bultmann e che ha fortemente influenzato la teologia tedesca nel XX secolo. Per Thiede i testi evangelici sono narrazioni fedeli della vita e dell'operato di Ges\u00f9. A questo proposito lo studioso era solito citare il classicista George Alexander Kennedy, che ironicamente osservava: \"Gli scrittori dell'antichit\u00e0 a volte intendevano dire quel che scrivevano, e talvolta conoscevano quello di cui stavano parlando\".\nNella sua ricostruzione della vita di Ges\u00f9 Thiede si affida prevalentemente alla narrazione lucana, che mostra fin dal suo prologo una particolare attenzione alla ricostruzione storica. Ecco quindi che per Thiede la nascita a Betlemme \u00e8 motivata da un censimento, le cui modalit\u00e0 sono coerenti con quanto documentato dall'archivio di Babatha, mentre i fratelli di Ges\u00f9 citati nei vangeli sono i figli che Giuseppe ha avuto in un precedente matrimonio, cos\u00ec come narrato nel Protovangelo di Giacomo. Secondo Thiede durante la sua infanzia Ges\u00f9 ha frequentato, oltre a Nazaret, anche la vicina citt\u00e0 di Sefforis (nota anche come \"Zippori\"), distante solo sei chilometri e allora in pieno sviluppo.\nLa presenza di doppie narrazioni nei vangeli, come ad esempio la moltiplicazione dei pani, non \u00e8 secondo Thiede motivata da ragioni narrative ma riflette lo svolgimento dei fatti: Matteo, a causa del lavoro che aveva precedentemente svolto, era infatti in grado di stenografare e di tenere quindi una traccia scritta e affidabile della predicazione di Ges\u00f9. Per quanto riguarda la data della crocifissione e della morte, Thiede propone il 14 Nisan (7 aprile) del 30.\nUn particolare approfondimento \u00e8 stato dedicato da Thiede, al termina della sua vita, alla precisa localizzazione di Emmaus che, incrociando il dato lucano con dati storici ed evidenze archeologiche, \u00e8 stata dallo studioso identificata con la localit\u00e0 di \"Qelonja\", distante 30 stadi (circa 5-6 chilometri) da Gerusalemme."}
{"id": "2168740", "revid": "287204", "url": "https://it.wikipedia.org/wiki?curid=2168740", "title": "Marano di Reno", "text": "Il Marano (o Marano di Reno per distinguerlo dall'omonimo corso d'acqua sammarinese) \u00e8 un torrente dell'Appennino emiliano che scorre tra le provincie di Modena e Bologna. \nPercorso.\nNasce infatti dal monte della Torraccia (1083\u00a0m) nel comune modenese di Montese; non lontano dalla sua sorgente si trovano anche quelle dell'\u00c0neva, affluente del Vergatello. Entra poi nella provincia di Bologna, segnando per un breve tratto il confine con quella di Modena, nel comune di Gaggio Montano di cui bagna le frazioni Rocca Pitigliana e Marano. \u00c8 proprio in quest'ultima frazione che il torrente confluisce nel fiume Reno dopo un percorso di circa 10\u00a0km.\nLa sua direzione \u00e8 ondivaga ma si pu\u00f2 accettare che sia rivolta verso sud-est.\nRegime idrologico.\nIl suo corso \u00e8 stato pesantemente manipolato dall'uomo negli anni quaranta e cinquanta a causa del suo brusco carattere torrentizio, con la costruzione di briglie di altezza variabile che tuttavia, limitando la mobilit\u00e0 dei pesci, hanno provocato un forte danno all'ecosistema. A differenza di altri affluenti di sinistra del Reno (come il Vergatello o il Samoggia), il Marano non rimane mai completamente asciutto durante il periodo estivo e questo \u00e8 dovuto alla folta vegetazione che cresce lungo i suoi argini."}
{"id": "2168742", "revid": "119938753", "url": "https://it.wikipedia.org/wiki?curid=2168742", "title": "L'et\u00e0 incerta", "text": "L'et\u00e0 incerta (\"The Go-Between\") \u00e8 un romanzo di L. P. Hartley, pubblicato a Londra nel 1953.\nIl racconto inizia con la famosa frase:\n\"\"Il passato \u00e8 un paese straniero. L\u00ec, tutto si svolge in modo diverso\".\"\nTrama.\nLa storia inizia con i ricordi di Leo Colston, un anziano che ricostruisce la propria adolescenza con nostalgia, un tema ricorrente durante tutto il romanzo. Il vecchio Leo narrante \u00e8 del tutto diverso dal vivace e coraggioso Leo della storia.\nIl prologo inizia con un Leo anziano (nei suoi sessanta), che fruga tra le sue vecchie cose. Scopre un diario del 1900, anno in cui era un tredicenne. Mentre rilegge il diario, lentamente rimette insieme i pezzi della sua memoria.\nImpressionato dagli emblemi astrologici sulla copertina di un libro, il giovane Leo li interpreta considerando che sta vivendo il passaggio al ventesimo secolo. Un tema importante sono le regole sociali che governano la scuola del ragazzo. Alcuni dei ragazzi pi\u00f9 duri rubano il diario di Leo, lo leggono e lo sfregiano. I due, Jenkins and Strode, lo picchiano appena ne hanno opportunit\u00e0. Allora Leo inventa una sorta di maledizione contro di loro, utilizzando i simboli occulti e le lettere greche che aveva trovato tra le pagine del libro. Ad entrambi i ragazzi capita di cadere dal tetto dell'edificio scolastico, e rimanere seriamente feriti dalla caduta. Ci\u00f2 genera una grandissima ammirazione nei confronti di Leo da parte degli altri ragazzi, i quali pensano sia una sorta di mago - la qual cosa inizia lui stesso a credere in alcune occasioni.\nLa maggior parte del testo narra del passato di Leo, ed in particolare dell'estate del 1900, passata a Norfolk come ospite a Brandham Hall, una villa di campagna lussuosa di propriet\u00e0 della famiglia del suo compagno di scuola Marcus Maudsley. Qui il giovane Leo, in vacanza, si ritrova ad essere un ragazzo povero tra l'alta classe. Il suo contesto, relativamente umile, risulta palese a tutti, e Leo non riesce ad inserirsi nella famiglia come vorrebbe; i suoi ospiti fanno comunque del loro meglio per farlo sentire a casa, trattandolo con gentilezza ed indulgenza. Quando Marcus si ammala per\u00f2, Leo viene un po' abbandonato a se stesso. \u00c8 cos\u00ec che diventa l\"'intermediario\" (go-between in inglese, da cui il titolo del libro) tra Marian, figlia della famiglia Maudsley e sorella di Markus, ed il contadino della terra confinante, Ted Burgess. All'inizio, Leo ignora il significato dei messaggi che Marian gli chiede di consegnare. \u00c8 un ragazzo benevolo ed innocente, per cui \u00e8 facile per i due amanti maneggiarlo a piacimento.\nI tab\u00f9 sociali dell'epoca vogliono che non ci sia alcuna possibilit\u00e0 di relazione tra Marian e Ted, che viene da una classe sociale troppo inferiore a quella dei Maudsley. I due amanti sono perfettamente coscienti della cosa, ma Leo \u00e8 troppo ingenuo per capire perch\u00e9 i due non possano sposarsi. La situazione \u00e8 ulteriormente complicata dalla promessa di matrimonio voluta dalla famiglia tra Marian ed il visconte Hugh Trimingham, discendente della nobilt\u00e0 che un tempo aveva risieduto a Brandham Hall. La relazione tra Marian e Ted \u00e8 quindi altamente pericolosa, per tutte le parti coinvolte.\nLeo inizia a comprendere la natura sessuale del rapporto e dei messaggi che viene mandato a consegnare, ed agisce come un intercettatore, modificandoli a proprio piacimento, sentendosi fortemente scomodo a causa dell'atmosfera generale e del rischio che si sta assumendo. Cerca di porre fine al proprio ruolo di intermediario, ma subisce una grande pressione psicologica da Marian, e viene forzato a continuare. Alla fine, il suo coinvolgimento causa conseguenze tragiche. Il trauma che risulta dalla scoperta della storia da parte della famiglia \u00e8 causa del suicidio di Ted.\nNell'epilogo, il vecchio Leo racconta al lettore le conseguenze di quella estate. Quell'esperienza lo ha profondamente segnato, lasciandogli dei traumi psicologici permanenti. Impedito a parlare dello scandalo, egli sentir\u00e0 di non doverci nemmeno mai pi\u00f9 pensare. Ma visto che ogni cosa sembra ricordargli quella vicenda, \u00e8 costretto a nascondere le proprie emozioni. Crescer\u00e0 con grosse carenze emozionali e diventer\u00e0 inabile a stabilire relazioni intime. Gli riuscir\u00e0 di mettere a tacere i suoi sentimenti molto a lungo, fino a che non ritrova appunto il diario.\nRivedendo le cose con gli occhi di un adulto maturo, si rende perfettamente conto di quali segni quell'incidente abbia lasciato su di lui. Nelle pagine finali, Leo dopo 52 anni torna a Brandham. Incontra i nipoti di Marian, e lei stessa che vive in un cottage - nel posto in cui diceva di andare ogni volta che invece incontrava Ted di nascosto. Brandham Hall \u00e8 diventata una scuola femminile. Marian ha sposato Lord Trimingham, il quale \u00e8 morto nel 1910, mentre Markus e suo fratello Denys sono stati uccisi nella Prima Guerra Mondiale. Nel finale nostalgico, la vecchia Marian Maudsley convince Leo a farle da intermediario ancora una volta.\nTrasposizioni.\nNel 1971, dal romanzo fu tratto il film \"Messaggero d'amore\", diretto da Joseph Losey. Il cast include tra gli altri Julie Christie, Alan Bates, Margaret Leighton, Michael Redgrave e Edward Fox.\nNel 1991, il compositore sudafricano David Earl ha adattato il romanzo in un'opera di due atti."}
{"id": "2168743", "revid": "1632387", "url": "https://it.wikipedia.org/wiki?curid=2168743", "title": "Spedizione al K2 del 1954", "text": "La spedizione al K2 del 1954 \u00e8 stata una spedizione alpinistica italiana patrocinata dal Club Alpino Italiano, dal Consiglio Nazionale delle Ricerche, dall'Istituto Geografico Militare e dallo Stato italiano, e guidata da Ardito Desio. La spedizione port\u00f2 il 31 luglio 1954, per la prima volta nella storia, al raggiungimento della vetta del K2, la seconda montagna pi\u00f9 alta del mondo.\nLa via seguita fu lo Sperone degli Abruzzi e i due alpinisti che raggiunsero la vetta furono Achille Compagnoni e Lino Lacedelli, con il supporto dell'intero gruppo. Un contributo fondamentale fu fornito da Walter Bonatti e Amir Mahdi che, con un'impresa senza precedenti e affrontando il rischio della morte in un forzato bivacco notturno a oltre 8100 metri, trasportarono a Compagnoni e a Lacedelli le bombole d'ossigeno rivelatesi poi essenziali al compimento della missione.\nComponenti della spedizione.\nLa spedizione del 1954 al K2 era costituita, oltre ad un gran numero di portatori di bassa quota utilizzati per portare il materiale della spedizione dall'ultimo scalo aereo al campo base, da 30 componenti:\nFurono inoltre assunti moltissimi portatori Balti per il trasporto del materiale lungo il ghiacciaio del Baltoro fino al campo base, sul ghiacciaio Godwin-Austen.\nDal team fu inspiegabilmente escluso Riccardo Cassin, che l'anno precedente aveva condotto con Desio la ricognizione sul posto, il quale fu lasciato a casa in seguito al risultato di discussi esami medici. Secondo un'opinione diffusa, il professor Desio temeva che la forte personalit\u00e0 ed il carisma del Cassin potessero mettere in discussione la sua leadership, adombrandone il merito in caso di riuscita dell'impresa. In seguito, tuttavia, i referti medici degli esami si riveleranno artefatti, palesemente falsificati e sollecitati.\nEsclusi dalla spedizione furono anche qualificati alpinisti come Cesare Maestri e Gigi Panei, sempre in base ai sollecitati falsi referti medici. A Cesare Maestri durante le visite mediche venne riscontrata un'ulcera allo stomaco che poi si \u00e8 appurato non aveva. Gigi Panei, come Cassin, venne escluso per via del suo carattere duro e inflessibile che avrebbe potuto rappresentare un problema per Desio. Al posto di Panei venne convocato Sergio Viotto, il suo giovane compagno di cordata nella prima invernale della Cresta dell'Innominata, sul Monte Bianco.\nVia seguita.\nLa via seguita fu lo Sperone Abruzzi, scoperto nel 1909 dalla spedizione di Luigi Amedeo di Savoia duca degli Abruzzi.\nPer la conquista della vetta (8611 m) furono posti i seguenti campi (quote secondo la relazione ufficiale di Desio):\nGestione della spedizione.\nLa complessit\u00e0 dei problemi e la gravit\u00e0 dei rischi da affrontare, la responsabilit\u00e0 di un'impresa caricata in Italia di molti significati extra-alpinistici e nazionalistici, indussero Ardito Desio a impostare la spedizione con pugno di ferro e disciplina militare, cos\u00ec come Karl Maria Herrligkoffer aveva fatto l'anno prima con la spedizione al Nanga Parbat. Ma come allora, anche qui questo comportamento fu, in seguito, all'origine di molte critiche e polemiche.\nArdito Desio, per quanto fosse capo della spedizione, non sal\u00ec mai oltre la quota del campo base (4970 m) e demand\u00f2 a Compagnoni il comando della spedizione in quota, limitandosi a emettere dal campo base quattordici ordini di servizio dattiloscritti, che venivano poi fatti recapitare, anche con notevole ritardo, ai campi pi\u00f9 alti. Il modo autoritario con cui coordin\u00f2 l'andamento della missione gli guadagn\u00f2 l'appellativo ironico di \"ducetto\".\nStoria.\nLe operazioni cominciano tra la fine di maggio e gli inizi di giugno. Si allestiscono i primi campi. Il 21 giugno Mario Puchoz muore al campo II, di polmonite fulminante, secondo la versione ufficiale dell'epoca, ma in realt\u00e0 di edema polmonare, e viene seppellito nei pressi del campo base, in corrispondenza del memorial Gilkey.\nViene predisposta una serie di corde fisse per consentire agli alpinisti di muoversi agevolmente tra il campo base e i campi avanzati al fine di acclimatarsi all'alta quota e trasportare in alto il materiale destinato alla salita in vetta. Viene costruita una piccola teleferica manuale nella parte pi\u00f9 bassa del percorso.\nIl 18 luglio le due cordate composte da Bonatti-Lacedelli e Compagnoni-Rey finiscono di predisporre i circa 700 metri di corde fisse sulla cosiddetta \"Piramide Nera\", la difficile zona rocciosa poco sotto i 7000 metri che contiene il famoso \"Camino Bill\". Gli alpinisti, aiutati dai portatori hunza, si alternano nel trasporto di viveri ed altri rifornimenti ai campi avanzati.\nIl 25 luglio viene raggiunta la quota di 7345 m e allestito il campo VII nel luogo dove si era trovato il campo VIII della spedizione americana del 1953. Seguono 2 giorni di maltempo.\nGli ultimi campi.\nAlle ore 18 del 31 luglio 1954, Achille Compagnoni e Lino Lacedelli raggiungono la vetta a 8611 m. L'Hunza Isakhan e gli altri alpinisti rimasti al campo VIII a 7627 m (Bonatti, Gallotti, Abram e Mahdi) li vedono raggiungere la vetta. Sulla vetta piantano una piccozza con le bandiere italiana e pakistana, e si tolgono i guanti per scattarsi vicendevolmente alcune foto. Per questo Compagnoni riporter\u00e0 gravi congelamenti a due dita che dovranno in seguito essere amputate e lo stesso successe a Lacedelli ad un pollice. Dopo qualche tempo, cominciano la discesa. Raggiungono il campo VIII verso le 23 e festeggiano con i loro compagni.\nLa notizia giunse in Italia a mezzogiorno del 3 agosto e fu accolta con grande entusiasmo e come simbolo della rinascita del Paese nel dopoguerra: da quel momento il K2 divenne per tutti \"la montagna degli italiani\".\nIl caso K2.\nCon \"caso K2\" ci si riferisce ad una serie di polemiche riguardanti gli eventi svoltisi tra il 30 e il 31 luglio 1954 nella zona compresa tra l'ottavo campo della spedizione e la vetta del K2. La polemica si concentra in particolare su alcune importanti discrepanze esistenti tra la relazione ufficiale redatta da Ardito Desio e la versione dei fatti raccontata da Walter Bonatti nei suoi libri in cui ha trattato questo argomento a partire da \"Le mie montagne\" del 1961.\nLa relazione ufficiale.\nSubito dopo il ritorno degli alpinisti dalla spedizione al K2 fu presentato al Club Alpino Italiano un resoconto degli eventi scritto da Desio e adottato dal CAI come relazione ufficiale della spedizione. In seguito il resoconto fu pubblicato in forma di libro col titolo \"La conquista del K2\". In questa relazione la narrazione degli eventi svoltisi nei campi avanzati era affidata ad Achille Compagnoni (si tenga presente che Desio non sal\u00ec mai al di sopra del campo base). Bonatti not\u00f2 alcune discrepanze tra gli eventi e il racconto, e ne rimase amareggiato. Nel racconto di Compagnoni infatti si riferiva che gli alpinisti del campo IX avevano chiamato ripetutamente Bonatti per tentare di contattarlo e solo molto tardi egli aveva risposto, mentre Bonatti e Mahdi riferivano il contrario. La quota del bivacco Bonatti veniva indicata sul plateau a quota 7900 metri, notevolmente pi\u00f9 in basso di quanto riferito da Bonatti stesso, in un luogo dove le comunicazioni a voce sarebbero state notevolmente pi\u00f9 difficili e dal quale Bonatti e Mahdi sarebbero potuti facilmente scendere anche al buio, senza quindi la necessit\u00e0 di bivaccare. La carta topografica realizzata dall'Istituto Geografico Militare riportava gli stessi dati. Vi era inoltre una discrepanza relativa agli orari. Compagnoni e Lacedelli infatti sostenevano di essere partiti dalla tenda all'alba (verso le 4.00 - 4.30) e di aver recuperato le bombole alle 6.00 circa, differentemente da quanto sosteneva Bonatti il quale diceva di aver abbandonato il bivacco alle sei e di averlo avuto in vista almeno fino alle sette, senza tuttavia avvistare i due compagni. Bonatti inoltre riferisce di aver udito durante la propria discesa un richiamo e, pur non vedendo nessuno, aver agitato la piccozza in segno di saluto. Compagnoni e Lacedelli confermarono nel loro racconto di aver avvistato un uomo che scendeva e, stupiti dato che non sapevano nulla del bivacco, di aver lanciato un richiamo e di averlo visto agitare la piccozza, ma indicarono quella persona come Mahdi, e non Bonatti.\nUn altro particolare poco chiaro riguardava l'uso dell'ossigeno. Infatti Compagnoni sosteneva che questo si era esaurito verso le 16.00, quando i due alpinisti (a loro dire) si trovavano a quota 8400, circa 200 metri sotto la vetta.\nL'anno successivo usc\u00ec il film documentario \"Italia K2\", che raccontava gli eventi utilizzando le immagini girate da Mario Fantin. Nella prima versione del film il contributo di Bonatti e Mahdi non era menzionato. A fronte delle proteste di Bonatti il film fu modificato, con l'inserimento, in una scena di qualche secondo in cui venivano mostrati panorami, della voce narrante che diceva che Bonatti e Mahdi avevano bivaccato per portare l'ossigeno in alta quota.\nLa questione non ebbe seguito in quel periodo. Bonatti infatti, pur ritenendo che il suo contributo alla spedizione fosse stato sminuito, ritenne di aspettare un chiarimento privato con i propri compagni, mentre il CAI non voleva alimentare polemiche che avrebbero rovinato l'immagine della spedizione. Inoltre Bonatti, come tutti i partecipanti alla spedizione, aveva firmato con Desio un contratto che impediva di fare dichiarazioni e resoconti scritti sulla spedizione per alcuni anni.\nLa polemica sulla stampa pakistana.\nSubito dopo la spedizione ci fu una campagna di protesta della stampa pakistana contro il trattamento che era stato riservato all'hunza Mahdi, che riport\u00f2 gravi amputazioni. Compagnoni fu considerato responsabile e accusato di aver ordinato a Mahdi di fermarsi a 500 m dalla vetta dopo essersi fatto aiutare nella salita e di averlo abbandonato ad un bivacco di fortuna notturno. Questo richiese un chiarimento sugli avvenimenti degli ultimi giorni che avvenne sotto forma di una lettera firmata il 1\u00ba settembre 1954 da tutti i protagonisti, ed inoltre anche da Ata Ullah con la mediazione diplomatica dell'ambasciatore italiano Benedetto D'Acunzo, che condusse un'inchiesta in merito.\nIl processo per diffamazione.\nLa polemica non si riaccese fino al 1964. Tre anni prima era uscita l'autobiografia di Bonatti \"Le mie montagne\", nella quale per la prima volta l'alpinista dedicava un capitolo intero al racconto degli eventi del K2. Qui Bonatti ricostruiva la sequenza degli avvenimenti del pomeriggio del 30 e della notte passata sul pendio, evidenziando il comportamento di Compagnoni e Lacedelli. Quasi tre anni dopo, in occasione del decennale dell'impresa, sulla Nuova Gazzetta del Popolo il 26 luglio e il 1\u00ba agosto 1964 furono pubblicati due articoli a firma di Nino Giglio che formulavano 3 pesanti accuse contro Bonatti:\nGli articoli riportavano come fonte Compagnoni stesso e Ata Ullah, il quale riferiva la versione di Mahdi. Si sosteneva inoltre che questi fatti erano stati \"confessati\" da Bonatti durante l'inchiesta di D'Acunzo.\nA seguito di quegli articoli, Bonatti fece causa per diffamazione contro il giornalista Nino Giglio.\nIl giudice interrog\u00f2 Gallotti e Abram (quest'ultimo era anche responsabile tecnico per le bombole) e richiese una deposizione di Mahdi, che fu effettuata in Pakistan ed inviata in Italia. Mahdi afferm\u00f2 che Bonatti aveva effettivamente intenzione di precedere Compagnoni e Lacedelli in vetta e di utilizzare l'ossigeno (il quale tuttavia non era stato utilizzato \u00abperch\u00e9 non ce ne fu bisogno\u00bb) ma ammetteva di aver dedotto da solo quali fossero le sue intenzioni, in quanto nessuno dei due conosceva la lingua dell'altro e quindi comunicavano a gesti. Mahdi inoltre neg\u00f2 che Bonatti l'avesse abbandonato. Le testimonianze di Abram e Gallotti furono favorevoli a Bonatti, e il verbale dell'ambasciatore d'Acunzo dimostr\u00f2 che egli non aveva mai dichiarato di voler precedere in vetta Compagnoni.\nBonatti vinse il processo e don\u00f2 l'indennizzo a un'associazione caritatevole. Nino Giglio dovette pubblicare un articolo di smentita.\nIn seguito Bonatti sent\u00ec la necessit\u00e0 di raccontare la propria versione dei fatti al pubblico, al quale era stata raccontata solo la versione ufficiale. Pubblic\u00f2 cos\u00ec nel 1985 un libro-dossier intitolato \"Processo al K2\" seguito da \"K2 - Storia di un caso\" (1998) e \"K2 - La verit\u00e0\" (2003).\nLa ricostruzione di Robert Marshall.\nLa relazione ufficiale fu messa in discussione nel 1994 da parte di un australiano appassionato di alpinismo, il dottor Robert Marshall di Melbourne, sulla base di alcune foto mai pubblicate in Italia e pubblicate nel 1955 sull'annuario svizzero \"Berge der Welt\" e nella sua traduzione in inglese \"The Mountain World\". Queste foto, le prime scattate in vetta, mostrano Compagnoni mentre si toglie i guanti e con la maschera dell'ossigeno sul volto. Il tubo della maschera \u00e8 ancora collegato alle bombole deposte da poco ai suoi piedi. In un'altra foto si vede Lacedelli ritratto sulla cima della montagna che, pur non avendo la maschera, presenta intorno alla bocca la brina tipica di chi ha respirato da poco in una maschera ad ossigeno. Quest'ultima foto era stata pubblicata anche sui documenti ufficiali, ma con un ingrandimento minore, cosicch\u00e9 il particolare era passato inosservato. Marshall concluse inevitabilmente che i due alpinisti avevano respirato l'ossigeno fino in vetta, notando che una volta esaurito l'ossigeno nelle bombole le maschere avrebbero costituito solo un intralcio alla respirazione.\nCompagnoni e Lacedelli giustificarono l'uso delle maschere d'ossigeno fino in vetta come uno stratagemma per proteggere le vie respiratore dal freddo e umidificare l'aria. Giustificarono il trasporto dei pesanti basti recanti ciascuno tre bombole vuote (circa 19 chili ciascuno) con la necessit\u00e0 di eseguire manovre troppo pericolose per toglierli.\nIn base a queste evidenze e ad uno studio di tutta la documentazione disponibile Marshall ipotizz\u00f2 uno svolgimento dei fatti diverso da quello dichiarato da Compagnoni e Lacedelli. La versione di Marshall viene sostanzialmente confermata da Bonatti, che ne riporta una traduzione dei punti principali nel suo libro \"K2 la verit\u00e0 - Storia di un caso\".\nSecondo la ricostruzione di Marshall, Bonatti e Mahdi avevano tentato di raggiungere il IX campo, ma non avendolo trovato nel luogo stabilito avevano proseguito nel tentativo di raggiungerlo. Questo, a detta di Marshall, poteva aver fatto maturare in Mahdi la convinzione che Bonatti volesse superare Compagnoni e Lacedelli e fare uso dell'ossigeno per raggiungere egli stesso la vetta, prospettiva questa che forse gli era stata suggerita dagli italiani per convincerlo a trasportare le bombole.\nSempre secondo questa ricostruzione dopo la notte all'addiaccio Mahdi era sceso alle primissime luci ignorando i richiami di Bonatti, che invece era sceso dopo l'alba. Compagnoni e Lacedelli quando si erano mossi per recuperare le bombole avevano visto Bonatti scendere e avevano pensato si trattasse di Mahdi. Questo, unito alla constatazione che il pakistano aveva riportato gravi congelamenti mentre Bonatti era illeso, aveva generato la convinzione che Bonatti avesse abbandonato il portatore.\nL'ossigeno secondo Marshall era durato fino all'arrivo in vetta. Inoltre ipotizza che sulla scelta da parte di Compagnoni e Lacedelli di posizionare il IX campo in un luogo diverso da quanto concordato avesse influito non solo il pericolo di valanghe, ma anche il timore che Bonatti potesse raggiungere la vetta con loro senza ossigeno, oscurando quindi la loro impresa.\nIn realt\u00e0 nella ricostruzione di Marshall si rilevano alcune inesattezze. Diversamente da quanto riportato dallo scrittore australiano, la foto di vetta mostrante Compagnoni con la maschera dell'ossigeno sul volto non fu tenuta nascosta al pubblico italiano, ma pubblicata con grande evidenza nell'articolo del Corriere della Sera del 28 settembre 1954 dal titolo \"Compagnoni e Lacedelli sul K2\". Inoltre appare contradditorio il fatto che sul volto di Compagnoni, in una successiva foto, non si rilevi la presenza di brina che, secondo la ricostruzione, \u00e8 tipica di chi ha respirato da poco in una maschera ad ossigeno. Va rilevato il fatto che le bombole erano progettate con un circuito aperto e che quindi era possibile respirare indossando la maschera anche in caso di esaurimento di ossigeno. Infine i basti erano progettati in modo tale che quando una bombola si esauriva, era possibile staccarla ed abbandonarla alleggerendo notevolmente il carico. Un'attenta osservazione di filmati e delle foto di vetta mostra che effettivamente nei basti in vetta erano posizionate solo 2 bombole (vedi la foto scattata in vetta alle bombole illustrata sopra).\nL'intervento del CAI.\nDurante queste fasi della vicenda il Club Alpino Italiano si astenne, a detta di Bonatti colpevolmente, dall'intervenire. Subito dopo il ritorno dalla spedizione infatti il CAI era stato coinvolto in una serie di dispute sulla gestione finanziaria della spedizione, le quali vennero totalmente risolte. Allo scoppio del caso K2 tuttavia il CAI ritenne di non prendere alcuna posizione ufficiale \u00ab\"nella convinzione di dover evitare ogni turbamento della memoria di tale prestigioso successo dell'alpinismo italiano\"\u00bb.\nUn primo tentativo di chiarimento avvenne nel 1969, quando la Commissione Centrale Pubblicazioni del CAI propose a Bonatti di inserire all'interno dell'antologia \"Alpinismo italiano nel mondo\", di cui era allora in preparazione il primo volume, alcuni stralci di \"Le mie Montagne\", l'autobiografia di Bonatti. Bonatti tuttavia non concesse l'autorizzazione, in quanto il CAI, per ragioni di impaginazione, non era disponibile a pubblicare integralmente il capitolo sul K2 (22 pagine) ma proponeva di pubblicarne solo una parte. Nell'antologia, pubblicata infine nel 1972, i testi di Bonatti furono quindi sostituiti con cronache redazionali precedute dall'avviso \u00ab\"Non abbiamo potuto qui pubblicare il testo prescelto e sopra indicato, gi\u00e0 composto e impaginato, per il mancato assenso dell'autore alla pubblicazione\"\u00bb. Bonatti defin\u00ec questa vicenda un \u00ab\"subdolo raggiro\"\u00bb e un \u00ab\"ulteriore esempio di comportamento disonesto assunto dal CAI quando si \u00e8 trovato di fronte a certe sue responsabilit\u00e0\"\u00bb.\nSoltanto nel 1994, nel quarantesimo anniversario, il CAI consider\u00f2 nella loro interezza i documenti relativi alla storia del K2, pubblicando una revisione storica operata da Roberto Mantovani sul Catalogo Ufficiale del Museo Nazionale della Montagna di Torino, catalogo che accompagnava una mostra. Anche nella bibliografia vennero citate le pubblicazioni di Bonatti al riguardo. Sulla rivista del CAI fu pubblicato un articolo che, basandosi su tutti i documenti disponibili, sposava sostanzialmente la versione di Bonatti, riconoscendone il contributo fondamentale alla riuscita della spedizione. La presa di posizione del CAI fu seguita da vari articoli a favore di Bonatti sulla stampa specializzata. Lacedelli ammise che piazzare il campo pi\u00f9 in alto del punto concordato \u00ab\"non fu una decisione saggia\"\u00bb, pur imputando la responsabilit\u00e0 di questa scelta interamente a Compagnoni.\nNonostante ci\u00f2 Desio non volle mai discostarsi dalla versione ufficiale scritta anni prima nella sua relazione. Desio tuttavia non era un alpinista e aveva seguito la spedizione stando al campo base.\nBonatti, pur dichiarandosi soddisfatto del riconoscimento, non volle considerare conclusa la faccenda, che a suo dire presentava ancora numerose ambiguit\u00e0, prima fra tutte quella del tempo e luogo in cui si era esaurito l'ossigeno. In pi\u00f9 riteneva che oltre a riconoscere i suoi meriti, bisognasse anche esprimere \u00ab\"Il demerito di coloro che queste, e altre conseguenti e infami vicende causarono e ancora tendono a sostenere\"\u00bb, riferendosi con ci\u00f2 a Compagnoni e Lacedelli ma anche a Desio. Da parte del CAI arriv\u00f2 invece un invito a \"non infierire\".\nLa revisione finale.\nNel 2004 in previsione del cinquantesimo anniversario della spedizione un gruppo di giornalisti e di alpinisti lanci\u00f2 al CAI un appello affinch\u00e9 si raggiungesse un definitivo chiarimento su tutti i punti rimasti in sospeso. Il CAI rispose incaricando una commissione formata da \"tre saggi\" di condurre un'analisi storica e storiografica dei fatti in questione. I tre saggi vengono scelti su indicazione del vicepresidente generale Annibale Salsa e sono:\nI tre condussero uno studio sui documenti esistenti, non ritenendo necessaria una nuova indagine storiografica con nuovi interrogatori dei testimoni. Ne risult\u00f2 una relazione consegnata il 30 aprile 2004 e pubblicata con conferenza stampa il 3 maggio 2004 e successivamente pubblicizzata sulla stampa sociale del CAI. Nel 2007 la relazione dei tre saggi fu inclusa nel libro \"K2 - Una storia finita\".\nLa relazione dei tre saggi, pur affermando che il CAI avesse gi\u00e0 sufficientemente accertato la verit\u00e0 con la presa di posizione del 1994, andava ad integrare e dove necessario rettificare la relazione ufficiale scritta da Desio nel 1954, la quale comunque non veniva modificata.\nNella loro relazione i tre saggi giunsero alla conclusione che l'ossigeno era stato utilizzato fino in vetta. Le testimonianze e i documenti confermavano le indicazioni di Bonatti sui luoghi del campo IX e del bivacco e sugli orari. L'orario di arrivo di Bonatti al campo VII confermava che aveva avuto in vista il luogo del bivacco, dove aveva lasciato le bombole, fino alle sette, e che quindi il momento in cui Compagnoni e Lacedelli avevano iniziato ad utilizzarle si poteva verosimilmente collocare tra le otto e le otto e mezza. In base al controllo effettuato da Abram le bombole erano in piena efficienza, e quindi contenevano una riserva d'ossigeno sufficiente per almeno dieci ore. Non avendole Bonatti potute utilizzare in quanto privo di erogatori e maschera, questo significava che alle diciotto, ora di arrivo in vetta, vi erano ancora 15-30 minuti di ossigeno a disposizione nelle bombole. I tre saggi ritenevano inoltre impossibile che, dopo aver impiegato sette ore e mezza per percorrere 300 metri di dislivello utilizzando l'ossigeno, Compagnoni e Lacedelli ne avessero percorsi ulteriori 200, a quota pi\u00f9 elevata e senza ossigeno, in sole due ore, seppure nell'ultimissima parte del percorso il terreno sia pi\u00f9 facile. Nel tentativo di dare una spiegazione coerente della testimonianza di Compagnoni e Lacedelli, i tre saggi avanzano un'ipotesi, la quale affermano \u00e8 tuttavia da considerarsi del tutto congetturale e non documentata dalle fonti. L'ipotesi \u00e8 che sia avvenuta un'interruzione dell'erogazione di ossigeno (non un esaurimento), in seguito alla quale i due alpinisti abbiano continuato ad utilizzare le maschere e a portare le bombole per i motivi da loro stessi indicati. Questa ipotesi tuttavia, sempre a detta dei tre saggi, \u00e8 accettabile solo se si immagina il fatto avvenuto non a 8400 metri come riferito dagli alpinisti, ma intorno a 8600 metri, ormai sulla facile cresta e a pochi metri dalla cima. L'utilizzo delle maschere come \"protezione\" sarebbe infatti possibile solo per pochi minuti, e le spiegazioni addotte per giustificare il trasporto delle bombole vuote (difficolt\u00e0 di togliersele e necessit\u00e0 di lasciare in cima una \"voluminosa prova\" del passaggio) risultano consistenti solo in considerazione dell'estrema vicinanza alla vetta. Viene comunque precisato che questa ipotesi non rientra nella \"verit\u00e0 storica\" documentata.\nBonatti non fu completamente soddisfatto dalle risultanze dei tre saggi. Vi erano infatti alcune discrepanze con quanto lui sosteneva. Egli infatti affermava che la partenza di Compagnoni e Lacedelli doveva essere collocata non prima delle 8.30, e che le bombole erano garantite per durare dodici ore, lasciando quindi due ore e mezza di ossigeno disponibile al momento dell'arrivo in vetta. Inoltre era completamente contrario all'ipotesi dell'interruzione dell'ossigeno nei pressi della vetta. Le obiezioni non furono accettate. Luigi Zanzi rispose ribadendo che i documenti esistenti potevano dare un'indicazione di massima dell'orario soltanto collocandolo in un intervallo di tempo compreso tra le 8.00 e le 8.30, giudicando in ogni caso non rilevante un eventuale scarto di un quarto d'ora su una scalata di dieci ore. Riguardo all'ossigeno Zanzi richiese la consulenza tecnica di Erich Abram, che all'epoca della spedizione era il responsabile tecnico delle bombole. Questi convenne che era necessario effettuare una taratura sulla durata della disponibilit\u00e0 d'ossigeno, giungendo ad indicare una durata minima di dieci ore. Quanto all'ipotesi dell'interruzione di erogazione, fu ribadito che si trattava solo di una congettura e come tale andava considerata.\nLo storico della montagna Roberto Mantovani scrisse un nuovo resoconto della spedizione del 1954 basandosi sulla relazione dei tre saggi. Il resoconto fu anch'esso incluso nel libro \"K2 - Una storia finita\".\nDopo il CAI, anche la Societ\u00e0 Geografica Italiana accett\u00f2 la versione di Bonatti. Durante un incontro organizzato nel dicembre 2008 a Villa Celimontana a Roma, sede storica della Societ\u00e0 Geografica - di cui lo stesso capo spedizione Ardito Desio fu socio - venne ufficialmente ratificata anche dalla Societ\u00e0 Geografica la relazione dei tre saggi. Alla riunione fra gli altri erano presenti Annibale Salsa (presidente del Club Alpino Italiano), Franco Salvatori (presidente della Societ\u00e0 Geografica Italiana), Claudio Smiraglia (presidente del Comitato Glaciologico Italiano, gi\u00e0 allievo di Desio), Agostino Da Polenza (organizzatore della spedizione al K2 del cinquantenario) e Roberto Mantovani (storico della montagna).\nBonatti espresse soddisfazione per quanto stabilito dalla Societ\u00e0 Geografica."}
{"id": "2168757", "revid": "767487", "url": "https://it.wikipedia.org/wiki?curid=2168757", "title": "Lord Brummell (film 1954)", "text": "Lord Brummell (\"Beau Brummell\") \u00e8 un film del 1954, diretto da Curtis Bernhardt. \u00c8 la biografia romanzata di Lord Brummell, famoso dandy ottocentesco qui interpretato da Stewart Granger.\nLa storia di Brummell era gi\u00e0 portata sullo schermo nel 1913 dal regista James Young con il film \"Beau Brummell\" e nel 1924 da Harry Beaumont con \"Beau Brummell\" con John Barrymore.\nTrama.\nLord Brummell, elegantissimo e aristocratico dandy, \u00e8 amico del principe del Galles (il futuro re d'Inghilterra Giorgio IV).\nInvidiato da tutti, dopo anni di feste e divertimenti, Brummel litigher\u00e0 con il principe, cadendo in disgrazia. Per orgoglio, lascer\u00e0 Londra, recandosi all'estero. Non rientrer\u00e0 pi\u00f9 in patria e morir\u00e0 povero in Francia.\nProduzione.\nIl film, prodotto dalla MGM, venne girato in Inghilterra, a Brighton, nell'East Sussex; a Maidenhead, nel Berkshire; all'ippodromo di Newmarket Racecourse, Newmarket, Suffolk; a Ockwells Manor, Ockwells Road, Cox Green, Maidenhead; nella sala del trono del castello di Windsor e a Windsor (Berkshire). Il film venne accompagnato dalla musica suonata dalla Royal Philharmonic Orchestra.\nDistribuzione.\nData di uscita.\nIMDB\nAlias"}
{"id": "2168759", "revid": "181699", "url": "https://it.wikipedia.org/wiki?curid=2168759", "title": "Li Ching Yun", "text": ""}
{"id": "2168761", "revid": "767487", "url": "https://it.wikipedia.org/wiki?curid=2168761", "title": "Alla 39\u00aa eclisse", "text": "Alla 39\u00aa eclisse (\"The Awakening\") \u00e8 un film del 1980 diretto da Mike Newell ispirato al romanzo \"Il gioiello delle sette stelle\" di Bram Stoker e interpretato da Charlton Heston e Susannah York.\nTrama.\nL'archeologo inglese Matthew Corbeck, sulla base degli scritti di un esploratore olandese del '600, \u00e8 alla ricerca della tomba di una regina egizia dimenticata, Kara. L'archeologo si trova in Egitto con la moglie Anne, agli ultimi mesi di gravidanza, e la sua assistente, Jane Turner. Durante un'esplorazione nella valle dei Re, Jane scopre un'iscrizione sepolta nella roccia che indica a Matthew l'esatta posizione della tomba di Kara.\nMentre Matthew e Jane aprono la tomba, Anne viene colta dalle doglie. Rientrati al campo a notte inoltrata, trovano Anne in stato catatonico, e la trasportano urgentemente in ospedale a Il Cairo. Matthew lascia la moglie, ancora in stato confusionale, per ritornare nel deserto. Le condizioni di Anne si complicano, e i medici decidono di far nascere la bambina mentre Matthew e Jane entrano per la prima volta nella tomba vera e propria. La bambina nasce morta, ma quando Matthew apre il sarcofago di Kara, miracolosamente la bambina comincia a respirare e ad emettere il primo vagito. Mentre Matthew esamina il sarcofago ha la netta sensazione che la mano della mummia al suo interno lo abbia sfiorato.\nRientrato al Cairo, Matthew va a trovare sua figlia appena nata, ma la moglie lo tratta con freddezza. Matthew ritorna di nuovo nel sito di scavo per coordinare i lavori. Un inviato del Ministero dei Beni Archeologici del Cairo tenta di impedire a Matthew di rimuovere gli oggetti dalla tomba, ma durante il trasporto di un bassorilievo, il cavo della gru si spezza trascinando l'uomo gi\u00f9 da un burrone. Terminati i lavori di imballaggio e trasporto dei preziosi oggetti, Matthew viene accolto con tutti gli onori al Cairo, quasi come un novello Howard Carter. In tale occasione, il Museo di antichit\u00e0 egiziane dona a Matthew uno specchio a forma di Ankh per la figlia. Quando Matthew giunge in ospedale, scopre che sua moglie e sua figlia sono partite, lasciandolo da solo in Egitto.\nDiciotto anni dopo, Matthew ha sposato Jane ed \u00e8 uno stimato professore di archeologia. Per il diciottesimo compleanno di sua figlia Margaret, sta preparando un pacco con l'Ankh donatogli molti anni prima in Egitto. Il suo assistente, Paul Whittier comunica al professore che la mummia di Kara al museo del Cairo si trova in pessimo stato di conservazione. Matthew parte per il Cairo, e dopo un'accesa discussione con il curatore del Museo, il dottor Khalid, cerca di convincere quest'ultimo ad inviare il sarcofago e la mummia a Londra per restaurarli. Il dottor Khalid, su tutte le furie per l'arroganza dell'archeologo, esce di corsa dal museo, e sotto lo sguardo attonito di Matthew viene investito da un camion che lo schiaccia sotto le ruote. Ormai libero da qualunque vincolo, Matthew fa trasportare la mummia a Londra per le analisi batteriche sulle bende.\nLa figlia di Matthew, Margaret, ora vive a New York con la madre. \u00c8 solare e allegra, ma la sua presenza ha strani effetti sugli animali, che la temono. Ricevuto il regalo di suo padre, annuncia ad Anne di volersi recare in Inghilterra per conoscerlo. Contro il parere di sua madre, la ragazza parte per l'Inghilterra, e trova il padre impegnato in una lezione alla facolt\u00e0 di archeologia. Margaret viene accolta con grande affetto dal padre e dalla matrigna. Durante la cena, Matthew parla a Margaret di Kara. Con pochissime informazioni scritte, la storia della regina \u00e8 raccontata dalla sua tomba, dalla quale si scopre che suo padre ne aveva ucciso l'amante per poi sposarla, finendo ucciso a sua volta dalla figlia - per vendetta - in modo poco chiaro. Il giorno successivo, Matthew porta la ragazza con s\u00e9 al museo. Qui Margaret conosce Paul, con il quale lega subito.\nMatthew comincia a mostrare un morboso attaccamento nei confronti della mummia di Kara, rifiutando di dare il suo consenso affinch\u00e9 possa essere asportato un frammento del corpo per le analisi di laboratorio. Matthew decide di partire per il Cairo e di portare la figlia con s\u00e9 cos\u00ec da farle visitare la tomba di Kara. In Egitto, Margaret inizia a manifestare un comportamento quasi incestuoso nei confronti di Matthew, che ne rimane prima allibito, poi freddamente consapevole. Quando, con l'aiuto di una guida, Yussef, Matthew e Margaret scendono nella tomba, i due rimangono indietro, ed \u00e8 in quel momento che Matthew nota per la prima volta la straordinaria somiglianza del viso della figlia con la maschera funeraria di Kara.\nMargaret lo bacia, ma proprio in quel momento Yussef, toccando una serie di meccanismi sul soffitto della tomba, scopre un passaggio segreto prima inesplorato. Qui viene trafitto da una trappola a muro, e il grido d'agonia interrompe Matthew e Margaret. Trovato il passaggio segreto e il corpo senza vita di Yussef, anche Matthew rischierebbe di fare la stessa fine se Margaret non lo tirasse indietro all'ultimo momento. Disattivata la trappola, all'interno del passaggio i due trovano alcuni preziosi oggetti tra cui un busto sfregiato di Kara in cui \u00e8 incastonato un gioiello con le sette stelle dell'Orsa Maggiore e i quattro vasi canopi con gli organi della defunta regina. Matthew e Margaret trafugano i vasi e ritornano in Inghilterra.\nMargaret inizia a manifestare segni di squilibrio, attacchi di panico, allucinazioni e una sempre maggiore morbosit\u00e0 verso il padre. Matthew nel frattempo, studiando la tomba di Kara, scopre che la costellazione dell'Orsa Maggiore \u00e8, in quel periodo, nello stesso identico punto dell'epoca di Kara. Mentre Matthew rientra a Londra, Jane ha un'allucinazione in cui sembra aggredita dalla statua d'oro di un cobra dorato conservata in casa. Molto spaventata, un improvviso colpo di vento la fa cadere dal balcone facendole sfondare la serra e un pezzo di vetro acuminato le si pianta in gola uccidendola.\nPreoccupato che l'improvviso lutto possa compromettere il gi\u00e0 precario equilibrio della figlia, Matthew la manda da uno psicologo. Margaret manifesta stati di allucinazioni in cui rivive le sensazioni di Kara e, colta da un improvviso attacco di rabbia, aggredisce lo psicologo piantandogli una siringa nello stomaco. Nel frattempo anche Matthew inizia a dimostrarsi poco lucido e sempre pi\u00f9 morbosamente attratto dalla figlia e dalla mummia di Kara, preoccupando non poco anche Paul, che disapprova le sue scelte.\nPreoccupata per le condizioni della figlia, anche Anne giunge a Londra, solo per trovare Margaret in stato di coma. Mentre Matthew veglia al capezzale della figlia, sente la voce di Margaret sussurrargli di compiere un rito per liberare lo spirito di Kara imprigionato nella mummia. Matthew ha ormai capito che Margaret \u00e8 solo un tramite della volont\u00e0 di Kara, e pur di salvarla, accetta di compiere il rito facendosi carico egli stesso di essere posseduto dallo spirito della crudele regina.\nMatthew si intrufola di nascosto nel British Museum, e si prepara al rito portando la mummia all'interno del salone egizio. Matthew \u00e8 restio a tagliare le bende della mummia, distruggendo cos\u00ec il suo lavoro di una vita, ma sopraggiunge Margaret, che lo obbliga a continuare. Matthew esegue il rituale e distrugge la mummia, ma lo spirito di Kara non entra in lui, bens\u00ec definitivamente e completamente dentro Margaret. Con espressione feroce, la ragazza fa crollare con l'uso di qualche forza telepatica una pesante statua, seppellendo il padre tra le macerie. Lo sguardo di Kara \u00e8 la scena che chiude il film: la malvagit\u00e0 della regina egizia \u00e8 nuovamente tornata nel mondo."}
{"id": "2168764", "revid": "583609", "url": "https://it.wikipedia.org/wiki?curid=2168764", "title": "Joe Dallesandro", "text": "Biografia.\nFiglio del marine Joseph Angelo D'Allesandro II e di Thelma Testman, che lo ebbe all'et\u00e0 di diciassette anni, Joe Dallesandro fu scoperto da Andy Warhol, che lo rese protagonista di molti suoi film e servizi fotografici. Dallesandro divenne celebre al grande pubblico per la sua avvenenza, per le sue apparizioni di nudo nei film e per la sua bisessualit\u00e0 apertamente dichiarata.\nDallesandro ebbe un'infanzia e un'adolescenza molto difficile. A 5 anni (con la madre in carcere per truffa) fu internato in orfanotrofio ad Harlem dove, come avrebbe detto lui stesso, \"svolse il suo primo lavoro d'attore\"; doveva infatti avvicinarsi al vetro che divideva la stanza dei giochi dal resto dell'edificio e dire alle donne venute per adottare un bambino: \"Vuoi essere la mia mamma?\".\nDurante l'adolescenza fu internato in riformatorio minorile e venne anche ferito con un colpo d'arma da fuoco dalla polizia mentre tentava di rubare un'auto; questo episodio lo convinse a procurarsi i soldi diversamente. Ebbe cadute nella droga che lo portarono a procurarsi il denaro posando per foto di nudo (celebri quelle di Bruce of Los Angeles e quelle della Athletic Model Guild, per la quale gir\u00f2 anche un filmino), facendo il prostituto e lavorando in film pornografici gay. In quel periodo andava a letto con gli uomini; avrebbe dichiarato pi\u00f9 tardi: .\nDallesandro non ha mai rinnegato la sua esperienza di quegli anni difficili, commentando: . Tuttavia, intervistato nel film \"Beefcake\", ha dichiarato che sentiva che coloro che lo fotografavano nudo gli \"rubavano l'anima\", sebbene - ha aggiunto - oggi sia contento di avere foto che lo ritraggono al culmine della bellezza fisica. Sempre nell'intervista contenuta nel film \"Beefcake\" egli afferma che lavorare con Andy Warhol non era per lui una questione d'arte (definisce infatti \"ridicola\" l'arte di Warhol), ma un modo per imparare, e per essere pi\u00f9 sicuro davanti alla telecamera: una specie di scuola di recitazione gratuita.\nQuesti aspetti della sua biografia all'epoca furono funzionali alla creazione del suo personaggio cinematografico \"bello e dannato\" e del mito che ne deriv\u00f2. Da questo punto di vista, Dallesandro \u00e8 anzi la migliore incarnazione dello slogan su cui si basava la filosofia della \"Factory\" warholiana: \"Chiunque pu\u00f2 diventare una superstar\". Successivamente Dallesandro si disintossic\u00f2 da alcool e droga verso la fine degli anni ottanta: avrebbe dichiarato pi\u00f9 tardi (1996) che la sua corsa verso l'autodistruzione era causata dal suo bisogno d'essere amato dal padre: \"Ero solo un ragazzino che cercava l'amore del padre\".\nCinema.\nNel 1967, seguendo il consiglio del suo pusher, Joe Dallesandro si rec\u00f2 nell'appartamento in cui Andy Warhol e Paul Morrissey stavano girando il film \"The Loves of Ondine\". Costoro lo inserirono all'istante nel cast, secondo la leggenda fatta circolare ad arte dalla \"Factory\", dopo che Joe avrebbe dato un pugno a Morrissey che aveva allungato troppo le mani, e dopo che quest'ultimo lo avrebbe presentato a Warhol con la frase: \"Ti presento il solo fottuto maschio di tutto l'appartamento\".\nVera o falsa che sia tale leggenda, Dallesandro fu scelto per la parte del giovane prostituto protagonista del film \"Flesh\", nel quale apparve in numerose scene di nudo. Fu in gran parte per la bellezza statuaria di Dallesandro che un film underground come \"Flesh\" divenne inaspettatamente un film di cassetta in tutto il mondo (in Italia i dialoghi furono tradotti addirittura da Alberto Arbasino), e Dallesandro divenne una delle pi\u00f9 note star della factory di Andy Warhol.\nRaggiunta la celebrit\u00e0 si disintossic\u00f2 dalle droghe e riusc\u00ec a diventare un attore che, bench\u00e9 apprezzato per la bellezza, riusc\u00ec a farsi notare anche per le sue qualit\u00e0 di attore.\nEbbe cos\u00ec una lunga carriera, apparendo in un numero ragguardevole di film, a iniziare da quelli di Warhol \"Cowboy solitari\", \"Trash - I rifiuti di New York\", \"Calore\", \"Dracula cerca sangue di vergine... e mor\u00ec di sete!!!\" e \"Il mostro \u00e8 in tavola... barone Frankenstein\", di Warhol, anch'essi diretti da Morrissey. Gli ultimi due furono girati in Europa e, dopo il completamento di queste pellicole, Dallesandro decise di non fare ritorno negli Stati Uniti e continu\u00f2 a interpretare film in Francia e in Italia per il resto del decennio, vivendo fra l'altro anche a Roma, e tornando negli Usa solo negli anni ottanta, in seguito a dagli strascichi di una brutta storia di traffico d'eroina ma, soprattutto, a causa della morte del fratello. Fra le sue interpretazioni successive, quella di Lucky Luciano nel film \"Cotton Club\" di Francis Ford Coppola. \u00c8 apparso anche in \"Cry Baby\" di John Waters.\nConsiderato un'icona dalla comunit\u00e0 gay, Dallesandro \u00e8 stato sposato tre volte e ha due figli."}
{"id": "2168766", "revid": "729019", "url": "https://it.wikipedia.org/wiki?curid=2168766", "title": "Stazione di Equi Terme", "text": "La stazione di Equi Terme \u00e8 una fermata ferroviaria posta lungo la linea Lucca Aulla, a servizio dell'omonimo abitato.\nStoria.\nInaugurata il 1\u00ba agosto 1930 contestualmente al tronco di linea proveniente da Monzone, la fermata serviva la frazione del comune di Fivizzano che all'epoca risultava divisa tra i comuni di Fivizzano e Casola in Lunigiana.\nAll'atto dell'attivazione del DCO sulla linea, l'impianto \u00e8 stato declassato a semplice a fermata e conseguentemente privato dei 3 binari di incrocio e dello scalo merci. Quest'ultimo, dopo essere stato utilizzato come area di cantiere ai tempi della costruzione della galleria di Ugliancaldo, pass\u00f2 a servizio dell'attivit\u00e0 estrattiva della zona.\nDurante il Secondo Conflitto Mondiale, a motivo della posizione protetta, lo scalo fu utilizzato per il ricovero e il carico dei treni con materiale bellico destinato al Polverificio della Regia Marina di Pallerone. Nel 2002 la fermata risultava impresenziata insieme ad altri 25 impianti situati sulla linea.\nStrutture e impianti.\nCapolinea del tronco proveniente da Aulla fino al dopo guerra, la fermata gestiva un importante numero di viaggiatori diretti agli stabilimenti termali oltre a provvedere al carico del materiale estratto dalle cave.\nLa fermata possiede un fabbricato viaggiatori, di un fabbricato per i servizi igienici e di due banchine, collegate tra loro tramite un attraversamento a raso, che servono i soli due binari di transito (il due in servizio, mentre il primo \u00e8 stato dismesso da tempo). L'impianto disponeva inoltre di uno scalo merci di cui \u00e8 rimasto il piano caricatore e dei binari tronchi che lo collegavano alla linea principale.\nDanni del terremoto del 2013.\nNel 2013 il fabbricato viaggiatori venne seriamente danneggiato al perimetro lato Aulla ed ora risulta inagibile e recintato. Fino a tale data parte dei suoi locali erano in concessione ad un pastificio.\nMovimento.\nLa fermata \u00e8 servita dalle corse svolte da Trenitalia nell'ambito del contratto di servizio con la Regione Toscana.\nServizi.\nLa fermata dispone di:\nI seguenti servizi, in seguito al terremoto del 2013, non sono pi\u00f9 disponibili:\nInterscambi.\nLa fermata permette i seguenti interscambi:"}
{"id": "2168769", "revid": "599013", "url": "https://it.wikipedia.org/wiki?curid=2168769", "title": "Ibrahim 'Abbud", "text": "Comandante dell'esercito nel 1956, anno dell'indipendenza, con un colpo di stato il 17 novembre 1958 ebbe, come capo del movimento che prese il potere in Sudan, la presidenza del Consiglio supremo delle forze armate, che assunse il governo del Paese, sospendendo la Costituzione e sciogliendo il Parlamento. Ricopr\u00ec la carica di Presidente e di Primo ministro fino al novembre del 1964, quando venne formato un gabinetto civile, dopo l'insurrezione popolare."}
{"id": "2168771", "revid": "1154737", "url": "https://it.wikipedia.org/wiki?curid=2168771", "title": "Aneva", "text": "L'\u00c0neva \u00e8 un torrente dell'Appennino emiliano che scorre tra le province di Modena e di Bologna. \nPercorso.\nNasce dal Monte Terminale, nei pressi di \"Iola\", frazione del comune di Montese, nel Modenese, e scorre in direzione nordorientale fino a raggiungere l'abitato di Vergato, dove confluisce nel torrente Vergatello, del quale \u00e8 il principale tributario, dopo un percorso di 16,7\u00a0km.\nL'Aneva ha un bacino idrografico di circa 19,9\u00a0km\u00b2: la sua portata \u00e8 grama ma costante, a differenza del Vergatello che ha un regime pi\u00f9 torrentizio. La sua valle confina con quella del Marano, le cui sorgenti sono presso quelle dell'Aneva, ed \u00e8 stretta e ben scavata, tanto da offrire un ameno panorama naturale e selvaggio."}
{"id": "2168773", "revid": "1573940", "url": "https://it.wikipedia.org/wiki?curid=2168773", "title": "Tr\u00e4umerei", "text": " \u00e8 il quarto album della rock band visual kei giapponese Plastic Tree. \u00c8 stato pubblicato il 21 settembre 2002 dall'etichetta indie ATMARK CORPORATION.\nEsistono due edizioni dell'album: una normale con custodia jewel case, ed una speciale in edizione limitata con custodia digipack in cartoncino argentato.\nTracce.\nTutti i brani sono testo di Ry\u016btar\u014d Arimura e musica di Tadashi Hasegawa, tranne dove indicato.&lt;br&gt;\nDopo il titolo \u00e8 indicata fra parentesi \"()\" la grafia originale del titolo."}
{"id": "2168774", "revid": "1232412", "url": "https://it.wikipedia.org/wiki?curid=2168774", "title": "Alice nel Paese delle Meraviglie (serie animata)", "text": " \u00e8 una serie televisiva anime prodotta da Nippon Animation e Apollo Film e ispirata molto liberamente al romanzo \"Le avventure di Alice nel Paese delle Meraviglie\" di Lewis Carroll.\nPersonaggi.\nI personaggi che compaiono in queste avventure sono il Bruco Blu, che vive sopra un fungo a fumare una pipa e sa fare molte magie (per esempio pu\u00f2 far rimpicciolire o crescere Alice di dimensione, donandole un pezzo del suo fungo) ed \u00e8 l'informatore ufficiale del Paese delle Meraviglie, il Ghignagatto (con il potere di sparire e riapparire in questo o quel luogo o di rendere visibile solo alcune parti del suo corpo a suo piacimento), la lucertola Little Bill, il Cappellaio, la Lepre, il Ghiro, i gemelli Ciccia Pappa e Pappa Ciccia (in continuo conflitto tra loro), l'uovo parlante e dotato di arti Humpy Dumpy, ma soprattutto la regina di Cuori, sovrana del regno (piuttosto tiranna, ma pi\u00f9 simpatica rispetto al romanzo originale e alle altre serie animate di Alice nel paese delle Meraviglie). Questa \u00e8 sposata con il Re di Cuori (che si fa mettere sempre i piedi in testa dalla moglie per la sua mancanza di autorit\u00e0 maschile) e suo figlio \u00e8 il Fante di Cuori (un bambino piuttosto goffo). Ha al suo seguito un esercito di soldati dotati di carte da gioco di cuori al posto del ventre, di cui si serve per portare in prigione questo o quell'abitante del Paese delle Meraviglie (nei primi tempi minacciava di tagliar loro la testa, fino a quando la ghigliottina non si \u00e8 rotta). Al suo servizio ha anche il Jolly (anch'esso con la carta da gioco in luogo del ventre, con impressa una J), che funge da menestrello, buffone di corte e consigliere del Re di Cuori.\nDifferenze col romanzo.\nContrariamente al romanzo, Alice \"ritorna a casa\" al termine di ogni avventura ed \u00e8 sempre accompagnata da Benny Bunny, il nipotino del Coniglio Bianco (il goffo araldo della Regina di Cuori), che le ha aperto le porte del Paese delle Meraviglie. Ogni puntata di questa serie vede Alice vivere un suo fatto di vita quotidiana (lezioni scolastiche, discussioni e litigi con i familiari, specialmente la sorella Celia, ramanzine della madre per venir meno alle buone maniere ecc.), finch\u00e9 non si addormenta e si ritrova a dover affrontare nuove avventure nel Paese delle Meraviglie (che in un modo o nell'altro sono collegate alla situazione appena vissuta nella realt\u00e0). In sogno, il coniglietto Benny Bunny \u00e8 parlante ed indossa una saloppette rossa regalatale dalla stessa Alice; essendo egli stesso un abitante del Paese delle Meraviglie, pu\u00f2 far da guida alla bambina, che conoscer\u00e0 di volta in volta gli abitanti di questo luogo di sogno.\nContrariamente al romanzo originale, la Regina di Cuori non \u00e8 l'unica sovrana del regno, perch\u00e9 in questa serie compaiono anche la Regina di Picche, la Regina di Diamanti (meglio noti come quadri nel gioco delle carte francesi), ognuna con i soldati dotati di questo o quel seme nelle carte che fanno da ventre ed anche la regina Bianca (nota anche come Regina Paola) la cugina delle due sorelle Regina di Cuori e la Regina di Picche, con suo marito (il re Bianco o re Paolo) e sua sorella, la regina Nera, che rappresentano il regno degli Scacchi, ma la regina Paola ha come scopo nella vita quello di giocare a croquet ed ha costantemente la corona sugli occhi, causa di problemi di visibilit\u00e0.\nAl termine di ogni sogno Alice si risveglia e fa affermazioni che si collegano all'avventura appena sognata da lei, lasciando stupiti i presenti.\nDoppiaggio.\nIl doppiaggio italiano \u00e8 stato effettuato presso la Merak Film sotto la direzione di Federico Danti e Augusto Di Bono."}
{"id": "2168775", "revid": "171091", "url": "https://it.wikipedia.org/wiki?curid=2168775", "title": "Monte I Gemelli", "text": "I Gemelli di Mologna sono una montagna delle Alpi Biellesi alta 2.476\u00a0m caratterizzata, come suggerisce il nome, da due cime pi\u00f9 o meno della stessa altezza.\nSi trovano tra la valle Cervo e la valle del Lys ed interessano il comune di Gaby e un'isola amministrativa del comune di Andorno Micca.\nDescrizione.\nLa montagna fa parte del crinale che dalla punta Tre Vescovi prosegue verso sud dividendo il Biellese dalla valle del Lys. \n\u00c8 separata dalla punta Tre Vescovi dal colle della Mologna Grande (2.356\u00a0m) e dalla punta Serange da quello della Mologna Piccola (2.208\u00a0m), entrambi percorsi da sentieri.\nCirca 200 metri a nord-est del punto culminante (il \"Gemello meridionale\") si innalza una seconda cima, alta 2.438\u00a0m; le due sommit\u00e0 sono separate da un ripido intaglio roccioso.\nDalla vetta si scorge il massiccio del Monte Rosa.\nAlpinismo e escursionismo.\nSui Gemelli di Mologna sono state aperte alcune delle pi\u00f9 classiche vie di arrampicata del Biellese. \nLa via di accesso escursionistica percorre la cresta sud a partire dal colle della Mologna Piccola, a sua volta facilmente accessibile per una bella mulattiera da Piedicavallo oppure dalla valle di Gressoney.\nPer il crinale spartiacque Cervo-Lys transita anche l'Alta Via delle Alpi Biellesi, un trekking con caratteristiche in parte alpinistiche."}
{"id": "2168776", "revid": "767487", "url": "https://it.wikipedia.org/wiki?curid=2168776", "title": "La citt\u00e0 dei mostri", "text": "La citt\u00e0 dei mostri (\"The Haunted Palace\") \u00e8 un film del 1963 diretto da Roger Corman.\nIl titolo originale rimanda all'omonima poesia di Edgar Allan Poe, (\"The Haunted Palace\", nella versione italiana\"Il palazzo stregato\"), presente all'interno del racconto \"La caduta della casa degli Usher\" del 1839. In realt\u00e0 il film trae ispirazione dalle opere di Howard Phillips Lovecraft, insieme a Poe uno dei maggiori scrittori di letteratura horror, e in particolare da \"Il caso di Charles Dexter Ward\". Nel 1992 il medesimo racconto di Lovecraft ha ispirato il film \"The Resurrected\" di Dan O'Bannon. Il titolo italiano fa riferimento al volto deturpato e alle menomazioni degli abitanti del villaggio in cui si svolge la storia.\nTrama.\nArkham, New England, 1765. La cittadina \u00e8 sconvolta dalla scomparsa di alcune giovani donne e tutti gli indizi conducono al maniero del misterioso Joseph Curwen, sospettato di stregoneria. Dopo l'ennesima sparizione, la popolazione si reca al castello con l'intenzione di affrontare Curwen e di giustiziarlo sul rogo. Prima di morire, Curwen ha il tempo di scagliare una maledizione su coloro che lo hanno condannato e sui loro discendenti.\nCentodieci anni dopo, nel 1875, giunge ad Arkham l'ultimo discendente diretto di Joseph Curwen, Charles Dexter Ward, venuto con la moglie Ann a prendere possesso del vecchio castello ereditato dall'antenato. Gli abitanti sono diffidenti e inospitali con il nuovo arrivato, soprattutto perch\u00e9 le tare che li affliggono (la coppia ha modo di notare subito le deformit\u00e0 degli abitanti) vengono viste come il risultato della maledizione scagliata un secolo prima da Curwen.\nUna volta giunti al castello, Ward rimane ammaliato dal ritratto del suo antenato, al quale assomiglia come una goccia d'acqua e col quale si immedesima ogni giorno di pi\u00f9, fino a riconoscere nel guardiano Simon Orne il vecchio assistente di Curwen. Orne lo convince che \u00e8 giunto il momento di vendicarsi dei suoi assassini uccidendone i discendenti.\nAll'inizio l'influenza dello spirito di Curwen sul suo erede si limita alle ore notturne (Ward riesce anche a riportare in vita la moglie defunta di Curwen con l'aiuto del Necronomicon, il libro dei morti) ma col passare del tempo il controllo sul discendente diventa totale. Nel frattempo Ann, che ha notato la trasformazione dei comportamenti del marito, cerca conforto nei consigli del medico del villaggio, l'unico che si mostra disponibile e ragionevole. Questi si rende conto dei piani di Charles e interviene bruciando il ritratto del defunto stregone. Le fiamme si estendono a tutto il castello e, una volta in salvo, Ann tira un sospiro di sollievo convinta che l'orrore sia ormai finito. Le ultime inquadrature rivelano per\u00f2 che lo spirito di Joseph Curwen alberga ancora nella mente di Charles Dexter Ward.\nProduzione.\nNel 1963, Roger Corman era reduce da cinque film tratti dalle opere di Edgar Allan Poe (in ordine cronologico, \"I vivi e i morti\", \"Il pozzo e il pendolo\", \"Sepolto vivo\", \"I racconti del terrore\" e \"I maghi del terrore\") ma per \"Il palazzo stregato\" (\"The Haunted Palace\") aveva intenzione di ispirarsi ai lavori di Howard Phillips Lovecraft, pur mantenendo lo stile dei precedenti. La casa di produzione temeva che la mancanza di riferimenti a Poe avrebbe creato malcontento nel pubblico, ormai affezionato alla serie, per cui impose il titolo originale della poesia per mantenere una connessione con i film precedenti. Tra l'altro questa scelta \u00e8 stata accompagnata da un evidente errore presente nei credits iniziali: il nome dello scrittore \u00e8 scritto per due volte in modo sbagliato, non \"Edgar Allan Poe\" ma \"Edgar Allen Poe\".\nIl film in effetti non sembra avere granch\u00e9 in comune con la poesia di Poe, ad eccezione del titolo e di alcune citazioni della poesia all'inizio e alla fine della pellicola.\nA partire dal nome del protagonista (Charles Dexter Ward, dal racconto omonimo del 1927) i richiami a Lovecraft sono invece molti. La citt\u00e0 di Arkham \u00e8 un'invenzione dello scrittore e ricorre spesso nei suoi lavori. Alcuni spunti (\"l'antica razza\", arcani riti sessuali, la creazione di una nuova progenie che dominer\u00e0 il mondo), sono tratti da un altro racconto dello scrittore di Providence, \"L'orrore di Dunwich\", e durante il film si fa riferimento al Necronomicon, il libro dei morti cardine della produzione lovecraftiana. Anche il cognome di una delle donne del villaggio, Hester Tillinghast appare in un altro lavoro di Lovecraft, \"Dall'ignoto\".\nCast.\nPur rappresentando un'eccezione all'interno della serie, il film prosegue il ciclo di pellicole di Corman ispirate dalla letteratura gotica di Poe e prosegue la collaborazione con Vincent Price che sar\u00e0 protagonista anche nei successivi \"La maschera della morte rossa\" e \"La tomba di Ligeia\", entrambi del 1964.\nOltre a Price, il cast vede inoltre la presenza di Debra Paget, qui alla sua ultima interpretazione prima del ritiro dalle scene e di un'icona del cinema horror come Lon Chaney jr (il custode Simon Orne) interprete negli anni quaranta di alcuni dei pi\u00f9 famosi \"mostri\" di tutti i tempi inclusi Dracula (\"Il figlio di Dracula\"), \"L'uomo lupo\" e la mummia (\"La tomba della mummia\", \"L'ombra della mummia\", ecc...).\nDa notare che Lon Chaney jr risulta accreditato semplicemente come Lon Chaney, cos\u00ec come Elisha Cook jr, accreditato come Elisha Cook.\nColonna sonora.\nUna recente versione in formato CD della colonna sonora di \"La citt\u00e0 dei mostri\", composta da Ronald Stein, \u00e8 stata pubblicata il 12 luglio 2005 dall'etichetta Percepto. Il CD comprende anche la colonna sonora di un altro film di Corman, \"Sepolto vivo\", anch'esso tratto da un lavoro di Edgar Allan Poe.\nTracce.\nTutti i brani sono stati composti da Ronald Stein."}
{"id": "2168781", "revid": "709565", "url": "https://it.wikipedia.org/wiki?curid=2168781", "title": "Cancro nero", "text": "Il Cancro Nero (chiamato anche Olio Nero, Liquido Nero, Virus alieno o Il Purificatore) \u00e8, nella serie televisiva \"X-Files\", la rappresentazione dell'enzima vitale degli alieni colonizzatori della Terra.\nIl virus ha la capacit\u00e0 di spostarsi all'interno della vittima ed \u00e8 visibile al di sotto della pelle e negli occhi; il liquido virale uccide altri esseri umani emettendo radiazioni, e al tempo stesso protegge l'individuo infetto dai danni.\nIl Consorzio, in collaborazione con gli alieni colonizzatori, ha trovato il modo di far contagiare le persone tramite l'uso di api cercando di realizzare segretamente un vaccino per proteggere i propri membri.\nIn X-Files - Il film viene mostrato come il virus subisca una mutazione dando origine ad una nuova entit\u00e0 biologica extraterrestre. L'ospite funge da incubatrice di una nuova creatura aliena.\nIl virus originario, secondo l'Uomo dalle mani curate, sarebbe stato portato da un meteorite rimanendo in uno stato di ibernazione latente per secoli."}
{"id": "2168784", "revid": "729019", "url": "https://it.wikipedia.org/wiki?curid=2168784", "title": "Stazione di Minucciano-Pieve-Casola", "text": "La stazione di Minucciano-Pieve-Casola \u00e8 situata nel paese di Pieve San Lorenzo, frazione del comune di Minucciano quasi al confine con il comune di Casola in Lunigiana.\nStoria.\nLa localit\u00e0 di Minucciano fu raggiunta dalla ferrovia solo nel 1943, a causa della difficile orografia dei luoghi che impose la costruzione di un'impegnativa galleria di collegamento con Equi Terme, raggiunta dal treno gi\u00e0 dalla fine del 1930. Si dovette poi attendere ancora il 21 marzo 1959 per arrivare a saldare, proprio a Minucciano, i due tronchi della ferrovia della Garfagnana, attraverso la galleria del Lupacino.\nDurante la seconda guerra mondiale la zona di Pieve San Lorenzo, in cui la stazione si trova, assunse un ruolo strategico in virt\u00f9 della posizione riparata, che cos\u00ec come Equi Terme consentiva il ricovero dei materiali bellici provenienti dal Polverificio della Regia Marina di Pallerone.\nNel 1948 l'impianto, in origine denominato \"Casola-Minucciano\", assunse la nuova denominazione di \"Pieve San Lorenzo-Casola Lunigiana\", mutata in seguito nell'attuale. Nel 2002 la stazione risultava impresenziata insieme ad altri 25 impianti situati sulla linea.\nStrutture e impianti.\nLo scalo \u00e8 costituito da 3 binari di cui il 1\u00b0 serve i treni che si dirigono a Lucca e il 2\u00b0 i treni diretti ad Aulla mentre il 3\u00b0 \u00e8 utilizzato come binario di scambio e precedenze.\nSostanzialmente invariato dal tempo della costruzione, l'impianto \u00e8 stato sottoposto a restauro in occasione dei festeggiamenti del 50\u00ba anniversario dell'inaugurazione della galleria Lupacino e completamento della linea ferroviaria Lucca-Aulla, avvenuto 21 marzo 2009.\nPer l'incrocio dei treni viaggiatori \u00e8 disponibile un binario di raddoppio, mentre lo scalo merci risulta tutt'oggi attivo. Dal gennaio 2012 un nuovo piano caricatore consente infatti il carico delle polveri di marmo provenienti dall'azienda MIGRA e destinate allo stabilimento Kerakoll di Sassuolo, nel distretto della ceramica.\nServizi.\nLa stazione \u00e8 servita dalle corse passeggeri svolte da Trenitalia nell'ambito del contratto di servizio con la Regione Toscana."}
{"id": "2168785", "revid": "767487", "url": "https://it.wikipedia.org/wiki?curid=2168785", "title": "Le figlie di Dracula", "text": "Le figlie di Dracula (\"Twins of Evil\") \u00e8 un film del 1971 diretto da John Hough.\nSi tratta del terzo ed ultimo capitolo della \"trilogia dei Karnstein\". Gli altri due episodi sono \"Vampiri amanti\" (1970) e \"Mircalla, l'amante immortale\" (1971).\nTrama.\nLe gemelle orfane Maria e Frieda vanno a vivere in un remoto villaggio ai margini della foresta, presso lo zio Gustav Veil, inflessibile difensore della fede e capo di un gruppo di persone dedito alla ricerca di streghe, vampiri e altri esseri satanici. Sfortuna vuole che il conte Karnstein sia divenuto un vampiro e abbia deciso di fare sue prede le nipoti del servitore della cristianit\u00e0. Una cede volentieri al fascino del peccato, poco a suo agio nel regime di stretta osservanza impostole, l'altra conserva la virt\u00f9. Anton Hoffer cercher\u00e0 di salvare quest'ultima dalle grinfie del vampiro.\nCuriosit\u00e0.\nTerzo e ultimo film della cosiddetta \u201ctrilogia dei Karnstein\u201d, vagamente (nel caso degli ultimi due) ispirata a \"Carmilla\" di Le Fanu. Da qualcuno considerato come prequel dei primi due realizzati.\nPeter Cushing \u00e8 ottimo e sfaccettato nel ruolo di un sincero e ottuso bigottone. Impagabile l'espressione di sconcerto, quando deve farsi spiegare da David Warbeck come si eliminano efficacemente i vampiri. Le gemelle Collinson, protagoniste nel 1969 di un'incredibile sequenza erotica in \"Diario intimo di un garzone di macelleria\", oltre che di un memorabile servizio su Playboy, sono qui pi\u00f9 sorvegliate, comunque affascinanti, nel ruolo della sorella buona e di quella cattiva vampirizzata. Film diretto con capacit\u00e0 e gusto da Hough, capace di trovare una chiave di realismo gotico adatta alla storia, che unisce il vampirismo alle suggestioni da caccia alle streghe, allora di moda.[Rudy Salvagnini]"}
{"id": "2168788", "revid": "726373", "url": "https://it.wikipedia.org/wiki?curid=2168788", "title": "La principessa e i goblin", "text": "La principessa e i goblin o La principessa e il folletto (\"The Princess and the Goblin\") \u00e8 un romanzo fantasy per bambini di George MacDonald.\nFu pubblicato nel 1872 da Strahan &amp; Co. Fu tradotto in italiano per la prima volta nel 1962.\nTrama.\nLa storia \u00e8 ambientata in un contado di un regno fantastico dove una principessina di otto anni, Irene, \u00e8 stata mandata a balia, a causa della fragile salute della madre.\nLa grande casa, un po' fortezza ed un po' fattoria, che accoglie la piccola Irene si trova proprio a mezza costa di un'alta montagna in una regione mineraria, un tempo abitata da un popolo che, stanco delle sopraffazioni delle prepotenze e delle alte tasse imposte dal potere, si \u00e8 rifugiato secoli prima sottoterra, avvalendosi dell'intricatissimo sistema di cunicoli, passaggi sotterranei, gallerie, antri e corsi d'acqua coperti che percorrono tutta la montagna.\nNel corso delle generazioni l'aspetto di questo popolo, che taluni chiamavano gnomi, altri coboldi altri folletti ed altri ancora goblin, va incontro ad enormi cambiamenti dovuti alla vita trascorsa lontano dal sole, in luoghi freddi, umidi e bui. Il loro aspetto si imbruttisce e diviene decisamente orrendo ed al tempo stesso ridicolmente grottesco, tanto nel viso come nel corpo.\nQuanto i goblin si deformano nel fisico, tanto si sviluppano in sapienza ed ingegno. \nMa, crescendo in astuzia, crescono anche in malignit\u00e0 ed il loro massimo divertimento diviene il non trascurare occasione per escogitare tutti i possibili modi di dar fastidio a quelli che vivono fuori all'aperto, sopra di loro, con dispetti metodi e sistemi spesso strambi quanto i loro inventori. \nI goblin non sono comunque creature in assoluto maligne, mantengono infatti un minimo di umanit\u00e0, cos\u00ec da non essere totalmente spietati, per puro amore di crudelt\u00e0, con quelli in cui si imbattono.\nIn una giornata molto umida e piovosa l'annoiata principessina, in perlustrazione del castello, si addentra in un labirinto di stanze scale malconce e corridoi tutti uguali, fino a che giunge in una torre dove incontra una vecchia bellissima signora seduta all'arcolaio, intenta a filare.\nLa vecchia confessa ad Irene di essere la sua bis-bisnonna, di portare il suo stesso nome e di avere il compito di curarsi di lei.\nL'anziana nonna abita segretamente nella torre, nutrendosi di uova di piccione e filando nelle notti i luna gli esilissimi fili di ragno che le procurano i suoi colombi.\nQuando la principessa viene ritrovata e racconta del suo incontro alla bambinaia Lootie non viene creduta. Viene invece schernita fino al punto di non essere pi\u00f9 sicura di avere incontrato l'antenata.\nSuccessivamente la principessa tenta nuovamente di entrare in contatto con la bis-bisnonna ma nonostante tutti i suoi sforzi non riesce pi\u00f9 a trovare la giusta scala per risalire la torre.\nIl giorno successivo con il tempo rimessosi al bello Irene e Lootie vanno a passeggio lontano dal castello me vengono sorprese dall'imbrunire e si perdono in una valletta solitaria.\nA salvarle dal pericolo rappresentato dai goblin ci pensa Curdie, figlio del minatore Peter, un bel ragazzo dodicenne, con gli occhi neri come i cunicoli delle miniere e scintillanti come i cristalli delle rocce. \nCurdie, che da questo momento diventa l'eroe del romanzo, spiega che i goblin quando sono in superficie non sopportano che si canti ed in particolare non soffrono le canzoni in rima che infatti il ragazzo \u00e8 solito intonare con grande vigore.\nLa principessa viene riaccompagnata a casa dal giovane e vorrebbe ricompensarlo con un bacio ma non vi riesce essendo impedita in questo dalla propria bambinaia.\nDa quel giorno in poi la vita della piccola Irene e di Curdie si fa sempre pi\u00f9 misteriosa ed avventurosa. I malvagi goblin infatti tramano contro il regno, che pensano di sommergere deviando un fiume che scorre sotto la montagna, e di rapire la giovane principessa per farla sposare all'orrido figlio del loro re. Grazie alla sua \"magica\" bis-nonna che le dona un anello fatato (in grado di condurla sempre nel luogo giusto al momento giusto), Irene riesce tuttavia a non farsi catturare dai goblin intrufolatisi nel suo castello al calar della notte, mentre Curdie, coraggiosamente addentratosi nel loro regno buio sotto la montagna, scopre il loro diabolico piano per sommergere il villaggio. I due protagonisti, apparentemente cos\u00ec diversi per ceto, et\u00e0 e obbiettivi finiranno per ritrovarsi grazie al dono della saggia nonna di Irene e insieme riusciranno a sconfiggere per sempre i goblin, grazie soprattutto all'aiuto di tutti i minatori del regno che devieranno la diga sotterranea, facendo s\u00ec che il fiume inondi le grotte dei malvagi demonietti, annientandoli per sempre.\nCurdie e la piccola principessa diventano amici. Curdie che inizialmente non credeva all'esistenza della magica nonna di Irene, rivede la sua opinione e riceve dalla principessa il tanto agognato bacio di ringraziamento, sotto lo sguardo approvatore del re. \nIl seguito di questo libro \u00e8 \"La Principessa e Curdie\", in cui la Principessa Irene e Curdie hanno un paio d'anni in pi\u00f9 e debbono combattere alcuni ministri corrotti che cercano di avvelenare il padre di Irene, il re.\nNel seguito ricompare anche la nonna di Irene che consegna a Curdie uno strano dono ed un mostro chiamato Lina per aiutarlo nella sua ricerca.\nVersioni animate.\nNel 1960, il romanzo \u00e8 stato adattato in forma animata da Jay Ward per la sua serie \"Fractured Fairy Tales\". Questa versione mostra alcuni folletti (i goblin) che sono costretti a vivere nel sottosuolo. Il re folletto si innamora di una principessa, ma un principe la salva recitando poesie perch\u00e9 i goblin le odiano.\nUn adattamento del libro, sotto forma di lungometraggio, \u00e8 stato diretto da J\u00f3zsef G\u00e9mes nel 1992. Questa co-produzione fra Ungheria/Galles/Giappone creata dalle societ\u00e0 Pann\u00f3niaFilm di Budapest, NHK del Giappone e S4C e Siriol Produzioni della Gran Bretagna con il doppiaggio di Joss Ackland, Claire Bloom e William Hootkins. Il produttore del film, Robin Lyons, ha scritto anche la sceneggiatura. Tuttavia il film non \u00e8 stato ben accolto n\u00e9 dal pubblico n\u00e9 dalla critica incassando solo 1,8 milioni di dollari a livello del mercato americano (anche se ai tempi sub\u00ec la concorrenza del film Disney \"Il re leone\".In Italia, il film fu distribuito anni dopo dalla \"Stardust\" col titolo \"La principessa e il folletto\".\n\"La principessa e i Goblin\" \u00e8 anche una poesia di Sylvia Plath (1932-1963)."}
{"id": "2168789", "revid": "640277", "url": "https://it.wikipedia.org/wiki?curid=2168789", "title": "HD 114762", "text": "HD 114762 \u00e8 una stella tripla della Costellazione della Chioma di Berenice. \u00c8 di colore giallo-bianco e dista dalla Terra 132 anni luce, mentre la compagna \u00e8 una debole nana rossa di tipo spettrale M6, che orbita attorno alla principale alla distanza di circa 127 UA. Un'altra compagna, ritenuta inizialmente un pianeta extrasolare, si \u00e8 rilevata essere un'altra nana rossa di piccola massa (100-150 volte quella di Giove).\nPer osservarla \u00e8 necessario un telescopio o un buon binocolo. \nSistema planetario.\nL'oggetto sub-stellare ha una massa di quasi 147 volte quella di Giove, venne creduto un pianeta ma studi del 2020 hanno rivelato una massa molto pi\u00f9 alta di quella inizialmente stimata. Orbita attorno alla stella in 84 giorni, a una distanza di 0,353 UA. Inizialmente scoperto nel 1989, venne per\u00f2 confermato solamente nel 2012."}
{"id": "2168798", "revid": "767487", "url": "https://it.wikipedia.org/wiki?curid=2168798", "title": "Mircalla, l'amante immortale", "text": "Mircalla, l'amante immortale \u00e8 un film del 1971 diretto da Jimmy Sangster.\nCostituisce il \"sequel\" del film horror \"Vampiri amanti\" di Roy Ward Baker, mentre l'ultimo film della trilogia fu \"Le figlie di Dracula\" dello stesso anno.\nTrama.\nRiportata in vita dagli eredi dei Karnstein grazie al sangue di una ragazza, il film narra le avventure di una vampira dal nome Mircalla. Quando inizia a frequentare una scuola femminile, scompare una ragazza e chi si mette contro il volere dei suoi tutori. Nel frattempo, ha una storia d'amore con un suo seduttore."}
{"id": "2168803", "revid": "1305772", "url": "https://it.wikipedia.org/wiki?curid=2168803", "title": "Antonio Mario Radmilli", "text": "Biografia.\nFece le sue prime esperienze archeologiche sin da giovanissimo a 12 anni su un isolotto della Dalmazia dove ritrov\u00f2 i resti di un villaggio. Profugo dall'Istria in Italia, fece il portabagagli alla stazione per poi entrare come custode al Museo Nazionale Preistorico Etnografico \"Luigi Pigorini\" di Roma da studente lavoratore. Divenne cattedratico dell'Universit\u00e0 di Pisa in giovane et\u00e0.\nA lui si deve i primi scavi scientifici della Grotta Polesini di Tivoli nel Lazio, che hanno riportato alla luce, tra gli altri, resti fittili preistorici di rilevante valore artistico, oggi esposti Museo nazionale preistorico etnografico Luigi Pigorini, dell'EUR a Roma.\nAveva eletto come sua nuova patria l'Abruzzo, di cui era nativa sua moglie Aurora De Carolis. Bolognano (Pescara) gli diede la cittadinanza onoraria per i suoi scavi che avevano reso famosa nel mondo la \u201cGrotta dei Piccioni\u201d. \nSempre in Abruzzo, tra il 1960 e il 1970, sono sue le ricerche che portarono alla scoperta di testimonianze della cultura di Ripoli dentro la Grotta di Sant'Angelo lungo le Gole del Salinello e della cultura di Ortucchio nelle omonime grotte marsicane e nei siti archeologici situati lungo i bordi del Fucino. Fu ispiratore, sostenitore e consulente del Museo delle genti d'Abruzzo di Pescara. Tra le sue pubblicazioni figurano \"Storia dell'Abruzzo dalle origini all'et\u00e0 del bronzo\" e \"I primi agricoltori in Abruzzo, senza dimenticare le prime attestazioni mesolitiche che caratterizzarono l\u2019attivit\u00e0 di raccolta di molluschi, formulate grazie allo scavo della grotta La Porta di Positano.\""}
{"id": "2168806", "revid": "1829756", "url": "https://it.wikipedia.org/wiki?curid=2168806", "title": "QOOB", "text": "QOOB \u00e8 stato un canale disponibile sul digitale terrestre, satellitare e su internet in streaming.\nStoria.\nProdotto da MTV Italia S.r.l., societ\u00e0 allora partecipata da Telecom Italia Media e MTV Networks Europe, ha iniziato a muovere i primi passi nel novembre 2005 come Yos, un canale dall'aspetto \u2018underground\u2019 e clandestino, fatto di soli videoclip musicali alternativi intervallati da cortometraggi artistoidi e spesso deliranti (tra cui spezzoni di film-culto della Troma).\nQualche mese dopo, l'8 aprile 2006, viene svelato a tutti il mistero dell'appena ribattezzato FLUX, un cross-media a 360 gradi senza frontiere (con un sito sia italiano che internazionale): FLUX \u00e8 uno showcase dei migliori contenuti di formato breve in circolazione, dal comedy ai documentari, organizzati in un flusso casuale che alterna videoclip a frasi ad effetto, corti cinematografici ad animazioni in 3D.\nA un anno dall'accensione di Yos, il 30 novembre 2006, dimostrando una natura organica e in continua evoluzione, FLUX diventa QOOB digitalizzando tutte le sue frequenze e permettendo cos\u00ec la nascita del secondo multiplex digitale terrestre TIMB 1.\nDal 1\u00ba gennaio al 9 febbraio 2009 QOOB ha interrotto le trasmissioni sul digitale terrestre ma \u00e8 tornato visibile a seguito di questioni legali e burocratiche, sulle frequenze del mux TIMB 1 fino al 1\u00ba novembre 2009.\nIl 2 novembre 2010 QOOB ha cessato definitivamente le proprie trasmissioni anche attraverso il sito internet, anche se la chiusura definitiva annunciata sul sito era prevista per il 31 ottobre 2010.\nQOOB Factory.\nLa QOOB Factory si \u00e8 occupata del finanziamento e della produzione di contenuti, tra cui:"}
{"id": "2168808", "revid": "466539", "url": "https://it.wikipedia.org/wiki?curid=2168808", "title": "Bj\u00f6rn Andr\u00e9sen", "text": "Carriera.\nAndr\u00e9sen aveva recitato solamente in un film, \"En k\u00e4rlekshistoria\" (1970), all'epoca in cui recit\u00f2 in \"Morte a Venezia\", film che gli diede fama mondiale. Andr\u00e9sen fu notato per la sua performance come Tadzio, il bellissimo ragazzo polacco dal quale il protagonista pi\u00f9 anziano del film, Gustav von Aschenbach, diviene ossessionato. Lo storico cinematografico Lawrence J. Quirk comment\u00f2 che alcune immagini di Andr\u00e9sen \u00abpotevano essere prese dalla pellicola e appese nelle sale del Louvre o del Vaticano\u00bb.\nAll'epoca dell'uscita del film negli Stati Uniti girarono voci secondo le quali Andr\u00e9sen fosse omosessuale, dato che nella pellicola egli scambia occhiate romantiche con il protagonista e in un'occasione viene baciato e accarezzato da un altro ragazzo. Andr\u00e9sen neg\u00f2 enfaticamente queste voci e successivamente narr\u00f2 il suo disagio nell'essere stato portato dal regista Luchino Visconti, quando il film fu presentato in anteprima al festival di Cannes, a visitare un gay bar, dove era stato oggetto dell'attenzione di uomini pi\u00f9 anziani.\nAnsioso di cancellare le voci sulla sua omosessualit\u00e0 e di far dimenticare la sua immagine di \"bel ragazzo\", Andr\u00e9sen evit\u00f2 successivamente ruoli omosessuali o che riteneva si sarebbero basati solo sul suo bell'aspetto e si arrabbi\u00f2 quando la scrittrice femminista Germaine Greer us\u00f2 una sua fotografia per la copertina del libro \"Il ragazzo\" (2003), senza chiedere il suo permesso.\nVita privata.\nBj\u00f6rn Andr\u00e9sen attualmente vive con la moglie, che ha sposato nel 1983, e la figlia Robin. La coppia aveva anche un altro figlio, un maschio, che mor\u00ec a causa della sindrome della morte improvvisa del lattante nel 1986."}
{"id": "2168815", "revid": "287204", "url": "https://it.wikipedia.org/wiki?curid=2168815", "title": "Massimo Firpo", "text": "\u00c8 professore emerito di Storia moderna all'Universit\u00e0 di Torino e ha insegnato alla Scuola Normale Superiore di Pisa. \u00c8 socio dell'Accademia delle Scienze di Torino e dell'Accademia Nazionale dei Lincei.\nBiografia.\nAttivit\u00e0 di ricerca e percorso accademico.\nSi \u00e8 formato presso l'Universit\u00e0 di Torino (dove si \u00e8 laureato nel 1969 con una tesi su \"Pietro Bizzarri esule italiano del Cinquecento\", pubblicata nel 1971), e presso la Scuola Normale Superiore di Pisa (dove \u00e8 stato borsista dell'Accademia dei Lincei nel 1973-74). Ha insegnato anche presso la Facolt\u00e0 di Scienze Politiche dell'Universit\u00e0 di Cagliari. Ha svolto attivit\u00e0 di ricerca e di insegnamento presso la Newberry Library di Chicago, la Cornell University di Ithaca e l'Universit\u00e0 di Oxford (dove nel 2006 ha tenuto le \"Isaiah Berlin Lectures\").\nHa sviluppato le sue ricerche soprattutto nello studio dei movimenti ereticali del \u2018500, con particolare riferimento alla diaspora degli esuli italiani nei paesi dell'Europa orientale, ai movimenti radicali, all'Antitrinitarismo e al rapporto di questa tradizione culturale, attraverso il socinianesimo seicentesco, con il deismo e le origini del pensiero illuministico negli anni della crisi della coscienza europea.\nQuindi i suoi studi si sono incentrati soprattutto sul problema della crisi religiosa cinquecentesca in Italia, con particolare riferimento ai movimenti di dissenso religioso, alla diffusione di dottrine eterodosse anche ai vertici dell'istituzione ecclesiastica, a Juan de Vald\u00e9s e ai cosiddetti \"spirituali\", al ruolo religioso e politico dell'Inquisizione e alla svolta politica e religiosa degli anni centrali del secolo in relazione al problema generale delle origini della Controriforma.\nHa curato le edizioni critiche dei processi inquisitoriali del cardinal Giovanni Morone, di Pietro Carnesecchi e di Vittore Soranzo.\nSi \u00e8 anche dedicato a ricerche di storia dell'arte volte a studiare i nessi tra la crisi religiosa del Cinquecento e la cultura figurativa del tardo Rinascimento. In particolare ha studiato gli affreschi di Pontormo a San Lorenzo, Lorenzo Lotto e Battista Franco.\nAttivit\u00e0 pubblicistica.\nMassimo Firpo \u00e8 una delle pi\u00f9 autorevoli firme delle pagine culturali de Il Sole24Ore. \u00c8 stato invitato a diverse trasmissioni televisive (Le storie su RaiTre, L'infedele su LA7) e radiofoniche, per trattare delle tematiche delle sue ricerche.\nNote familiari.\nIl padre Luigi Firpo (1915-1989), a cui \u00e8 intitolata l'omonima fondazione presso Palazzo d'Azeglio, \u00e8 stato anch'egli uno storico insigne, docente di Storia delle dottrine politiche presso la Facolt\u00e0 di Scienze Politiche dell'Universit\u00e0 di Torino, nonch\u00e9 parlamentare del Partito Repubblicano Italiano."}
{"id": "2168818", "revid": "123236216", "url": "https://it.wikipedia.org/wiki?curid=2168818", "title": "MX vs. ATV Unleashed", "text": "Mx vs. Atv Unleashed \u00e8 un videogioco per Microsoft Windows, PlayStation 2, Xbox e telefoni cellulari, sviluppato dalla THQ e dalla Raimbow Studios(conosciuta gi\u00e0 per la sua produzione precedente: Mx Unleashed)uscito nel 2005, che tratta di corse tra motocross, quad, \"monster\" truck, trophy truck, buggy, sand rail, golf cart, aeroplani ed elicotteri.\nAmbientazioni e circuiti.\nMolte piste (soprattutto quelle denominate \"national\") sono ambientate in luoghi che sono frutto della fantasia degli autori. Ad esempio potrebbe capitare di trovarsi a gareggiare su una spiaggia o in un bosco innevato in cui, come sottofondo, si sentono gli ululati dei lupi o il verso di altri animali che sono completamente estranei allo sfondo delle reali competizioni motoristiche. Nelle gare denominate invece \"supercross\", le ambientazioni sono molto pi\u00f9 realistiche e le piste sono inserite all'interno di uno stadio. Anche per le competizioni \"freestyle\" le ambientazioni sono principalmente gli interni di uno stadio.\nFisica del gioco e della CPU.\nLa fisica delle componenti CPU, nonostante il surrealismo di alcuni ambienti, \u00e8 molto realistica e le guida risulta molto difficile anche se non \u00e8 molto tecnica. In parole povere, \u00e8 impegnativa ma si allontana dalla realt\u00e0. Questo si pu\u00f2 verificare facendo dei \"trick\" al limite, tra cui delle \"combo\" che sono impossibili nella realt\u00e0. Nonostante questo distaccamento dalla realt\u00e0, Mx vs Atv Unleashed risulta essere un gioco molto divertente ed impegnativo.\nGrafica.\nLa grafica del gioco \u00e8 molto realistica e gli errori relativi ad essa sono pressoch\u00e9 inesistenti. Il movimento del motociclista, ad esempio, risulta molto fluido e anche la dinamica dei mezzi ( il giro delle ruote, la sterzata, gli incidenti ecc. ) \u00e8 molto precisa e impeccabile. Le piste e l'ambiente che le circondano sono disegnate molto bene e rendono il gioco molto vivace dal punto di vista paesaggistico.\nVolti noti nel gioco.\nNel videogioco sono presenti molti piloti professionisti americani tra cui : Michael Byrne, Kevin Windam e James \"Bubba\" Stewart."}
{"id": "2168819", "revid": "767487", "url": "https://it.wikipedia.org/wiki?curid=2168819", "title": "Racconti dalla tomba", "text": "Racconti dalla tomba (\"Tales from the Crypt\") \u00e8 un film del 1972 diretto da Freddie Francis.\nIl soggetto \u00e8 tratto dalle riviste antologiche a fumetti \"Tales from the Crypt\" e \"The Vault of Horror\".\nI cinque episodi raccontati nel film, sono stati fonte di ispirazione per la serie televisiva \"I racconti della cripta\".\nTrama.\nEpisodi.\nAll Through The House.\nL'omicidio di un'uxoricida compiuto da un serial killer.\nReflection of Death.\nUn uomo e la sua amante hanno uno strano incidente automobilistico.\nPoetic Justice.\nLa vendetta di una morte ingiusta nei confronti di un avido uomo d'affari.\nWish You Where Here.\nUna moglie ha 3 desideri da esaudire e li spreca.\nBlind Alleys.\nUna rivolta in un ospizio per ciechi."}
{"id": "2168820", "revid": "2207437", "url": "https://it.wikipedia.org/wiki?curid=2168820", "title": "The Ellen DeGeneres Show", "text": "The Ellen DeGeneres Show, spesso abbreviato e stilizzato in ellen, \u00e8 un talk-show televisivo statunitense condotto dall'attrice comica Ellen DeGeneres. \nIl programma \u00e8 stato nominato 171 volte ai Daytime Emmy Awards, vincendo 61 volte, superando il \"The Oprah Winfrey Show\".\nVa in onda dall'8 settembre del 2003 ed \u00e8 prodotto dalla Telepictures, una societ\u00e0 controllata dalla Warner Bros. Television e viene trasmesso negli Stati Uniti ed in Canada in \"syndication\".\nEmittenti e produzione.\nPer le prime cinque stagioni, il programma \u00e8 stato registrato allo \"Studio 11\" degli \"\"NBC Studios\" (oggi \"The Burbank Studios\") di Burbank, in California. \u00c8 stato poi trasferito allo \"Stage 1\"\" nei \"Warner Bros. studios\", l\u00ec vicino.Il 20 gennaio 2016 \u00e8 stato reso noto che il programma sar\u00e0 prodotto per altre 3 stagioni, fino al 2020.. Nel 2021 la conduttrice annuncia che la diciannovesima stagione (2021-2022), sar\u00e0 l'ultima del talk show.\nControversie.\nPandemia Covid-19.\nNella data 11 marzo 2020 Ellen DeGeneres ha affermato via Twitter che il programma sarebbe stato sospeso sino al miglioramento del quadro epidemiologicico, per garantire la sicurezza del pubblico e dello staff. Successivamente quest'ultimo ha accusato lo show di non aver fatto chiarezza in merito agli stipendi del periodo di non messa in onda.\nCondizioni lavorative.\nNel luglio 2020, BuzzFeed News ha pubblicato un articolo in cui ex dipendenti dello show accusavano i produttori esecutivi di molestie, razzismo e aggressioni fisiche, facendo prendere posizioni alla WarnerMedia, aprendo un'inchiesta sul caso. A seguito dell'indagine, tre dirigenti sono stati licenziati assieme ai produttori esecutivi Ed Glavin, Kevin Leman e Jonathan Norman. Lo show ha promesso di prendere provvedimenti per cambiare quanto accaduto; DeGeneres si \u00e8 scusata, ammettendo di essere sicura che il suo show fosse \"un luogo sicuro e felice\" rimanendo profondamente delusa dell'accaduto.\nPremi e riconoscimenti.\nLo show \u00e8 stato nominato per undici Emmy Awards nella sua prima stagione, vincendone quattro, incluso il premio come Best Talk Show. Nella seconda stagione ottenne dodici nomination, vincendo sei Emmy Award, incluso quello come Best Talk Show e Best Show Host. Al 2020 ha vinto 61 Emmy su 171 nomine.\nAi GLAAD Media Awards del 2009 \u00e8 stato premiato per il miglior episodio di un talk show."}
{"id": "2168825", "revid": "110157", "url": "https://it.wikipedia.org/wiki?curid=2168825", "title": "Shiro chronicle", "text": " \u00e8 il quinto album della rock band visual kei giapponese Plastic Tree. \u00c8 stato pubblicato il 22 ottobre 2003 dalla Universal Music Japan.\nEsistono due edizioni dell'album: una normale con custodia jewel case, ed una speciale in edizione limitata con cover diversa, custodia digipack in cartoncino contenuta in un cofanetto e posterino allegato.\nIl disco.\n\"Shiro chronicle\" \u00e8 l'unico album dei Plastic Tree a contenere delle cover. Sono state scelte due canzoni famose in Giappone: la prima \u00e8 , originariamente cantata nel 1981 da Toshiyuki Nishida (\u897f\u7530\u654f\u884c), e la seconda \u00e8 del 1989 della band The Pees (The \u30d4\u30fc\u30ba).\nTracce.\nDopo il titolo \u00e8 indicata fra parentesi \"()\" la grafia originale del titolo."}
{"id": "2168830", "revid": "834", "url": "https://it.wikipedia.org/wiki?curid=2168830", "title": "Weinsheim", "text": ""}
{"id": "2168831", "revid": "37401", "url": "https://it.wikipedia.org/wiki?curid=2168831", "title": "Celomati", "text": "I celomati sono gli animali provvisti di celoma, ossia una cavit\u00e0 del corpo piena di liquido delimitata dal mesoderma.\nCeloma.\nIl celoma differisce dallo pseudoceloma perch\u00e9, durante lo sviluppo embrionale, esso si origina da una escavazione nel mesoderma, il foglietto embrionale che va ad occupare interamente la cavit\u00e0 blastocelica precedentemente formatasi. Il celoma \u00e8 ripieno di un liquido (\"liquido celomatico\") che pu\u00f2 svolgere funzioni di sostegno idrostatico, trasporto (nel caso in cui manchi un sistema circolatorio chiuso) o raccolta dei gameti. La cavit\u00e0 celomatica \u00e8 tappezzata dal peritoneo, un tessuto di origine mesodermica che circonda e sostiene i vari organi interni, in modo che non siano a contatto diretto col liquido celomatico. Con l'evoluzione, il celoma pu\u00f2 ridursi notevolmente: ad esempio, nell'uomo ne rimangono solo il cavo pericardico, il cavo pleurico e quello peritoneale.\nIl celoma pu\u00f2 formarsi in due maniere diverse: per schizocelia o per enterocelia.\nTassonomia.\nLe divisioni tassonomiche fra schizocelici e enterocelomati presentano punti oscuri, divisioni controverse e sono considerate \"obsolete\".\nI celomati costituiscono un gruppo rappresentato dai seguenti phyla animali:"}
{"id": "2168833", "revid": "287204", "url": "https://it.wikipedia.org/wiki?curid=2168833", "title": "Cell.", "text": " \u00e8 il sesto album della rock band visual kei giapponese Plastic Tree. \u00c8 stato pubblicato il 25 agosto 2004 dalla Universal Music Japan ed \u00e8 il terzo album pi\u00f9 venduto dal gruppo: ha raggiunto la 34\u00aa posizione nella classifica ufficiale giapponese Oricon dove \u00e8 rimasto per quattro settimane.\nEsistono due edizioni dell'album: una normale con custodia jewel case, ed una speciale in edizione limitata con cover diversa e custodia digipack.\nTracce.\nDopo il titolo \u00e8 indicata fra parentesi \"()\" la grafia originale del titolo.\nCuriosit\u00e0.\nIl titolo della canzone vuol dire \"mostriciattolo\", o meglio l'uso del suffisso onorifico \"-kun\" \u00e8 un modo informale per indicare una persona conosciuta e di pari livello, come a dire \"l'amico mostro\". Per i giapponesi per\u00f2 rappresenta una citazione dal famoso anime omonimo \"Kaibutsu-kun\", noto in Italia come \"Carletto il principe dei mostri\"; il testo della canzone non ha comunque nulla a che fare con la serie animata."}
{"id": "2168834", "revid": "6923", "url": "https://it.wikipedia.org/wiki?curid=2168834", "title": "Gotham Girls", "text": "Gotham Girls \u00e8 una serie di cartoni animati in animazione flash realizzata da Warner Bros. e Noodle Soup Productions. Creata da Paul Dini e Hilary J. Bader, \u00e8 iniziata il 27 luglio 2000 ed \u00e8 terminata il 19 novembre 2002 dopo 30 episodi. \u00c8 inedita in Italia.\nLa serie, dagli stilemi molto semplici, ha come protagonisti i personaggi femminili dell'universo fumettistico della DC Comics, in particolare dell'ambiente di Batman: Harley Quinn, Poison Ivy, Batgirl, Catwoman e Zatanna.\nLa serie ha dato il nome anche a una miniserie a fumetti di 5 numeri uscita nel 2002.\nHome video.\nDVD.\nLe tre stagioni di \"Gotham Girls\" sono state inserite come bonus nell'edizione in DVD della serie televisiva \"Birds of Prey\" pubblicata il 15 luglio 2008.\nAltri media.\nFumetti.\n\"Gotham Girls\" \u00e8 stata anche una miniserie a fumetti di 5 numeri pubblicata a cadenza mensile dall'ottobre 2002 a febbraio 2003 dalla DC Comics. Scritta da Paul Storrie e disegnata da Jennifer Graves e J. Bone, ha come protagoniste Poison Ivy, Harley Quinn, Catwoman, Batgirl e Renee Montoya (una per ogni numero). La storia \u00e8 ambientata nell'universo DC animato e racconta di come Batgirl e Montoya cerchino di catturare le altre tre dopo una rapina.\nSuccessivamente \u00e8 uscita una miniserie di tre numeri, seguito della precedente, dal titolo \"Batman: Harley and Ivy\", incentrata su Harley Quinn e Poison Ivy."}
{"id": "2168835", "revid": "6923", "url": "https://it.wikipedia.org/wiki?curid=2168835", "title": "SSL International", "text": "La SSL International Plc \u00e8 stata una holding multinazionale nata nel 1999 dalla fusione di Seton Scholl Healthcare plc e London International Group Plc, opera soprattutto nel settore dei prodotti per la salute e per il benessere. Nota con il marchio di profilattici Durex, ha prodotto anche cosmetici per la cura del piede, calzature con il marchio Scholl, i guanti domestici con il marchio Marigold.\nStoria.\nPresente con stabilimenti produttivi in otto paesi (sia di propriet\u00e0 sia in joint venture) e con uffici in 35 paesi, SSL International \u00e8 stata acquisita nel luglio 2010 da Reckitt Benckiser per una cifra pari a circa 2,54 miliardi di sterline, in contanti; l'acquisizione \u00e8 stata ultimata nel novembre dello stesso anno."}
{"id": "2168836", "revid": "89688", "url": "https://it.wikipedia.org/wiki?curid=2168836", "title": "Cell (album)", "text": ""}
{"id": "2168845", "revid": "599013", "url": "https://it.wikipedia.org/wiki?curid=2168845", "title": "Wallhausen", "text": ""}
{"id": "2168847", "revid": "200568", "url": "https://it.wikipedia.org/wiki?curid=2168847", "title": "Contafili", "text": "Il contafili detto anche occhiolino \u00e8 uno strumento ottico simile ad una lente di ingrandimento.\nIl nome deriva dall'impiego originario dello strumento, ideato per contare i fili della trama di un tessuto (riduzione ovvero numero di fili al centimetro) in una piccola superficie. \u00c8 generalmente costituito da un supporto snodato in metallo, o altro materiale rigido, con una lente montata sulla faccia superiore mentre la base \u2014 opposta e parallela alla lente \u2014 porta incise, all'interno, delle tacche millimetrate atte alla misurazione dell'oggetto ingrandito.\nOltre all'applicazione in campo tessile, il contafili \u00e8 spesso utilizzato in filatelia e tipografia."}
{"id": "2168853", "revid": "1123126", "url": "https://it.wikipedia.org/wiki?curid=2168853", "title": "Daniele Dolfin (1688-1762)", "text": "Biografia.\nDaniele Dolfin nacque da una nobile famiglia veneziana che gi\u00e0 aveva vantato un doge della Repubblica e molti uomini di chiesa. Ordinato sacerdote, il 14 aprile 1715 divenne vescovo coadiutore di Aquileia, venendo nominato nel contempo vescovo titolare di Aureliopoli. Nel 1717 divenne abate commendatario dell'abbazia di Moggio e poi di quella di Rosazzo.\nAlla morte del patriarca Dionisio Dolfin il 13 agosto 1734, gli succedette come patriarca di Aquileia, ma quando il patriarcato venne soppresso, ottenne il 6 luglio 1751 il governo dell'arcidiocesi di Udine, mantenendo il titolo personale di patriarca. Nel 1740 tenne l'ultimo sinodo diocesano aquileiese. Il 10 aprile 1747 venne proclamato cardinale e il 20 novembre di quello stesso anno gli venne affidato il titolo di Santa Maria sopra Minerva per mano di Benedetto XIV. Partecip\u00f2 al conclave del 1758 che elesse papa Clemente XIII.\nMor\u00ec a Udine il 13 marzo 1762 all'et\u00e0 di 76 anni, venendo sepolto nella chiesa di Sant'Antonio abate in Udine.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2168855", "revid": "287204", "url": "https://it.wikipedia.org/wiki?curid=2168855", "title": "Tentaculata", "text": "I Tentaculati (\"Tentaculata\") \u00e8 la classe degli \"Ctenophora\" che comprende animali con lunghi tentacoli ramificati, associati o meno ad una tasca nella quale possono essere retratti.\nAlcune specie con i tentacoli primari atrofizzati, hanno sviluppato dei tentacoli secondari pi\u00f9 corti. I tentacoli portano colloblasti, cellule che adesive, raccolte a spirale, che non emettono nessuna tossina, ma sono utili per catturare le prede o per fissarsi ai substrati."}
{"id": "2168859", "revid": "1745668", "url": "https://it.wikipedia.org/wiki?curid=2168859", "title": "Martelletto d'emergenza", "text": "Il martelletto d'emergenza \u00e8 il comune martello in dotazione di vari veicoli destinati al trasporto pubblico e che presentano vetrature. La sua posizione viene adeguatamente segnalata e il suo utilizzo \u00e8 quello di poter velocemente aprire una uscita di emergenza dal veicolo stesso nel caso di incidenti. I mezzi che pi\u00f9 frequentemente ne sono provvisti sono autobus e treni.\nAgisce sfruttando la punta che, grazie alla sua conformazione, riesce a descrivere delle onde che propagandosi sulla superficie del materiale riescono a distruggerlo immediatamente, soprattutto nel caso del vetro.\nIl colore comunemente usato per l'identificazione del martelletto \u00e8 il rosso, colore d'emergenza con il quale si pu\u00f2 distinguerlo anche se non disposto nella propria sede."}
{"id": "2168863", "revid": "599013", "url": "https://it.wikipedia.org/wiki?curid=2168863", "title": "Meckenbach", "text": ""}
{"id": "2168864", "revid": "580", "url": "https://it.wikipedia.org/wiki?curid=2168864", "title": "Nuda (zoologia)", "text": ""}
{"id": "2168867", "revid": "124177134", "url": "https://it.wikipedia.org/wiki?curid=2168867", "title": "Basket Brescia", "text": "Il Basket Brescia \u00e8 stata la storica formazione della citt\u00e0 di Brescia. Ha militato in serie A ininterrottamente (tranne la stagione 1976-77) dal 1974 sino all'anno della retrocessione in B1, il 1992.\nLa squadra ha conosciuto il suo declino sino alla serie B2, salvo poi risalire in B1.\nNel 1996 con la vendita dei diritti sportivi fu posta la fine alla storia della squadra.\nDa allora il Basket nella citt\u00e0 di Brescia \u00e8 scomparso a livello professionistico.\nIl basket cittadino \u00e8 stato poi rappresentato dal Basket Brescia 2005 fino al 2 luglio 2009, data in cui la Juvi Cremona cede i diritti della Serie A Dilettanti alla neonata societ\u00e0 Basket Brescia Leonessa, riportando cos\u00ec il basket a Brescia dopo 13 anni.\nStoria.\nFondata nel 1957 con l'insegna del G.S. Dopolavoro Ideal Standard, raggiunge per la prima volta la serie B nel 1961. Dopo 4 stagioni viene retrocessa in serie C dove rimane per otto stagioni, assumendo il nome di Century Basket Brescia e nel 1970 quello di Basket Brescia. \nCon la promozione del 1973, la societ\u00e0 viene sponsorizzata dalla ditta Rondine del presidente Castellani e la sede delle partite casalinghe viene trasferita all'EIB. L'organico viene profondamente modificato, viene sostituito con Nico Messina l'allenatore della promozione Carlo Valtorta e viene costruita una squadra di buona caratura con elementi esperti quali Ottorino Flaborea, ex Pallacanestro Varese ed Ovi che vanno ad affiancarsi agli storici Saetti, Rubagotti ed Amadini. Con risultati alterni che portano all'esonero dell'allenatore a favore dii Sergio Curinga, che inizier\u00e0 anche la stagione successiva, la squadra conclude al 6\u00ba posto.\nNel 1974, con la riorganizzazione dei campionati e la creazione della A2, viene ammessa d'ufficio alla seconda serie nazionale. Vengono inseriti giovani di buon talento quali Paolo Polzot anch'egli dalla Pallacanestro Varese, l'ala Lino Mascellaro dalle giovanili dell'Olimpia Milano ed il pivot americano Ratcliff reduce dall'esperienza NBA nei Kansas City Kings. Nel roster anche un giovanissimo Marco Solfrini. La squadra chiude a centro classifica la prima fase, ma nella poule salvezza registra un crollo che porta all'esonero dell'allenatore e ad una salvezza sofferta, strappata in trasferta all'Alpe Prandoni Bergamo nell'ultima giornata. \nA fine campionato Castellani cede la societ\u00e0 a Mario Pedrazzini, proprietario della seconda squadra della citt\u00e0, la Pinti Inox (ditta sponsorizzatrice della cui famiglia proprietaria fa parte Pedrazzini). Malgrado l'ampio rinnovamento della rosa e l'ingaggio di un giocatore di caratura internazionale quale Charlie \"Sax\" Yelverton, e di un giovane allenatore poi destinato ad una buona carriera, quale Massimo Mangano, la squadra retrocede al termine di un drammatico spareggio a Bologna contro Pallacanestro Trieste.\nIl cammino riparte con l'arrivo di Riccardo Sales e di un gruppo di giovani italiani di prospettiva quali Marco Palumbo, Giordano Marusic, Silvano Motta e Marco Solfrini che costituiranno per diversi anni l'ossatura della squadra; la squadra risale immediatamente in A2, vincendo il campionato di serie B e, dopo un campionato di assestamento, conquista la promozione in A1, anche grazie alle prestazioni del funambolico americano Al Fleming, poi prematuramente scomparso nel 2003 per un cancro al rene. Nella massima serie, con l'ingaggio di due giovani americani di grande valore (Bill Laimbeer e Marc Iavaroni) entrambi destinati a brillanti carriere in NBA, ottiene un ottimo sesto posto e viene eliminata alla terza partita dalla Pallacanestro Varese, sponsorizzata Emerson.\nNella successiva stagione 1980-81 la squadra non riesce a confermarsi e retrocede in A2, anche a causa del rendimento largamente inferiore alle attese della coppia di americani John Garret e Dean Hunger. \nSi riparte ancora con Sales e, puntando sul giovane Ario Costa nel ruolo di centro con Marco Pedrotti come cambio, si ingaggiano due americani nel ruolo di playmaker (Stan Pietkiewicz) e di ala (Tom Abernethy). Al termine di una stagione esaltante il Basket Brescia, sponsorizzato Ceramiche Cidneo, conquista la promozione con uno score di 27 partite vinte e 5 perse e raggiunge i quarti di finale play-off scudetto, nei quali viene eliminato, al termine di una serie tiratissima dall'Olimpia Milano.\nNella stagione successiva si parte con lo stesso organico , arricchito solo dall'arrivo del pivot Sergio Rizzi gi\u00e0 protagonista della storica vittoria di Varese nella Coppa dei Campioni 1975 e prematuramente scomparso nel 1989. Nel corso della stagione si rende necessaria la sostituzione di Tom Abernethy per il manifestarsi di problemi di salute. Scott May, pur mostrando la sua grande classe, non assicura gli stessi equilibri alla squadra e il rendimento flette, non impedendo comunque un buon decimo posto finale.\nNella stagione 1983-84, sulla panchina Carlo Rinaldi sostituisce Riccardo Sales; la squadra, sponsorizzata Simmenthal parte con grandi aspettative per la prestigiosa sponsorizzazione e per il roster di tutto rispetto, ma delude e giunge dodicesima, retrocedendo in A2. \nIn questi anni, a fianco di Sales e Rinaldi, agisce da assistente allenatore un giovanissimo Sergio Scariolo, destinato ad una carriera di livello mondiale.\nPer la stagione 1984-85 viene ingaggiato come allenatore Arnaldo Taurisano, reduce tra l'altro dai successi con la Pallacanestro Cant\u00f9 e sotto la sponsorizzazione Silverstone, la squadra, forte del confermato americano Brad Branson e del canadese Greg Wiltjer riconquista la serie A1, venendo eliminata ai playoff dalla Jolly Cant\u00f9. \nDopo un discreto campionato, concluso al 12\u00ba posto ed impreziosito dalla eliminazione nei playoff della 5\u00aa classificata Scavolini Pesaro e dalla buona resistenza contro la Berloni Torino, Taurisano lascia il posto al suo vice Fabio Fossati, ex giocatore e capitano. La squadra sponsorizzata Ocean e forte del confermato Rikey Brown e di Charlie Sitton riesce ad ottenere la salvezza, concludendo al 14\u00ba posto.\nL'anno successivo la squadra risulta ulteriormente indebolita per la partenza di Brown, non compensata da un deludente Herbert Johnson, malgrado l'arrivo di un giocatore di gran nome quale Enrico Gilardi; dopo un disastroso 1-14 iniziale, Fossati viene sostituito da Alessandro Galeri, ma il trend non cambia e il Basket Brescia termina all'ultimo posto con un desolante 6-24.\nSi tratta dell'ultima apparizione nella massima serie a cui fanno seguito 4 anni di A2. Dopo due anni di sponsorizzazione Filodoro, dei quali si ricorda tra l'altro lo straordinario talento di Mike Mitchell, scomparso nel 2011, nel campionato 1990-91 si cerca di rinverdire i vecchi allori con il ritorno, con la maglia Telemarket, di Riccardo Sales. Nella stagione 1991-92 la situazione peggiora ulteriormente ed il Basket Brescia, malgrado l'avvicendamento dell'allenatore con Luca Dalmonte, retrocede in serie B ed imbocca la strada di un declino che lo vede scivolare in B2, prima di risalire in B1 e di giungere allo scioglimento della societ\u00e0 nel 1996, con la cessione dei diritti sportivi a Ferrara.\nA distanza di 13 anni, nell'estate del 2009, parte una nuova avventura con l'acquisizione dei diritti per la A Dilettanti dalla Juvi Cremona e la costituzione del Basket Brescia Leonessa.\nTifosi.\nTra i gruppi organizzati di tifosi va segnalato il \"Brixia Fidelis\" e, dopo una scissione da parte di alcuni componenti, il \"Kangaroo\".\nOggi il gruppo \u00e8 chiamato IRRIDUCIBILI, conosciuta anche come Onda Blu"}
{"id": "2168868", "revid": "729019", "url": "https://it.wikipedia.org/wiki?curid=2168868", "title": "Cessna AT-17 Bobcat", "text": "Il Cessna AT-17 Bobcat fu un aereo da addestramento bimotore ad ala bassa prodotto dall'azienda statunitense Cessna Aircraft Company durante la seconda guerra mondiale. Destinato ai reparti aerei del United States Army, l'AT-17 venne utilizzato per colmare il gap tra gli aerei da addestramento monomotore e i bimotori da combattimento. L'AT-17 montava due motori a pistoni Jacobs R-755-9 radiali.\nLa versione civile derivata era il Model T-50 mentre la versione da trasporto militare in dotazione alle United States Army Air Forces assunse la designazione C-78.\nStoria del progetto.\nIl AT-17 ebbe una versione militare della aereo civile Cessna T-50, che \u00e8 stato fatto nel 1939; il primo volo e fatto nel 26 marzo 1939. In 1940 il United States Army Air Corps e fatto un ordine di T-50, usando il nome AT-8.\nEsemplari attualmente esistenti.\nUn esemplare \u00e8 esposto al Travis Air Museum presso la Travis Air Force Base vicino a Fairfield (California)."}
{"id": "2168869", "revid": "38120", "url": "https://it.wikipedia.org/wiki?curid=2168869", "title": "Gotham girls", "text": ""}
{"id": "2168870", "revid": "122735533", "url": "https://it.wikipedia.org/wiki?curid=2168870", "title": "Enrico III di Nassau-Breda", "text": "Biografia.\nDi lui si conserva un prezioso ritratto, frutto del lavoro (1516-1517) del pittore fiammingo Mabuse (1478 ca.-1532).\nDivenne tra i pi\u00f9 stretti confidenti del giovane Carlo V d'Asburgo come suo ciambellano (1510), diventando alto ciambellano in seguito alla morte di Guglielmo di Cro\u00ff-Chi\u00e8vres nel 1521. Lo stretto legame con l'imperatore \u00e8 provato dal fatto che dopo la morte di Enrico, Carlo non nominer\u00e0 un suo sostituto. &lt;br&gt;\nEbbe una presenza preminente nella cerimonia di incoronazione di Carlo come Imperatore dei romani, avvenuta a Bologna nel 1530.\nEnrico serv\u00ec come comandante militare in Olanda, difendendo il Brabante dalla Gheldria nel 1508. Fu comandante generale nella guerra contro Gheldria tra il 1511 e il 1513 e combatt\u00e9 al fianco di Massimiliano d'Austria contro la Francia fino al 1514, prendendo parte alla battaglia di Guinegate del 1513. Inoltre fu al comando delle armate contro Gheldria e la Francia tra il 1516 e il 1521. Successivamente conquist\u00f2 Tournai.\nDopo la sua morte (1538) gli successe il figlio Renato, ma quest'ultimo rimase ucciso in battaglia alcuni anni dopo (1544). Enrico si trova tumulato all'interno della tomba monumentale che volle erigere per lo zio Engelberto nella \"Grote Kerk\" di Breda.\nFamiglia.\nEnrico ebbe tre mogli:\nCon Claudia di Ch\u00e2lon ebbe Renato di Ch\u00e2lon (1519-1544), che fu Principe d'Orange e Statolder d'Olanda, Zelanda, Utrecht e Gheldria."}
{"id": "2168871", "revid": "287204", "url": "https://it.wikipedia.org/wiki?curid=2168871", "title": "Queen Elizabeth Hall", "text": "La Queen Elizabeth Hall (QEH) \u00e8 una sala da concerti sita sulla riva sud del Tamigi a Londra. Essa ospita concerti di musica classica, jazz, musica contemporanea e spettacoli di danza. La Queen Elizabeth Hall \u00e8 parte del Southbank Centre, un complesso di edifici comprendente anche la Royal Festival Hall, che fu costruito in occasione del \"Festival of Britain\" del 1951, e la \"Hayward Gallery\". Esso \u00e8 stato costruito nel sito in cui si trovava la \"Shot Tower\", costruita nel 1826.\nLa QEH dispone di circa 900 posti mentre la Purcell Room, una piccola sala ad essa collegata, ha 370 posti ed \u00e8 utilizzata per concerti solistici. Questi due auditorium vennero costruiti contemporaneamente ed inaugurati nel marzo 1967. Essi vennero progettati dall'architetto Hubert Bennett, capo architetto del \"Greater London Council\", con la collaborazione di Jack Whittle, F.G West e Geoffrey Horsefall.\nLa scultura \"Zerman\", in acciaio inossidabile, posta all'esterno sulla terrazza in riva al Tamigi, \u00e8 opera di William Pye.\nArchitettura.\nLa Queen Elizabeth Hall \u00e8 uno dei primi esempi di costruzioni realizzate con calcestruzzo faccia vista e lasciate grezze con le impronte delle venature del legno lasciate dalle casseforme. Il progetto intendeva realizzare una massa squadrata che doveva staccarsi completamente dalla struttura della vicina Royal Festival Hall. Essa ha delle decorazioni molto modeste ed \u00e8 stata disegnata per consentire la circolazione a diversi livelli intorno all'edificio. Il punto cruciale \u00e8 lo spazio interno che dispone di poche aperture ad eccezione della parte del foyer che da sulla riva del fiume.\nStruttura.\nIl foyer si trova al primo piano ed \u00e8 poggiato su delle colonne ottagonali di calcestruzzo. \nL'auditorium si trova in un edificio separato dal foyer ed i posti per il pubblico risultano sporgenti e sostenuti da grandi colonne che incorporano le uscite di emergenza."}
{"id": "2168873", "revid": "300067", "url": "https://it.wikipedia.org/wiki?curid=2168873", "title": "Sly Williams", "text": ""}
{"id": "2168875", "revid": "599013", "url": "https://it.wikipedia.org/wiki?curid=2168875", "title": "Andrejs Prohorenkovs", "text": "Carriera.\nClub.\nHa cominciato la propria carriera professionistica nel 1994 con l'Interskonto, squadra di Riga. Ha poi continuato giocando in Lettonia, in Polonia, in Israele (61 presenze e 6 reti con il con cui vinse campionato e coppa), in Russia (5 presenze con la ), in Spagna e in Grecia, per ritornare infine in patria, nel Liep\u0101jas Metalurgs, dove ha vinto un campionato lettone.\nIn seguito si \u00e8 trasferito all'Ogre, squadra di seconda divisione.\nNazionale.\nCon la Nazionale lettone vanta, all'aprile 2007, 32 presenze e 4 reti. Nel 2004 ha per la prima volta preso parte con la sua Nazionale al campionato d'Europa, tenutosi quell'anno in Portogallo. Da titolare in attacco disput\u00f2 tutti e tre gli incontri prima che la squadra venisse eliminata dopo la fase a gironi."}
{"id": "2168878", "revid": "640277", "url": "https://it.wikipedia.org/wiki?curid=2168878", "title": "Gus Dudgeon", "text": "Biografia.\nInizi\u00f2 la sua carriera diventando ingegnere del suono alla Decca negli anni Sessanta; collabor\u00f2 con numerosi artisti, come gli Zombies, Bert Jansch e John Mayall (sarebbe sempre stato un sostenitore dei gruppi emergenti in ambito musicale). In seguito decise di mettersi in proprio e produsse, nel 1968, il primo album dei Ten Years After; ottenne per\u00f2 una grande nomea nell'ambiente producendo la famosa \"Space Oddity\" di David Bowie. A questo periodo risalgono anche le prime collaborazioni con il grande arrangiatore Paul Buckmaster e con la Bonzo Dog Doo-Dah Band.\nNel 1970 venne contattato da Steve Brown, un tecnico della Dick James Music, per produrre il secondo album di Elton John, l'omonimo \"Elton John\" del 1970. Gus venne preferito a George Martin (produttore dei Beatles) e port\u00f2 con s\u00e9 anche Buckmaster e numerosi validi session men. Vennero raggiunti degli ottimi risultati: in seguito, per buona parte degli anni Settanta, egli sarebbe stato una presenza di un certo peso negli album di John, producendo lavori come \"Tumbleweed Connection\", \"17-11-70\", \"Madman Across the Water\", \"Honky Ch\u00e2teau\", \"Don't Shoot Me I'm Only the Piano Player\", \"Goodbye Yellow Brick Road\" e \"Captain Fantastic and the Brown Dirt Cowboy\". Nel 1976 fond\u00f2 l'etichetta discografica \"Rocket Records\" insieme ad Elton, Bernie Taupin, Steve Brown e altri membri della compagnia.\nDopo la collaborazione con il pianista britannico, Gus lavor\u00f2 con artisti come gli Audience ma anche Chris Rea, Ralph McTell, Lindisfarne, Joan Armatrading, Elkie Brooks, i Fairport Convention, i Sinceros, i Beach Boys e Steeleye Span. Nel 1985 torn\u00f2 a lavorare con Elton, producendogli tra l'altro tre album. Collabor\u00f2 inoltre con gli XTC, i Menswear e i Frank and Walters e produsse nel 1989 l'album d'esordio di Thomas Anders (ex-Modern Talking). Secondo il Guinness dei primati, fu la prima persona ad utilizzare la tecnica del \"sampling\".\nGus Dudgeon mor\u00ec in un incidente stradale con la moglie Sheila sulla strada di Reading, il 21 luglio 2002. Elton John ha cantato al suo funerale \"High Flying Bird\", mentre i Chumbawamba lo hanno commemorato nel loro brano \"The Wizard of Menlo Park\".\nCollegamenti esterni.\n "}
{"id": "2168882", "revid": "599013", "url": "https://it.wikipedia.org/wiki?curid=2168882", "title": "Marcus Banks", "text": ""}
{"id": "2168883", "revid": "1522738", "url": "https://it.wikipedia.org/wiki?curid=2168883", "title": "Personaggi di Happy Tree Friends", "text": ""}
{"id": "2168884", "revid": "119419247", "url": "https://it.wikipedia.org/wiki?curid=2168884", "title": "Sandra Shine", "text": "Biografia.\nCresciuta a Budapest con la madre e un fratello maggiore, la Shine fu un'ottima studentessa.\nA quindici anni inizi\u00f2 a fare la modella per stilisti, poi, divenuta maggiorenne, decise di diventare una modella di nudo per guadagnare di pi\u00f9. All'inizio fece servizi da sola, poi con altre ragazze. Nel 2001 divenne Pet of the Month per il numero di febbraio. Nel 2002 ha avuto una parte nel film \"Reality 6 \u2013 Dangerous Games\" e, sempre per \"Penthouse\", \u00e8 stata nuovamente Pet of the Month per il numero di agosto 2003.\nHa girato i suoi primi film pornografici nel 2001, in seguito ha lavorato soprattutto per produzioni di Viv Thomas e in scene di lesbismo, con attrici come Zsanett \u00c9gerh\u00e1zi, Sophie Moone, Jordan Maze e Anetta Keys.\nGli unici due suoi lavori con un partner maschile sono un servizio fotografico softcore, fatto ad inizio carriera, con due uomini e un'altra ragazza e un video intitolato \"Interview with a Sex Maniac\" in cui copula con il suo fidanzato nella vita reale. Appare sempre col suo fidanzato nel video \"Sandra Goes Wild\", senza per\u00f2 avere con lui rapporti sessuali completi."}
{"id": "2168885", "revid": "834", "url": "https://it.wikipedia.org/wiki?curid=2168885", "title": "Horbach", "text": ""}
